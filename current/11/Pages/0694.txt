Rk. Afh. om pastoralteologiske Emner, og hans
ualmindelige Alsidighed affødte nu og da
Foredrag og Studier ogsaa paa kunst- og
kirkehistoriske Omraader.
<i>H. M.</i>
</chapter>

<chapter name="Holub, Emil">
<b>Holub,</b> <sp>Emil</sp>, bøhm. Afrikarejsende
(1847—1902), rejste 1872 til Sydafrika og erhvervede
sig som Læge i Byen Kimberley Midler til
1873—75 at foretage 3 omfattende Rejser i den
midterste og østlige Del af Sydafrika N. f.
Kimberley indtil Sambesi-Floden. H. vendte 1880
tilbage til Europa med særdeles rige
Samlinger, bosatte sig i Prag og nedlagde Udbyttet
af sine Ekspeditioner i flg. Arbejder:
»Kulturskizze der Marutse-Mambundareichs« (1879),
»Sieben Jahre in Südafrika 1872—79« (1880),
»Elefantenjagden in Südafrika« (1882) og
sammen med <sp>Pelzeln</sp> »Beitr. zur Ornithologie
Südafrikas« (1882). 1883 gjorde han et Forsøg
paa at gennemvandre Afrika fra S. til N. med
Kapstaden som Udgangspunkt, men maatte
1886 efter mange Genvordigheder opgive sin
Plan ved Sambesis Biflod Kame. Atter denne
Gang hjembragte H. righoldige Samlinger til
Europa og beskrev Ekspeditionen i »Von der
Kapstadt ins Land der Maschukulumbu« (2 Bd
1888—90).
<i>C. A.</i>
</chapter>

<chapter name="Holum">
<b>Holum,</b> <sp>Herred</sp>, Mandals Fogderi,
Vest-Agder Fylke, (1910) 1286 Indb., er et
Indlandsherred, ligger paa begge Sider af
Mandalservens nedre Del, straks N. f. Mandal. Det
gennemskæres omtr. efter Midten i sin hele
Længde af den flade, frugtbare og veldyrkede
Mandal, hvori løber Elven af s. N. Terrainet
Ø. f. Mandalselven er et i høj Grad kuperet
Landskab med lave i Reglen skovbevoksede
Aase, adskilte ved Dalfører, Myre og Vande;
kun Rulleheia paa Grænsen hæver sig til 248
m. Kun enkelte Heigaarde findes i dette Strøg.
Fjeldpartiet paa Vestsiden af Dalen er højere
og mere samlet, af Toppe kan mærkes
Klepsadlerne og Haalandsheia, mellem hvilke en
aaben Dalsænkning med god Jord og derfor
godt bebygget, ligesom der i det hele paa
denne Side findes mere dyrkbar Mark og fl.
Heigaarde; derimod er Fjeldene her nøgne og
blottede for Skov. Herredet danner eet Sogn,
Holme Hovedsogn; Gaardene er til Dels meget
udstykkede. Af industrielle Anlæg findes en
Del Sav- og Møllebrug samt et Mejeri.
Agerbrug og Skovdrift er Hovedernæringen,
Vandene er fiskerige, og i Elven drives et betydeligt
Laksefiskeri. Af Arealet er 7,2 km<sup>2</sup> Ager og
Eng, 50 km<sup>2</sup> Skov, 5,3 km<sup>2</sup> Ferskvand; Resten
er Udmark, Snaufjeld og Myr. Hovedvej fra
Mandal gaar langs Elvens højre Bred, i den
søndre Del af H. gaar den vestlandske
Hovedvej fra Søgne til Mandal, begge Veje er
forbundne ved en rodelagt Vej, som fra Ø. mod
V. gaar forbi Røiseland. En Flerhed af gamle
Gravhøje o. a. Oldtidsminder tyder paa en tidlig
Bebyggelse. H.-Halsaa og Hartmark Sparebank.
Antagen Formue 1910 var 2353400 Kr og
Indtægt 252050 Kr og 1917 resp. 3,1 Mill. og
312800 Kr. Herredets Areal er 113 km<sup>2</sup>.
<i>(J. F. W. H.). M. H.</i>
</chapter>

<chapter name="Holyhead">
<b>Holyhead</b> ['hå£<sub>i</sub>hed] (walisisk: <sp>Caer Gybi</sp>),
By paa en lille Ø af s. N., der ved et smalt
Stræde er skilt fra Øen Angleseys Vestside,
med (1911) 10636 Indb. Det er en gl By, hvis
Kirke skal ligge, hvor St Cybi i 6. Aarh.
grundede et Kloster, og hvis Kirkegaardsmur
maaske delvis er fra Romertiden. H. er Endepunkt
for London North West-Banen og har Bet. som
Hovedhavnen for Overfarten fra England til
Kingstown og Dublin paa Irland. Den 1847—80
forbedrede Havn skærmes af tvende mægtige
Bølgebrydere paa 1240 og 610 m's Længde.
Fiskeri og Skibsbyggeri er vigtige
Næringsveje.
<i>G. Ht.</i>
</chapter>

<chapter name="Holy Island">
<b>Holy Island</b> ['ho<sub>u</sub>£<sub>i</sub>-'a^i£<sub>ə</sub>nd] eller
<sp>Lindisfarne</sp>, en lille Ø i Nordsøen, 3 km fra
Englands nordøstlige Kyst Northumberland, 15 km
SØ. f. Berwick-upon-Tweed. 425 ha med c. 400
Indb. Ved Lavvande kan man køre ud til Øen.
H. har sit Navn af St Aidans Kloster, grundet
635, hvoraf endnu findes Ruiner. Paa en
Basaltklippe ligger en Borg fra c. 1500, og mod
SV. et Fiskerleje med Havn, nu Søbadested.
<i>G. Ht.</i>
</chapter>

<chapter name="Holyoke">
<b>Holyoke</b> ['ho<sub>u</sub>£jo<sub>u</sub>k], By i U. S. A., Stat
Massachusetts, ligger ved Connecticut River,
der her danner Strømhvirvler og driver
talrige Fabrikker. (1910) 57700 Indb.
<i>H. P. S.</i>
</chapter>

<chapter name="Holyrood Palace">
<b>Holyrood Palace</b> ['hå£<sub>i</sub>ru.d-'pä£<sub>ä</sub>s], den gl.
Kongeborg i Edinburgh, liggende paa en Højde
uden for Stadens ældste Del, har sit Navn af
<i>Holyrood-Abbey</i> (Helligkorsabbediet), som 1128
blev grundet af Kong David I, og som i 14. og
15. Aarh. ofte tjente de skotske Konger til
Residens og Begravelseskapel. Slottet opførtes
1528 af Jakob V og blev, efter at Klosteret 1544
var nedbrændt, undtagen den endnu som Ruin
bevarede gotiske Kirke, Opholdssted for
Dronning Maria Stuart, hvis Beboelsesværelser
endnu er i Behold. I Slottets Forhal blev Sangeren
Rizzio 1566 myrdet med Darnley's Samtykke.
Ødelagte af Cromwell's Soldater laa Slottet og
Klosteret i Ruiner, indtil Slottet blev genopført
af Karl II 1660—79. Bygningen dannes af
retvinklede Fløje; det Parti, hvori Marie Stuart's
Værelser findes, er kvadratisk med runde
Hjørnetaarne; Galeriet paa Nordsiden
indeholder Billeder af 111 skotske Sagnkonger, malede
af Nederlænderen de Witt. Efter 1789 og
1830—32 blev Slottet Tilflugtssted for de fra Frankrig
fordrevne Bourbon'er.
<i>(E. S.). C. A. J.</i>
</chapter>

<chapter name="Holywell">
<b>Holywell</b> ['hå£<sub>i</sub>we£] (walisisk: <i>Tre Fynnon</i>),
By i den nordlige Del af Halvøen Wales,
Flintshire, ligger ved Mundingen af Floden Dee og
har (1911) 2549 Indb. I Omegnen brydes Kalk
samt Bly, Kobber og Zink. Navnet H. hidrører
fra St Winifreds undergørende Kilde i
Nærheden. Tæt ved Byen findes Ruiner af Abbediet
<sp>Basingwerk</sp>.
<i>G. Ht.</i>
</chapter>

<chapter name="Holywood">
<b>Holywood</b> ['hå£<sub>i</sub>wud], Søstad i det
nordlige Irland, Grevskabet Down, ved Belfast
Lough, 7 km NØ. f. Belfast. Mange velhavende
Borgere fra Belfast har deres Villaer her. C.
4000 Indb. Kirken, opført i 12. Aarh., ligger
paa et Sted, hvor der i 7. Aarh. blev anlagt et
Kloster.
<i>G. Ht.</i>
</chapter>

<chapter name="Holz, Arno">
<b>Holz</b> [hålts], <sp>Arno</sp>, tysk Forf., f. 26. Apr.
1863 i Rastenburg i Østpreussen, kom tidlig til
Berlin, hvor han nu lever. Han har skrevet
Dramaer som »Die Familie Selicke«, sammen
med Johannes Schlaf, »Die Socialaristokraten«
