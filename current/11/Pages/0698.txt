Bejlerne, bistaaet af Telemachos, Eumaios og en
anden trofast Hyrde (20.—22. Sang). Først da
giver han sig til Kende for Penelopeia og
fortæller hende alle sine Oplevelser; til sidst
forsones de dræbte Bejleres Slægtninge (23.—24.
Sang).

At der til Grund for de Sagn, som de
homeriske Digte behandler, ligger virkelige
historiske Begivenheder, kan der, efter at selve
Troja's Ruiner er genfundne, ikke være nogen
Tvivl om. Troja er sikkert virkelig engang
bleven ødelagt af græske Vikinger paa en Tid,
der næppe kan bestemmes nøjagtigere end til
sidste Halvdel af 2. Aartusinde f. Kr. Men i
Enkelthederne er Sagnet selvfølgelig frit
udformet med digterisk Vilkaarlighed og
Personerne saaledes karakteriserede, som det
stemmede med Digtenes Plan. De mangfoldigste
Situationer og Stemninger rummes i de
homeriske Digte; hyppig fremstilles Personerne
grebne af de stærkeste Lidenskaber, og deres
Karakterer belyses fra de forskelligste Sider;
men altid holder Digteren sig i Baggrunden og
lader Pesonerne skildre sig selv gennem deres
Handlinger og deres Tale. Denne objektive
Fremstillingsmaade overholdes under alle
Situationer; under den vildeste Kamptummel
skrider Digtet jævnt og roligt frem, ofte
bevægende sig i formelagtige Vendinger. Af
Samfundstilstandene — snarere som de var paa
Digterens Tid, end som de var paa den Tid,
der skildres — gives der os et klart og
anskueligt Billede, ligesaa af Menneskenes
Tænkemaade og hele deres aandelige Standpunkt.
Overalt fremtræder Guderne som tagende en
væsentlig Del i Handlingen, som Beskyttere ell.
Modstandere af de forsk. Helte, og Gudernes
eget Liv med dets Modsætninger og Rivninger
skildres i Analogi med Menneskelivet. For de
senere Grækere var H. stadig den klassiske
Digter, og allerede Herodot gik saa vidt, at
han paastod, at det var H. og Hesiodos, der
havde skabt hele den græske Gudelære. — De
homeriske <sp>Hymner</sp>, af hvilke der haves 34.
er henvendte til forsk. Guder og Gudinder og
indeholder væsentlig Myter ang. disse. De
synes at have været bestemte til at foredrages
som Indledning forinden Recitationen af
Partier af de episke Digte. De er for en stor Del
af senere Oprindelse end Iliaden og Odysseen.

Medens de homeriske Digte til alle Tider har
været Genstand for den største Beundring, ved
vi om H.'s Person i Virkeligheden intet. I et
Epigram fra Oldtiden nævnes 7 Stæder i
Grækenland og Lilleasien som hans Fødeby, og
foruden dem var der ogsaa andre, der gjorde
Fordring paa den samme Ære, ligesom ogsaa
Anskuelserne om H.'s Levetid var meget
afvigende. Hvilke Værker der burde tilskrives
H., var Oldtidens Lærde ogsaa uenige om. En
Tid mente man endog, at H. foruden de ovf.
nævnte Digte ogsaa havde skrevet alle de
andre, nu tabte, gl. episke Digte, hvori den
trojanske Sagnkreds o. a. lgn. Emner behandledes
(se <sp>cykliske Digtere</sp>), en Anskuelse,
hvorimod allerede Herodot (II, 117 og IV, 32)
opponerede. Omvendt var der af de
alexandrinske Grammatikere fl., de saakaldte
<sp>Chorizonter</sp>, der mente, at kun Iliaden var af
H., men Odysseen af en yngre Digter. Dog var
i Oldtiden den Mening overvejende, at baade
Iliaden og Odysseen var H.'s Værk, idet man
dog ikke skyede af sproglige ell. saglige Grunde
at erklære enkelte Vers ell. endog hele Partier
(som Skibskatalogen i Iliaden's 2. Sang, hele
10. Sang og Slutn. af Odysseen) for uægte. Man
tvivlede ikke paa, at der havde eksisteret en
bestemt Person af Navnet H., hvem man tænkte
sig som blind (Forf. til en af de homeriske
Hymner siger, at han var en blind Mand fra
Chios), og saaledes fremstilles han i de
opbevarede Buster.

I vore Dage er Kritikerne gaaede langt
videre. F. A. Wolf paastod 1795, at Iliaden og
Odysseen først var blevne til i deres nuværende
Skikkelse i 6. Aarh. f. Kr. paa Foranstaltning
af den atheniske Tyran Peisistratos, som lod
dem samle og nedskrive, medens der hidtil kun
havde eksisteret spredte Smaasange, som
forplantedes mundtlig gennem Sangere, der ved
festlige Lejligheder foredrog dem efter
Hukommelsen.

Uagtet denne Anskuelse har vist sig at bero
paa en Misforstaaelse, er dog ogsaa den ældre
Opfattelse bleven rystet i sin Grundvold, og
siden Wolfs Tid har det <sp>homeriske
Spørgsmaal</sp> stadig i høj Grad beskæftiget
Videnskabsmændene, uden dog at have fundet
nogen endelig Løsning. Man har underkastet
Digtene en omhyggelig, i det enkelte gaaende
Kritik, hvorved man har paavist en Rk. af
Modsigelser og Ujævnheder, der tyder hen paa,
at mange Forfattere, til Dels adskilte ved et
Tidsrum af fl. Hundrede Aar, har medvirket
ved Digtenes Affattelse. Men i Enkelthederne
er Meningerne meget afvigende. Følgende
Wolf's Fodspor søgte Lachmann at adskille
Iliaden i dens oprindelige Bestanddele og
konstruerede en Mængde mindre Sange, der hver
for sig skulde danne en afsluttet Helhed. Paa
den anden Side nødtes Modstanderne af den
Lachmann'ske »Liedertheorie«, idet de
hævdede den oprindelige Enhed af Iliaden og
Odysseen, til at forkaste snart det ene, snart
det andet Stykke, der syntes at gøre Brud paa
Enheden. Grote forkastede saaledes af Iliaden
bl. a. Sangene 2—7, fordi Grækerne i dem i
Hovedsagen er sejrrige til Trods for Zeus'
Løfte i 1. Sang. M. H. t. Odysseen har
Kirchhoff's Hypotese vundet megen Tilslutning. Han
udskiller som et særligt Digt de Dele, der
handler om Telemachos' Rejse, ligesom han mener,
at Odysseus' Rejseoplevelser og Hævnen over
Bejlerne opr. har været behandlede i forsk.
Digte, der senere er blevne sammenarbejdede.
De Fortællinger, der lægges Odysseus selv i
Munden under hans Ophold hos Faiakerne,
skal efter hans Mening ogsaa opr. have været
affattede i 3. Person og først have faaet deres
nuv. Form af en senere Bearbejder.

Efter al Sandsynlighed er Forholdet det, at
Grundlaget for de homeriske Digte er gl.
Folkesange, hvis første Spirer maa søges i en Tid,
der ikke ligger langt fra selve de historiske
Begivenheder, der danner Baggrunden for
Sagnet. De er uden Tvivl blevne til i Lilleasien,
hvilket bl. a. kan sluttes af Sproget, som er en
Blanding af aiolisk og ionisk Dialekt, saaledes
