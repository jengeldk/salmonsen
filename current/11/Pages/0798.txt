<i>T</i>), med den ned til Næsehulen førende
Taarekanal, længere bagtil af Sibenets Sideflade,
medens Gulvet i Øjenhulen dannes af
Overkæbebenet og længere bagtil af en Del af
Ganebenet. Ydervæggen dannes af <sp>Kindbenet</sp>
(<i>os zygomaticum</i>) (<i>O</i>) og af den store
Kilebensvinge (<i>K'</i>). Gennem forsk. Aabninger er der
fra Øjenhulens Baggrund Adgang til
Hjerneskallens Hulhed saavel som til dens Underside,
hvilke Aabninger passeres af talrige Kar og
Nerver, saaledes Synsnerven og Nerverne til
Øjenmusklerne. Bag Kindbenet ses
<sp>Tindingegruben</sp>, hvorfra Tindingemusklen (en af
Tyggemusklerne) udspringer. Ansigtets
Midtparti indtages af <sp>Overkæben</sp> (<i>maxilla</i>) (<i>Ö</i>),
hvis opstigende Gren (<i>Ö'</i>) begrænser
Næseaabningen (ved <i>nt</i>), der opad lukkes af
<sp>Næsebenene</sp> (<i>N</i>). — <sp>Underkæbens</sp>
(<i>mandibula</i>) opstigende Gren (<i>U'</i>) er i Ledforbindelse
med Tindingebenet (<i>T I</i>) paa det Sted, hvor
<sp>Kindbuen</sp> (<i>ob</i>) udspringer lige foran den
ydre Øregang (4). Bag sidstnævnte danner
Tindingebenet <sp>Vorteknoppen</sp> (<i>processus
mastoïdeus</i>) (<i>tV</i>), hvorfra forsk. Halsmuskler
udspringer.

Betragter vi <sp>Hovedskallen</sp> fra
Undersiden (Fig. 5), ser vi fortil mellem Tænderne
<sp>den haarde Gane</sp>, der dannes dels af
Overkæbebenet (1), dels af <sp>Ganebenet</sp> (<i>os
palati</i>) (4) med Huller (ved 3) for Ganens Kar
og Nerver. Paa begge Sider af
<sp>Plovskærbenet</sp> (<i>vomer</i>, 5) ses de bageste
Næseaabninger (<i>choanæ</i>) (mellem 5 og 6), der fra
Næsen fører ind til Næsesvælgrummet, som opad
begrænses af Nakkebenets Basilardel (10) (smlg.
Fig. 2, <i>b a</i>). Ved 7 ses en lille Fure for det
eustachiske Rør (se <sp>Øre</sp>). Ved 8 ses Kilebenets
<sp>nedstigende</sp> Vinge (<i>processus
pterygoïdeus</i>), hvorfra forsk. Tyggemuskler udspringer.
Foran den ydre Øregangs Aabning (15) finder
vi Ledskaalen (14) for Underkæben; foran 14
ses Kindbuen. Hullerne ved 12 og 13 passeres
af forsk. Kar og Nerver. Gennem 17 gaar
Hjernens store Pulsaare ind i Kraniet, og gennem
18 forlader dens store Blodaare samme,
ledsaget af forskellige Nerver. Fra
<sp>Griffeludvæksten</sp> (19) udspringer en Del Muskler til
Tungen og Svælget; gennem 20 kommer
Ansigtets Bevægenerve ud fra Fjelddelen, hvor
den, gennem den falloppiske Kanal, har
passeret tæt forbi det indre Øre og Mellemøret
(hvorfor den ikke sjælden lammes ved

<img>Fig. 1. Skematisk
Tværsnit af Hovedskallen.</img>

<img>Fig. 2. Skematisk
Længdesnit
af Hovedskallen.</img>

<img>Fig. 3. Hovedskallens Basaldel, set fra
oven, efter at Issedelen ér afsavet.</img>

<img>Fig. 4. Hovedskallen, set fra Siden.</img>

<img>Fig. 5. Hovedskallen,
set fra neden.</img>

<img>Fig. 6. Ekstremt
dolichokefal Hovedskal
af Ny-Zealænder.</img>

<img>Fig. 7. Ekstremt
brachykefal Hovedskal af Tatar.</img>
