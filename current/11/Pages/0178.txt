<chapter name="Hektoen, Ludvig">
<b>Hektoen</b> ['hekto<sub>uə</sub>n?], <sp>Ludvig</sp>, amer. Patolog,
af norsk Byrd, f. 2. Juli 1863, studerede ved
Wisconsin Univ. og senere ved <i>College of Phys.
and Surg.</i> i Chicago, hvor han tog Eksamen
1887. Paa Studierejser til Upsala, Prag, Berlin
og Wien lagde han sig særligt efter patolog.
Anatomi og Bakteriologi. Han tog sin
Doktorgrad ved <i>Rush med. College</i> i Chicago, virkede
som Prof. i Patologi 1892—04, i patolog.
Anatomi 1895—98, kom i Spidsen for <i>Department
of pathology and bacteriology</i> ved Chicagos
Univ. 1901 og blev Aaret efter Chef for <i>Mac
Cormicks Memorial Institute for infections
diseases</i>. Forstander for Landsdelens <i>Disease
Commission</i> var han 1899—1911. Fra 1904 udg.
H. <i>Journal of Infections Diseases</i>, og han har
dels skrevet, dels været Medarbejder ved forsk.
Haandbøger.
<i>J. S. J.</i>
</chapter>

<chapter name="Hektograf">
<b>Hektograf</b> (gr.), Mangfoldiggørelsesapparat
for Skrift, bestaar af en Blanding af Lim,
Glycerin og Vand, med ell. uden Tilsætning af en
ell. anden mineralsk hvid Farve. Man kan f.
Eks. fremstille Massen af 16 Dele Gelatine, 25
Dele Vand, 60 Dele Glycerin og 25 Dele
Sukker. Efter at alt er opløst, lader man
Blandingen staa, til alle Luftblærer er stegne til Vejrs,
og hælder derpaa Massen ud i flade Blikkasser.
Oftest tilsættes en ringe Mængde Salicylsyre
for at forhindre Massen fra at raadne ell.
skimle. Det Skriftstykke, der skal
mangfoldiggøres, skrives med Blæk, bestaaende af en
koncentreret Opløsning af en Anilinfarve, bedst
Metylviolet, i Vand, hvortil er sat noget
Gummi, Glycerin og Alkohol, f. Eks. 1 g Farve, 1 g
Alkohol, 1 g Gummislim og 35 g Vand. Efter at
Skriften er bleven tør, lægges den paa H., og
efter at den har ligget nogen Tid her, har den
afgivet saa megen Farve til denne, at den kan
benyttes som Trykform over for Papir, der
lægges derpaa og trykkes let derimod. Efter
Brugen kan H. renses ved Vadskning med
varmt Vand ell. med Vand, hvortil er sat lidt
Saltsyre ell. Eddike. Undertiden lægges Massen
i et tyndt Lag paa Papir ell. Tøj, der derefter
rulles op paa en Valse og i et passende
Apparat, f. Eks. den saakaldte »Schapirograf«,
efterhaanden benyttes og derpaa rulles op paa en
anden Valse, idet man har givet Massen en
saadan Sammensætning, at Skrifttrækkene
efterhaanden forsvinder i Massen, saaledes at
denne uden Afvaskning igen kan benyttes.
Massen til dette Brug bestaar f. Eks. af 4 Dele
Lim, der udblødes i en Blanding af 5 Dele
Vand og 3 Dele Ammoniakvand, smeltes og
opvarmes med 3 Dele Sukker og 8 Dele Glycerin.
Ved den saakaldte <sp>Kallografi</sp> behyttes H.
paa den Maade, at Skriften udføres med
Gallus-Blaatræblæk og overføres paa H. Man kan
da ikke tage direkte Aftryk af denne; men
naar man fører en Bogtrykvalse med Sværte
hen over den, vil kun Skriften, ikke selve
Massen, optage Sværten og kan igen afgive denne
til et paalagt Papir. Man kan paa denne Maade
tage mange Hundrede skarpe Aftryk, idet man
sværter mellem hvert, og opnaar, at disse bliver
langt mere holdbare end de med Anilinblæk
tagne. Talrige H. med forsk. Variationer i
Sammensætning af Massen og Blækket er til
Tider gaaede i Handelen under Navne som
Autograf, Multigraf, Kilograf etc.
<i>K. M.</i>
</chapter>

<chapter name="Hektogram">
<b>Hektogram,</b> se <sp>Hekto</sp> . . .
</chapter>

<chapter name="Hektokilogram">
<b>Hektokilogram</b> (hkg) = 100 kg
</chapter>

<chapter name="Hektoliter">
<b>Hektoliter,</b> se <sp>Hekto</sp> . . .
</chapter>

<chapter name="Hektometer">
<b>Hektometer,</b> se <sp>Hekto</sp> . . .
</chapter>

<chapter name="Hektor">
<b>Hektor</b> er i Iliaden Troernes ypperste
Stridsmand, Ilion's »Opretholder« (ἒκτωρ afledet
af ἒχω, »holder«) i Kampen med Grækerne.
Han er Søn af Priamos og Hekabe; som den
tapreste og bedste af deres Sønner er han
Ilion's egl. Leder i Priamos' Alderdom. Han er
gift med Andromache; deres lille Søn
Skamandrios kalder Troerne med Hædersnavnet
Astyanax (»Byens Herre«). H.'s Heltegerninger og
modige Færd danner i Iliaden et Modstykke til
Achilleus'. Mange af Achaierne falder for hans
Haand. Sammen med Ares trænger han frem
mod Diomedes; da Ares bliver saaret og
Kampen vender sig til Achaiernes Fordel, iler H.
ind i Ilion for at faa Hekabe til at vinde
Athena's Gunst ved en kostbar Gave og kalder Paris
ud til Kamp; han møder Andromache, med
hvem han tager Afsked, og skynder sig atter
ud til sine kæmpende Landsmænd. Han
indlader sig i Tvekamp med Ajas; Kampen bliver
uafgjort, og H. og Ajas skilles efter at have
givet hinanden Gaver. Den næste Dag trænger
H. sejrrig ind paa Grækerne, Nestor og
Diomedes maa flygte; H. truer endog med et Angreb
paa Grækernes Skibslejr; Teukros, der retter
sin Bue imod ham, slaar han til Jorden med
Stenkast. Om Natten lader H. Troerne lejre
sig paa Marken foran Skibslejren. Den flg Dag
fælder han mange af Grækerne og retter et
alvorligt Angreb paa deres Lejr, hvis Port han
knuser med et Stenkast. Poseidon hjælper
Grækerne med at forsvare Skibene, men maa
paa Zeus' Bud trække sig tilbage; trods Ajas'
heftige Modstand lykkes det H. at tænde Ild
paa Skibene. Først da Patroklos, iført
Achilleus' Bustning, rykker frem i Spidsen for
Myrmidonerne, vender Kampen sig, og H. maa vige
en Stund. Men ved Apollon's Hjælp fælder han
Patroklos, der i Døden spaar H., at ogsaa
hans Time er nær; H. tager Bustningen af sin
faldne Fjende, men det lykkes ham ikke at
bemægtige sig dennes Lig. Efter Patroklos' Død
udsoner Achilleus sig med Agamemnon og gaar
frem til Kamp mod H. Troerne drives tilbage
og flygter ind i Byen, kun H. bliver tilbage
uden for Murene. Da Achilleus nærmer sig,
flygter H., forfulgt af sin Fjende. Tre Gange
løber de om Ilion; da standser H. for at optage
Kampen og falder for Achilleus' Spyd.
Achilleus binder Liget til sin Vogn, slæber det
omkr. Ilion og tilbage til Lejren for at overgive
det til Bovfuglene og Hundene. Men om Natten
kommer Priamos til ham og faar Sønnens Lig
udleveret. Med Skildringen af H.'s Baalfærd
ender Iliaden. — I historisk Tid dyrkedes H.
i Ilion som Heros.
<i>C. B.</i>
</chapter>

<chapter name="Hektowatt">
<b>Hektowatt</b> [-'vat], 100 Watt = 100/736 Hestes
Kraft. Se <sp>absolut Maal</sp>.
<i>K. S. K.</i>
</chapter>

<chapter name="Hel">
<b>Hel,</b> i nord. Sprog og Mytologi: 1) Død, 2)
Dødsrige, 3) Dødsrigets Herskerinde. 1) Ordets
