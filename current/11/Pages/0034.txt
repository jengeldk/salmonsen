H. har ogsaa skrevet et Drama »Mutter und
Sohn«. En af hans Romaner behandler
Revolutionsaaret 1848.
<i>C. B-s.</i>
</chapter>

<chapter name="Hauser, Walter">
<b>Hauser</b> ['ha^uz<sub>ə</sub>r], <sp>Walter</sp>, schweiz.
Statsmand, (1837—1902), opr. Garver, valgtes 1869
til Kantonsraadet for Kanton Zürich og blev
en af Demokraternes Førere; blev 1881 Medlem
af Kantonets Regering og viste sig som en
dygtig Finansmand. 1869—75 havde han Sæde i det
schweiziske Nationalraad, valgtes 1879 til
Ständeraadet (var 1883 dets Formand) og 1888 til
Forbundsraadet, hvor han i de første Par Aar
styrede Militærvæsenet og senere Finanserne;
1892 og 1900 var han Forbundspræsident.
<i>E. E.</i>
</chapter>

<chapter name="Haushofer, Karl">
<b>Haushofer</b> ['ha^usho.f<sub>ə</sub>r], <sp>Karl</sp>, tysk
Mineralog, nedenn.'s Søn, f. 28. Apr. 1839 i München,
d. smst. 8. Jan. 1895, studerede
Bjergværksvidenskab og Mineralogi, blev 1865
Privatdocent i sidstnævnte Fag ved Univ. i München,
1868 Prof. i Mineralogi og Metallurgi
(Eisenhüttenkunde) ved den tekn. Højskole smst. og
1889 Direktør for denne Læreanstalt. Han har
gjort talrige mineral. Undersøgelser og bl. a.
offentliggjort »Hilfstabellen zur Bestimmung
der Gesteine« (1867), »Die Konstitution der
natürlichen Silikate« (1875), »Mikroskopische
Reactionen« (1885).
<i>(N. V. U.). O. B. B.</i>
</chapter>

<chapter name="Haushofer, Max (Landskabsmaler)">
<b>Haushofer</b> ['ha^usho.f<sub>ə</sub>r], <sp>Max</sp>, tysk
Landskabsmaler, f. 20. Septbr 1811 i Nümphenburg
ved München, d. 24. Aug. 1866 ved
Starnberg-Sø. H., som for en stor Del uddannede sig paa
egen Haand under lange og omfattende Rejser
og 1844 blev Prof. ved Kunstakademiet i Prag,
har malet pragtfulde Landskaber (med
udmærkede Skymasser) fra Bayerns Højslette; mange
Værker nu i offentlige Samlinger, Akademiet i
Wien, Rudolfinum i Prag, Ny Pinakotek i
München (»Walchensee«, 1856), Mus. i
Hannover (»Königsee«) m. fl.
<i>A. Hk.</i>
</chapter>

<chapter name="Haushofer, Max (Nationaløkonom)">
<b>Haushofer</b> ['ha^usho.f<sub>ə</sub>r], <sp>Max</sp>, ovenn. K. H.'s
Broder, tysk Nationaløkonom, (1840—1907), blev
1868 Prof. i Nationaløkonomi ved den tekniske
Højskole i sin Fødeby München, som han
1875—81 repræsenterede paa den bayerske
Landdag. Bl. hans Værker maa særlig nævnes »Der
kleine Staatsbürger« (3. Opl. 1902), »Das
deutsche Kleingewerbe« (1885) og »Der moderne
Sozialismus« (1896). Ogsaa som skønlitterær
Forf. er H. optraadt. Han udgav allerede som
24-aarig et Bd Digte, senere en dram.
Digtning, »Der ewige Jude« og en Fremtidsroman
»Planetenfeuer«.
<i>C. B-s.</i>
</chapter>

<chapter name="Hausleiter's direkte Optagelsesmetode">
<b>Hausleiter's direkte Optagelsesmetode</b>
['ha^usla^it<sub>ə</sub>rs-] til hurtig Fremstilling af Klichéer.
Medens man ved den alm. anvendte Metode til
Fremstilling af Klichéer først maa fremstille et
fotografisk Negativ og derpaa kopiere dette paa
en med en lysfølsom Hinde forsynet
Metalplade, kan man ved H.'s Metode spare det
fotografiske Negativ som Mellemled. Den
forpræparerede Metalplade overhældes med en
Bromsølvgelatine-Emulsion, paa hvilken der
fotograferes gennem et Raster. Ved Fremkaldelse
faas et Negativ paa Metalpladen, men ved
passende Behandling omdannes dette til et
positivt Billede, der gøres saa modstandsdygtigt
mod Ætsevædske, at Pladen kan ætses til en
Kliché.
<i>C. E. A.</i>
</chapter>

<chapter name="Hausmann,Johann Friedrich Ludwig">
<b>Hausmann,</b> <sp>Johann Friedrich
Ludwig</sp>, tysk Mineralog og Geolog (1782—1859),
blev 1803 ansat ved Bjergværksstyrelsen i
Klausthal, 1805 ved Bjergværksdepartementet i
Braunschweig; efter dernæst en kort Tid at
have været Generalinspektør for
Bjergværkerne blev han 1811 Prof. i Teknologi og
Bjergværksvidenskab i Göttingen. Han foretog talrige
Rejser, bl. a. i Skandinavien 1806—07: hans
»Reise durch Skandinavien« udkom i 5 Bd i
Göttingen 1811—18. Bl. hans øvrige Skr skal
nævnes: »Kristallographische Beiträge« (1803),
»Grundlinien der Bergwissenschaft« (1811),
»Handbuch der Mineralogie« (3 Bd, 1813; ny
Udg. 1828—47), »Untersuchungen über die
Formen der leblosen Natur« (1821), »Versuch einer
geologischen Begründung des Ackerbau- und
Forstwesens« (1825) og endelig hans Hovedværk
»Ueber die Bildung des Harzgebirges« (1842).
<i>(N. V. U.). O. B. B.</i>
</chapter>

<chapter name="Hausmann, Robert">
<b>Hausmann,</b> <sp>Robert</sp>, tysk Violoncellist, f.
13. Aug. 1852 i Harzen, d. 18. Jan. 1909 i Wien,
Elev af Theodor Müller i Braunschweig,
Joachim i Berlin og Piatti i London; var 1872—76
Medlem af den Hochberg'ske Kvartet i
Dresden, senere Lærer ved den kgl. Højskole i
Berlin og blev 1879 Medlem af Joachim's Kvartet.
H. optraadte Septbr 1888 i Kbhvn og Sthlm.
<i>S. L.</i>
</chapter>

<chapter name="Hausmannit">
<b>Hausmannit,</b> et sort Mineral med svag
Metalglans, bestaar af Manganiltet Mn<sub>3</sub>O<sub>4</sub>.
Krystalformen er tetragonal, Haardheden er omtr.
5, Vægtfylden 4,8 og Pulverfarven brun. H.
forekommer sammen med andre Manganmalme
og brydes og anvendes sammen med disse,
saaledes ved Ilmenau i Thüringen, Ilefeld i Harz,
ved Långban, Nordmarken o. a. St. i Vermland.
<i>(N. V. U.). O. B. B.</i>
</chapter>

<chapter name="Hausrath, Adolf">
<b>Hausrath</b> ['ha^usra.t], <sp>Adolf</sp>, tysk Teolog
og Forf., (1837—1910), blev 1861 Vikar og
Privatdocent i Heidelberg, 1864 Assessor i det
evangeliske Kirkeraad i Karlsruhe. 1872 Prof.
i Teologi, 1886 »Kirchenrat« i Heidelberg. Af
hans Skr kan nævnes: »Neutestamentliche
Zeitgeschichte« (4 Bd, 3. Opl. 1877—79) og som
Særtryk deraf: »Der Apostel Paulus« (2. Opl.
1872), »D. F. Strauss und die Theologie seiner
Zeit« (2 Bd, 1877—78), »Arnold von Brescia«
(1891), »Peter Abälard, ein Lebensbild« (1893),
»Martin Luthers Romfahrt« (1893). Under
Pseudonymet <sp>George Taylor</sp> har han udg.
de ansete og meget læste hist. Romaner
»Antinous« (1880, 6. Opl. 1886; overs. paa Dansk
1880), »Klytia« (1883, 6. Opl. 1897; overs. paa
Dansk 1883); »Jetta« (1884) og »Elfride« (1885).
<i>(C. A. N.). C. B-s.</i>
</chapter>

<chapter name="Haussa">
<b>Haussa,</b> Folk i Sudan mellem Niger-Floden
og Bornu, hvor de bebor de saakaldte 7 ægte
og 7 uægte H.-Stater. Deres Udseende er
udpræget negeragtigt; men deres Sprog synes at
være af hamitisk Oprindelse. Det er derfor den
alm. Antagelse, at H. er et hamitisk Folk, hvis
opr. Racepræg er gaaet tabt ved en stærk
Blanding med Negerelementer. I øvrigt bruges
H.-Sproget som Handelssprog over det meste
af Sudan og tales af Millioner. H.'s vigtigste
Næringsveje er Agerbrug, Haandværk og
Handel. Jorden dyrkes ved Hjælp af Slaver. Den
