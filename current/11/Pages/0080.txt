hvor forsk. vigtige Hverv betroedes ham, og
hvor han fandt Lejlighed til at lægge
administrativ Dygtighed for Dagen. Som Følge heraf
gjorde han ogsaa en forbavsende rask Karriere,
idet han s. A. blev Arméintendant og Deputeret
i det norske Generalitets- og
Kommissariatskollegium og Aaret efter
Generalkrigskommissær for Landetaten. Til disse Stillinger
knyttedes efterhaanden en hel Række andre
Befordringer: Generalmajor og Chef for den norske
Krigsskole (1802), Generalkrigskommissær for
Søetaten (1803), Bestyrer af Feltkommissariatet
for den danske Hær (1803), som for en stor Del
var koncentreret i Holsten og Sønderjylland
1803 og 1805—07, 1806 tillige Kommandant <i>ad
interim</i> paa Akershus og senere (1810)
Deputeret i det danske
Generalkommissariatskollegium. Straks efter vendte han imidlertid — som
det synes halvt i Unaade — tilbage til Norge,
hvor han 1814 spillede en ret indflydelsesrig
Rolle i Christian Frederik's Regeringstid som
Generalløjtnant, Statsraad og Overhofmarskal.
Med al sin anerkendte Dygtighed forbandt H.
megen smaalig Nærighed og mistænktes derhos
for at vende Kappen efter Vinden. Efter
Konventionen til Moss gav man ham Skylden for
Krigens Udfald, hvorefter han nedlagde sine
Embeder og krævede retslig Undersøgelse af
sin Færd; Rigsretten frifandt ham. 1817 tog han
Afsked fra alle sine Embeder.
<i>(O. A. Ø.). Edv. B.</i>
</chapter>

<chapter name="Haxthausen, Henrik Christian">
<b>Haxthausen,</b> <sp>Henrik Christian</sp>,
Baron, dansk Officer, f. 4. Maj 1831 paa
Høvergaard ved Aarhus, d. 7. Febr 1900 i Kbhvn.
Han blev Sekondløjtnant 1849, deltog i Slaget
ved Isted og Kampen ved Mysunde og 1864 som
Adjutant ved 5. Brigade i Dybbøls Forsvar. 1865
ansattes han ved Generalstaben, var Adjutant
hos Krigsministeren og blev 1867 Kaptajn samt
Aaret efter Lærer i Krigskunst ved
Officerskolen, hvilken Virksomhed var særdeles
frugtbringende. H. skrev fl. taktiske Afh. i »Tidsskr.
f. Krigsvæsen«, hvis Redaktør han var 1868—69,
og han var en af Medstifterne af »Det
krigsvidenskabelige Selskab«. 1878 afgik han fra
Officersskolen, hvorved han fra 1870 tillige var
ansat som Skoleofficer, og blev 1880
Oberstløjtnant, 1888 Oberst. Han deltog paa forsk. Maade
i Forsvarsbevægelsen, bl. a. ved at skrive
Artikler og holde Foredrag. 1896 afskedigedes han
p. Gr. a. Alder som Generalmajor.
<i>P. Nw.</i>
</chapter>

<chapter name="Hay (By i Wales)">
<b>Hay</b> [he<sub>i</sub>], By i det sydlige Wales,
Brecknockshire, ved højre Bred af Wye. (1911) 1603
Indb. Den har Ruiner af en gl normannisk
Borg og var af større Bet. i Middelalderen
end nu.
<i>G. Ht.</i>
</chapter>

<chapter name="Hay (By i Australien)">
<b>Hay</b> [he<sub>i</sub>], By i Australien, Stat New South
Wales, ligger 736 km VSV. f. Sydney paa højre
Bred af Murrumbidgee. (1917) 2750 Indb. H.
ligger i en Egn med stor Kvægavl og er
Endepunktet for Dampskibsfarten paa
Murrumbidgee.
<i>M. V.</i>
</chapter>

<chapter name="Hay, John">
<b>Hay</b> [he<sub>i</sub>], <sp>John</sp>, nordamer. Diplomat og
Forf., f. 8. Oktbr 1838, d. 1. Juli 1905, blev 1861
Sagfører i Illinois (uddannet hos A. Lincoln),
blev ved Borgerkrigens Udbrud s. A.
Præsidentens Privatsekretær og fik som hans
Adjutant Obersts Rang. 1865—70 var han
Legationssekretær, efterhaanden i Paris, Wien og
Madrid, derefter 1871—75 Udgiver af Bladet <i>New
York Tribune</i> og 1879—81 Understatssekretær
i Udenrigsministeriet; 1881 var han Formand
for den internationale Sundhedskongres i
Washington. Maj 1897 drog han som Sendemand til
London og virkede med Iver og Dygtighed for
at fremme et godt Forhold mellem de tvende
Broderfolk; men kaldtes Apr. 1898 af Præsident
Mac Kinley tilbage til Nordamerika for at
overtage Udenrigsministeriet, og styrede det ogsaa
under hans Eftermand Roosevelt indtil sin Død.
Han fik derved rig Lejlighed til at godtgøre sin
Dygtighed som Diplomat, sluttede 1898 Freden
med Spanien og 1901 Overenskomsten med
England, hvorved dette gav sit Samtykke til, at
Panama-Kanalen byggedes for nordamerikansk
Regning. Efter Bokseropstandens
Undertrykkelse i Kina 1901 hævdede han med Styrke alle
Magters lige Ret til Handel paa Kina, den
saakaldte »aabne Dørs Politik«; ligeledes sikrede
han under den russ.-jap. Krig, at Kina lodes
urørt. 1903 sluttedes en ny Aftale med England,
hvorved Grænsestriden om Alaskas
Udstrækning overgaves til Voldgiftskendelse (som
senere faldt ud til Bedste for Nordamerika), og
s. A. kom en Overenskomst i Stand med Staten
Columbias Regering om fornøden
Landafstaaelse til Panama-Kanalen. Da Columbias Senat
nægtede sit Samtykke hertil, og Staten Panama
derfor udmeldte sig af Forbundsstaten,
godkendte H. paa Nordamerikas Vegne straks den
ny Stats Uafhængighed og traf fornøden Aftale
med den. Som Forf. har H. udg. <i>Castilian Days</i>
(1871), Studier over Spaniens Folkeliv, <i>Pike
County Ballads</i> (1871), der afmaler det vilde
Grænseliv i de vestlige Stater, og en anden
Digtsamling (1890). Hans Hovedværk er dog
den omfangsrige Skildring af Lincoln's Levned
og Virksomhed, <i>Life of Abr. Lincoln</i> (10 Bd,
1890), udarbejdet af H. sammen med Lincoln's
anden Sekretær J. G. Nicolay (1832—1901);
endvidere udgav han Lincoln's Værker (2 Bd, 1894).
<i>E. E.</i>
</chapter>

<chapter name="Hayange">
<b>Hayange</b> [æ'jã.з], <sp>Hayingen</sp>, By i
Lothringen, 11 km V. f. Diedenhofen ved Fench.
(1910) 11482 Indb., Højovne og Jernværker, der
leverer Raa- og Stangjern, Staal,
Jernbaneskinner o. a. Jernvarer.
<i>G. Ht.</i>
</chapter>

<chapter name="Hayashi, Tadasu">
<b>Hayashi</b> ['haja∫i], <sp>Tadasu</sp>, Greve, japansk
Statsmand, f. i Sakura ved Tokio 1850, d. ved
Tokio 10. Juli 1913. H. var ikke af
Samuraiæt, men Faderen var adopteret af Familien
H., tilhørende Klanen Shizuoka. Sammen med
andre unge Japanere sendtes H. af
Shogunat-regeringen (<i>bakufu</i>) til England for at studere
europæiske Forhold (1866—67). Ved
Efterretning om Omvæltningen 1868 vendte H. hjem
og kæmpede under Adm. Enomoto (s. d.) for
Shogunen. Han blev taget til Fange, men senere
frigivet (1871) og gik i Regeringens Tjeneste.
Som Tolk ved Præfekturet i Kanagava (fra
1874) viste H. Dygtighed i at forhandle med
Fremmede og blev derfor senere Guvernør i
Hiogo 1889—91. Han blev derefter
Viceudenrigsminister 1891—95 under Grev Mutsu og
udførte en væsentlig Del af Arbejdet, der
resulterede i Revisionen af Traktaterne med de
fremmede Lande. Efter Krigen med Kina førte
