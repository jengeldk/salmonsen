frågan om hemarbetets ell. hemindustriens
reglering genom lag« [Sthlm 1909]; <sp>Poul
Svejstrup</sp>, »Syersker« [Kbhvn 1894]; »H. i
Hovedstaden« [»Stat. Medd.«, 4. Rk., 33. Bd, Kbhvn
1909]).
<i>J. D.</i>
</chapter>

<chapter name="Hjemmel">
<b>Hjemmel.</b> Den, der overdrager en anden en
Ting ell. en anden Formueret, f. Eks. en
Panteret ell. en Fordring, er, naar det sker mod
Vederlag, pligtig at <sp>hjemle</sp> ham Tingen ɔ:
garantere Køberen for, at han bliver Ejer af
Tingen, og udstyre ham med den fornødne
Legitimation som saadan. Rejser derfor en
Trediemand Paastand paa at være dens virkelige
Ejer, maa Køberens <sp>Hjemmelsmand</sp>
(Overdrageren), naar han opfordres dertil,
fremskaffe den fornødne H. ɔ: bevise sin
tidligere Adkomst til Tingen og derved legitimere
Køberen som den nuv. lovlige Ejer. Er en fast
Ejendom overdraget, hører det til
Hjemmelspligtens Opfyldelse, at Sælgeren giver Køberen
lovligt Skøde paa Ejendommen. Kan ell. vil
Overdrageren ikke opfylde denne sin Pligt, og
frakendes Tingen derfor Køberen, er Sælgeren
pligtig at erstatte ham den ved den godtgjorte
Vanhjemmel paaførte Skade ɔ: han ifalder
Hjemmels- eller rettere Vanhjemmelsansvar
over for Køberen, se <sp>Vanhjemmel</sp>.

I en anden og sjældnere Bet. bruges Ordet
H. i D. og N. L. 1—11. Der gives her under et
Søgsmaal Trediemand Ret til med Sagsøgtes
Samtykke at fremstaa som dennes H. og
forlange Sagen rettet mod sig som Sagens rette
Hjemmelsmand i St f. mod Sagsøgte. Der
forlanges kun, at han er vederhæftig, men han
maa da straks, træde ind i Sagen og tage deri
i ganske samme Skikkelse som Sagsøgte selv.
Denne Bestemmelse maa dog nu anses for
forældet, skønt den ikke formelig er ophævet.
<i>K. B.</i>
</chapter>

<chapter name="Hjemmelsansvar">
<b>Hjemmelsansvar,</b> se <sp>Hjemmel</sp> og
<sp>Vanhjemmel</sp>.
</chapter>

<chapter name="Hjemmelsmand">
<b>Hjemmelsmand,</b> se <sp>Hjemmel</sp>.
</chapter>

<chapter name="Hjemsendelse (af Trængende)">
<b>Hjemsendelse</b> af Trængende. For at undgaa
Overbebyrdelse af den enkelte Kommune og
lette Tilsynet med de Trængende tillader
Fattiglovgivningerne, i Reglen under fl. ell. færre
Betingelser, H. af ikke i Kommunen
hjemmehørende Trængende til deres Forsørgelsessted
(s. d.). Som en oftest inhuman og uøkonomisk
Foranstaltning indskrænkes H. af de mest
fremskredne Lovgivninger, navnlig den engelske,
mere og mere ved, at Forsørgelsesretten i
stigende Omfang knyttes til Opholdsstedet, og ved
at erstatte H. med mellemkommunal Refusion
af de anvendte Udgifter, en Tendens, der ogsaa
spores i dansk Ret. H. kan i Danmark fordres
enten af Opholds- ell. Forsørgelseskommunen
og iværksættes evt. ved Politiets Bistand. Den
betinges over for enlige Personer uden fast
Erhverv ell. nære, med ham samlevende
Slægtninge, over for Udlændinge, Tilrejsende og
Personer, som i det sidste Aar har været dømte
for Løsgængeri og Betleri, kun af, at de
modtager Fattighjælp. I øvrigt betinges H. af, at
Understøttelsen udgør en væsentlig Del af
Udgifterne til den Trængendes Fornødenheder, at
den i Løbet af de sidste 2 Aar har strakt sig
over et Tidsrum af mindst 6 Maaneder, ell. at
der er Grund til at antage, at den vil vedvare
i saa lang Tid, samt at H. kan ske uden
væsentlig at forringe den Trængendes Adgang til
selvstændigt Erhverv. Amtmanden ell. for Kbhvn's
Vedk. Indenrigsministeren kan dog, naar
særlige Omstændigheder taler derfor, selv om
Betingelsen for H. er tilstede, bestemme, at H.
ikke kan finde Sted, naar den Paagældende
modsætter sig det. Som Eks. paa saadanne
særlige Omstændigheder kan nævnes høj Alder,
svagelig Helbredstilstand, længere Tids fast
Ophold uden Fattighjælp o. l. Udgifterne ved
H. afholdes med 1/4 af Opholds- og 3/4 af
Forsørgelseskommunen.
<i>A. Gl.</i>

Iflg. de alm. folkeretlige Regler er enhver
Stat forpligtet til at modtage sine Borgere, naar
disse bliver trængende til Understøttelse,
saaledes at den fremmede Stat, i hvilken de
paagældende Personer opholder sig, er berettiget
til at hjemsende dem i Trangstilfælde. Ang.
Fremgangsmaaden ved H. er der ofte truffet
nærmere Regler i særlige Traktater, ligesom
Adgangen til H. undertiden kan være
indskrænket ad traktatmæssig Vej, saaledes f. Eks. i
Forholdet mellem de skandinaviske Lande. Ved
Siden af de alm. Regler om H. er der i Reglen
fastsat særlige Bestemmelser for H. af
<sp>Søfolk</sp>, for hvis Vedk. H. som oftest vil blive
besørget af den stedlige Konsul paa
Hjemlandets Bekostning, hvorimod
Hjemsendelsesomkostningerne, hvor ingen særlige Regler findes,
maa bæres af den Stat, som foretager H. Bl. a.
af den sidstnævnte Grund undgaar man
hyppigt at benytte egl. Hjemsendelse, idet
Opholdsstaten i St f. nøjes med at <sp>udvise</sp> den
Paagældende.
<i>N. C.</i>
</chapter>

<chapter name="Hjemsendelse (se Værnepligt)">
<b>Hjemsendelse,</b> se <sp>Værnepligt</sp>.
</chapter>

<chapter name="Hjemstavnslære">
<b>Hjemstavnslære</b> (af tysk
<sp>Heimatkunde</sp>) har den Opgave at give Eleverne en paa
Iagttagelse grundet indgaaende Kendskab til
Hjemegnen, dette Ord taget i videste Forstand
som Indbegrebet af Steder, Personer,
Genstande, Plante- og Dyreliv, Jordbundsforhold,
Befolkningens Pligter og Rettigheder samt
Egnens Sagn og Historie. — Det var Overlærer
ved Katarineskolen i Frankfurt a. M. <sp>F. A.
Finger</sp> (1808—88), der i »Anweisung zum
Unterricht in der Heimatkunde« (1844) slog
til Lyd for denne Form af
Elementarundervisningen. Skriftet, der har naaet 10. Opl. (1913),
blev efterfulgt af en rig Litt. om Emnet. H.
har ogsaa vundet Indgang i Nordens Skoler (i
Danmark ved P. Lauridsen og Kirstine
Frederiksen, i Norge ved Im. Flood og Marie Brekke,
i Sverige ved N. O. Bruce og F. von Schéele).
H. skal ved Siden af at meddele direkte
Kundskaber hos Eleverne vække Glæde over
Hjemmet, pleje Kærligheden til Hjemmet og
fremkalde Villien til at værne Hjemmet.
<i>Fr. Th.</i>
</chapter>

<chapter name="Hjemstavnsret">
<b>Hjemstavnsret</b> kaldes i Norge en Persons
Forhold til det Fattigdistrikt, hvor han i
Trangstilfælde har Ret til Fattigunderstøttelse.
Enhver Kommune danner eget Fattigdistrikt.
Understøttelsen udredes i Tilfælde af
Opholdskommunens Fattigvæsen mod delvis Refusion
af den Fattigkommune, hvor den
Understøttede hafr H., ell. af Statskassen. De gældende
Bestemmelser i H. findes i Fattiglov 10. Maj
