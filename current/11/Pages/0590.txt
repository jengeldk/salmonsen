sig senere hos de utilitariske Etikere. Baade
Spinoza og Leibniz er paavirkede af ham.
Puffendorf's Natur og Folkeret bevæger sig
ganske i H.'s Spor« (Tønnies). For Griffenfeld
havde Bekendtskabet med H.'s Skr en vis Bet.

H.'s lat. Skr er udgivet i 5 Bd og hans eng.
i 11 Bd af Molesworth 1839—45. (<sp>Litt</sp>.:
<sp>Croem Robertson</sp>, <i>H.</i> [1886, ny Udg. 1901];
<sp>Ed. Larsen</sp>, »Th. H.'s Filosofi« [1891]; <sp>Ch.
Lyon</sp>, <i>La philos. de H.</i> [1893]; <sp>Ferd.
Tønnies</sp>, »H.'s Leben und Lehre« [1896, ny
forøget Udg. af dette Skr. under Tit.: »Th. H.,
der Mann und der Denker«, 1912]; <sp>Leslie
Stephen</sp>, <i>H.</i> [1904]).
<i>Edg. R.</i>
</chapter>

<chapter name="Hobhouse">
<b>Hobhouse</b> ['håbha^us], se <sp>Broughton</sp>.
</chapter>

<chapter name="Hobo">
<b>Hobo,</b> se <sp>Obo</sp>.
</chapter>

<chapter name="Hoboist">
<b>Hoboist,</b> se <sp>Hautboist</sp>.
</chapter>

<chapter name="Hoboken (By i Belgien)">
<b>Hoboken</b> ['ho.bo.k<sub>ə</sub>(n)], lille By i det
nordvestlige Belgien ved Scheldes højre Bred, 6
km ovf. Antwerpen med Skibsbyggerier og
Villabebyggelse. (1912) 18458 Indb.
<i>G. Ht.</i>
</chapter>

<chapter name="Hoboken (By i U. S. A.)">
<b>Hoboken</b> ['ho<sub>u</sub>b<sub>ə</sub>k<sub>ə</sub>n], By i U. S. A., Stat
New Jersey, ligger paa Vestbredden af
Hudson River umiddelbart N. f. Jersey City og lige
overfor New York. (1910) 70300 Indb. H. har
en polyteknisk Læreanstalt, betydelig
Industri, navnlig Silkeindustri, samt store Dokker
og Skibsværfter. 30. Juni 1900 udbrød Ild i
det tyske Lloyd's piers i H. Docks, hvorved
store Værdier ødelagdes og 300 Mennesker
omkom.
<i>H. P. S.</i>
</chapter>

<chapter name="Hobrecht, Arthur">
<b>Hobrecht</b> ['ho.bræKt], <sp>Arthur</sp>, tysk
Statsmand (1824—1912), indtraadte 1847 i den
preussiske Statstjeneste og var 1850—60 ansat i fl.
Provinsregeringer og derefter i
Indenrigsministeriet. 1863 valgtes han til Overborgemester i
Breslau og 1872 til samme Hverv i Berlin,
udfoldede i begge Stillinger stor
Forvaltningsdygtighed og var tillige Medlem af Herrehuset.
Mtrts 1878—Juli 1879 var han preuss.
Finansminister, men maatte afgaa, da han blev uenig
med Bismarck om Skattereformerne. Han
valgtes derefter til det preuss. Underhus, hvor
han havde Sæde indtil 1893 samt var 1881—84
og paany 1886—90 Medlem af den tyske
Rigsdag, og var i begge Forsamlinger en af Førerne
for det nationalliberale Parti.
<i>E. E.</i>
</chapter>

<chapter name="Hobrecht, J.">
<b>Hobrecht</b> ['ho.bræKt], <sp>J.</sp>, se <sp>Obrecht</sp>.
</chapter>

<chapter name="Hobro">
<b>Hobro,</b> Købstad i det østlige Nørrejylland,
Randers Amt, Onsild Herred, ligger under 56°
38′ 14″ n. Br. og 2° 46′ 55″ v. L. f. Kbhvn —
9° 47′ 45″ ø. L. f. Grw. (Kirken), c. 24 km
NV. f. Randers og 13 km VSV. f. Mariager
inderst inde i Mariager Fjord (ell., som den
undertiden kaldes, <sp>H. Fjord</sp>) paa en
Landtunge, som skyder ud mod N. og afgrænser en
mindre Del af Fjorden, Vesterfjorden, som kun
ved et smalt Løb staar i Forbindelse med den
østlige Del af Fjorden. H., der er vokset en
Del i det sidste Aarh., havde 1. Febr (1916)
387 Huse og 3907 Indb. (1801: 488, 1860: 1909,
1880: 2250, 1901: 3161), med Forstaden
<sp>Hostruphuse</sp> (fra 1921 indlemmet i H.) 5231
Indbyggere. Byen ligger meget smukt og
ejendommeligt paa Skraaningen af det Bakkedrag,
der gaar ud paa Landtungen, og ved den
lange og smalle, af høje skov- og lyngklædte
Bakker omgivne Fjord og strækker sig c. 1250 m
fra SØ. til NV. med sine Huse og Smaagader
grupperede omkr. Hovedgaden, i Adelgade, der
gaar over Torvet. I den nordlige Del fører en
Bro over det smalle Løb, der forbinder
Vesterfjord med den egl. Fjord, til Hørby Sogn
(Aalborg Amt, Hindsted Herred), hvor
Arbejderforstaden Hostruphuse ligger (1916: 198 Huse
og 1324 Indb.). Byen er godt bygget, men Ilden
har saa godt som helt raseret den for ældre
Huse. Af offentl. Bygninger nævnes den i got. Stil
1851—52 opførte Kirke (Bindesbøll), i hvis
Forhal der staar en Runesten, et Missionshus
(»Pnud«), det 1869 opførte Raad-, Ting- og
Arresthus (et nyt Ting- og Arresthus under
Opførelse), Kommuneskolen og teknisk Skole
(desuden er der en kommunal Mellem- og
Realskole), Amtssygehuset (1881, Arboe),
Epidemihuset, Tuberkulosehospitalet,
Alderdomshjem, Kommunens Alderdomsfriboliger,
Apoteker Hansen og Hustrus Friboliger,
Toldboden (opført 1840, ombygget 1881),
Sparekassen, Toldkammerbygningen (1893) og den
højtliggende Banegaard (mod NØ. i Hostruphuse).
Ø. f. Byen ved Fjorden har Byen et lille
Lystanlæg med Pavillon i den vestlige Del af H.
Skov; ogsaa den østlige Del af Skoven
(Østerskov), c. 25 ha. ejer Kommunen. Byens
Hovederhverv er
Haandværk og Industri samt
Landbrug og Handel;
men Handelen med
Udlandet, der tidligere
havde en Del Bet., er
aftaget, efter at Byen
er blevet Station paa
den østjyske
Længdebane. Der er ogsaa
Jernbaneforbindelse
med Løgstør og
Viborg over Aalestrup.
Havnen, der først anlagdes 1834, er
efterhaanden blevet meget udvidet og uddybet,
saa at der nu er indtil 5,7 m Vand, ligesom i
Indløbet i Fjorden; ved en Havnebane staar
den i Forbindelse med Banegaarden. Der er
en Bank (oprettet 1892), en Spare- og
Laanekasse for H. og Omegn (1851) og H.-Egnens
Landbosparekasse (1886). Af industrielle
Anlæg nævnes et Jernstøberi, en Gødningsfabrik
(»Blaakilde Mølle«), et Andelssvineslagteri,
Vindø Teglværk, en Spritfabrik (»Fortuna«),
Bie's Bryggeri, Margarinefabrikker, en
Tobaksfabrik m. m. Toldstedets Handelsflaade
bestod ved Udgangen af 1915 af 15 Skibe med
434 t Dr. (deraf 5 Dampskibe med 241 t) og
36 mindre Fartøjer og Baade; s. A. indkom
170 Skibe med 13422 t Gods (deraf 73
Dampskibe) og udgik 174 med 5508 t Gods (deraf
74 Dampskibe).

I gejstlig Henseende danner H. eet Pastorat
med Skellerup Sogn. Øvrigheden bestaar af
en Politimester og en folkevalgt Borgmester,
Byraadet bestaar foruden af Borgmesteren som
Formand, af 9 valgte Medlemmer. Den hører
til 6. Landstingskreds og Amtets 1.
Folketingskreds, Randers Amtstuedistrikt og Mariager
Lægekreds samt 5. Udskrivningskreds.

<sp>Historie</sp>. Navnet — gl Form <sp>Hofbroe</sp>
— bet. vistnok Broen over Ho, ɔ: Hodal Bæk,
som falder ud i Vesterfjord;, og i sin Tid førte til

<img>Hobro Bymærke.</img>
