<chapter name="heterocykliske Forbindelser">
<b>heterocykliske Forbindelser</b> er saadanne
cykliske Forbindelser, i hvis Molekyler der, i
Modsætning til de karbocykliske Forbindelser
(de aromatiske Forbindelser ell.
Benzolderivaterne), maa antages at være en »lukket
Kæde« af <sp>uensartede</sp> Atomer til Stede, som
f. Eks. i Pyridin og dets Afledningsprodukter,
hvor man antager en lukket Kæde:
<table>
<td><td c>|<td>
<td><td c>C<td>
<td r>//<td><td>\
<td r>—C<td><td>C—
<td r>|<td><td>||
<td r>—C<td><td>C—
<td r>\\<td><td>/
<td><td c>N,<td>
</table>
der indeholder baade Kulstof og Kvælstof.
<i>(O. C.). R. K.</i>
</chapter>

<chapter name="Heterocyst">
<b>Heterocyst,</b> se <sp>blaagrønne Alger</sp>,
S. 356.
</chapter>

<chapter name="Heterodera">
<b>Heterodera.</b> se <sp>Roeaal</sp>.
</chapter>

<chapter name="Heterodikogami">
<b>Heterodikogami</b> (gr., bot.) kaldes i
Blomsterbiologien den Ejendommelighed ved visse
Arter, at Individerne adskiller sig fra
hverandre ved, at nogle er førsthannede, andre
førsthunnede. Dette Forhold er hidtil kun
iagttaget yderst faa Steder, f. Eks. hos enbo
Planter, f. Eks. Valnød, Hassel, samt hos
Aksblomstret Ærenpris.
<i>V. A. P.</i>
</chapter>

<chapter name="heterodoks">
<b>heterodoks</b> (gr.: »af en anden Mening«,
modsat ortodoks »af den rette Mening«) og
<sp>Heterodoksi</sp> anvendes i den kirkelige
Sprogbrug til at betegne en Opfattelse, som paa
mere underordnede Punkter afviger fra den
inden for Kirkesamfundet gældende. Bl.
Protestanter er Heterodoksi ell. Vranglære et
mildere Begreb end Hæresi (Kætteri), der bruges
om væsentlige Vildfarelser m. H. t.
Lærespørgsmaal; en Katolik derimod kan ikke godkende
denne Distinktion, idet enhver Afvigelse fra
Kirkens Lære for ham er Hæresi.
<i>H. M.</i>
</chapter>

<chapter name="heterodont">
<b>heterodont</b> (gr.) kaldes Tandsættet hos
de Pattedyr, hvis Tænder er indbyrdes forsk.
udformede, saaledes at man kan skelne mellem
Fortænder, Hjørnetænder og Kindtænder, hver
med deres særlige Form, indrettede til deres
bestemte Brug; i Modsætning hertil kaldes de
Dyr, hvor alle Tænder er ens, som hos Hvaler,
Bæltedyr o. a., <sp>homodonte</sp>; de
oprindeligste tandbærende Dyr er homodonte, først
gennem Specialisering naas heterodonte Former.
<i>R. Hg.</i>
</chapter>

<chapter name="Heterodynami">
<b>Heterodynami</b> (bot.) betegner (iflg. Wiesner
[1902]) den Uddannelse af tvekønnede Blomster,
ved hvilken deres Kønskarakter allerede i
deres Ydre giver sig til Kende ved forholdsvis
stærk Udvikling af henh. de hanlige ell. hunlige
Kønsblade. Denne Tilstand kaldes ogsaa
heterodynamisk Hermafroditismus, f. Eks.
Vinstokken.
<i>V. A. P.</i>
</chapter>

<chapter name="Heterofylli">
<b>Heterofylli</b> (gr., bot.) kaldes 1) den
Ejendommelighed hos visse Planter at have Blade
(hørende til samme Forvandlingstrin) af forsk.
Form, f. Eks. hos Vedbend, hvor de
blomstrende Skuds Løvblade er ganske anderledes end
de vegetative Skud; Pilblad, hvis nedsænkede,
af Vandets Strøm paavirkede Blade er lange,
baandagtige og ganske afviger fra de i Luften
værende. 2) = Knopvariation ɔ: at enkelte,
vegetative Skuds Blade afviger fra det
sædvanlige (f. Eks. hos Bøg, Hassel o. a., der kan
frembringe Grene med fligede Blade).
<i>V. A. P.</i>
</chapter>

<chapter name="Heterogamet">
<b>Heterogamet.</b> 1) Ved encellede
Organismers kønnede Formering kan de to Celler, der
smelter sammen (konjugerer) og danner
Udgangspunktet for en ny Udvikling, være ens af
Udseende; de kaldes da <sp>Homogameter</sp>
ell. <sp>Isogameter</sp>. Ell. de kan være uens,
nemlig større (Makrogameter) og mindre
(Mikrogameter), og kaldes da
<sp>Heterogameter</sp> ell. <sp>Anisogameter</sp>.

2) I Arvelighedslæren (se <sp>Arvelighed</sp>, S.
181), taler man om <sp>homogametisk</sp>
(homozygotisk) og <sp>heterogametisk</sp>
(heterozygotisk) Køn. <sp>Homogametisk</sp> Køn har
de Individer, hvis Kønsceller alle har samme
kønslige Anlæg (hanligt ell. hunligt),
<sp>heterogametisk</sp> de Individer, hos hvilke nogle
af Kønscellerne har Anlæg for det ene Køn,
andre for det andet. Nogle Forskere mener,
at de hunlige Individer er homogametiske, de
hanlige heterogametiske; men andre hævder
den modsatte Opfattelse; det sandsynligste er,
at dette Forhold er forsk. efter de forsk.
systematiske Grupper.
<i>C. H. O.</i>
</chapter>

<chapter name="Heterogami">
<b>Heterogami</b> (bot.) betegner 1) alle de
Tilfælde, i hvilke Blomstens Kønsorganer er forsk.
fra det normale; af og til findes f. Eks. hos
Majs hunlige Blomster bl. den endestillede Tops
Hanblomster ell. enkelte hanlige i de
sidestillede og iøvrigt hunlige Kolber; lgn.
Ombytning kan findes hos de heterostachyske
Star-Arter; hos Humle kan enkelte Individer blive
enbo; visse tvekønnede Blomster kan blive
særkønnede, saaledes viser fl. Ranunkler en
Tilbøjelighed hertil.

2) H. de Vries bruger samme Betegnelse om
visse Natlys-Arter, hos hvilke Ægcellen synes
at lade andre specifiske Egenskaber end
Pollenkornene gaa i Arv til Afkommet.
<i>V. A. P.</i>
</chapter>

<chapter name="heterogen">
<b>heterogen</b> (gr.), uensartet, modsat
<sp>homogen</sp>.

<sp>heterogent</sp> kaldes i Kemien ethvert »Stof«,
i hvis forsk. Dele man kan paavise forsk.
Egenskaber, forsk. Sammensætning, o. s. v. De
heterogene Stoffer er opbyggede ved
Sammenblanding af homogene Bestanddele, og vil som
Regel ogsaa kunne spaltes i disse igen; deres
Egenskaber vil i Alm. kunne afledes af
Egenskaberne hos de homogene Bestanddele (se
<sp>homogen</sp>).
<i>R. K.</i>
</chapter>

<chapter name="Heterogenea">
<b>Heterogenea</b> (gr.) anvendes i Grammatikken
som Benævnelse paa Ord, der i Flertallet
tilhører et andet Køn end i Entallet.
<i>P. K. T.</i>
</chapter>

<chapter name="Heterogenese">
<b>Heterogenese</b> (gr., med.), se
<sp>Nydannelser</sp>.
</chapter>

<chapter name="Heterogoni">
<b>Heterogoni</b> (gr.). Ved H. forstaas — i
Modsætning til ægte Generationsskifte — et Skifte
mellem forsk. paa hverandre flg. Generationer,
der ofte kan have et meget forsk. Udseende, og
som kan leve under meget forsk. Forhold, men
hvor dog alle Generationerne altid optræder
<sp>kønnede</sp>. H. er hyppig Skiftet mellem eet
ell. fl. partenogenetiske Kuld, paafulgt af et
normalt-seksuelt Kuld, bestaaende af Hanner
og Hunner. H., der opr. blev sammenblandet
med Generationsvekslen (Skifte mellem
