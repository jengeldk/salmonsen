Landet. Æggene, 3—4 i Tal, noget større end
Hønseæg og af smuk blaagrøn Farve, lægges i
April, og Ungerne, der er nøgne, naar de
kommer ud af Ægget, er flyvefærdige i Juli. H.'s
Føde er Fisk, som den fanger ved Søbredder,
ved Stranden ell. ved Aaer, oftest saaledes, at
den staar ubevægelig i Vandet og lurer paa
Bytte. Er H. i Hvile paa Jorden ell. i Træer,
indtager den ofte højst ejendommelige
Stillinger med Hovedet trukket ned mellem
Skuldrene ell. Halsen strakt og Næbbet rettet lige i
Vejret. H. er selskabelige Fugle, der ogsaa
udenfor Yngletiden færdes flokkevis, om
Efteraaret ofte findes langt borte fra Rugepladserne,
overnatter paa Jorden ell. højt i Træer.
Stemmen er et meget kraftigt hæst Skrig. Om
Vinteren drager de fleste bort, enkelte bliver i
Danmark, hvis ikke stærkere Frost fordriver
dem. <sp>Purpurhejren</sp> (<i>A. purpurea</i> L.)
ligner i Bygning meget H., har Fjerprydelser
som denne, men er bet. mindre og udmærker
sig ved, at den paa Hoved, Hals, Ryg og Bryst
har smuk rødbrun Farve iblandet det graa ell.
givende det et rødbrunt Anstrøg. Den yngler i
en Del af Asien og Afrika, Sydvesteuropa,
navnlig Ungarn og i Holland, strejfer vidt omkring
og er truffet enkelte Gange i Danmark og
Norge. I Levevis ligner den ikke H., holder til
i Sumpe og yngler mellem Rørene. I Afrika
lever <sp>Kæmpehejren</sp> (<i>A. Goliath</i> Cretzschm.),
den største af alle H., 136 cm lang med
blaagraa og kastaniebrune Farver. Til en særlig
Slægt regnes ofte Tophejren (<i>A. comata</i>
Gm.), en smuk lille Fugl, c. 500 mm lang, med
overvejende gulbrun Farve, medens Strube,
Vinger og Bug er hvide, i Nakken har den
lange hvidgule Fjer. Den hører hjemme i
Middelhavslandene, en Del af Afrika og Sydrusland,
er alm. i Ungarns og Sydøsteuropas
Sumpegne. Besynderlig er dens Forkærlighed for at
færdes sammen med Svineflokkene, som i de
sidstnævnte Lande findes i Mængde. Ogsaa den
strejfer vidt om, er truffet i Danmark. Her er
ogsaa, men kun een Gang, iagttaget en i Afrika
og nogle Dele af Sydeuropa, navnlig Spanien
levende smuk lille H., hvid af Farve:
<sp>Kohejren</sp> (<i>A. bubulcus</i> Aud.), der har sit Navn af,
at den næsten altid færdes sammen med
Kvæget, ja som Stærene sætter sig paa Ryggen af
det.

<sp>Ædelhejre</sp> ligner i meget foreg. Slægt,
men adskilles ofte under Navnet <i>Herodias</i>. Der
er 12 Arter, for største Delen hvide af Farve;
de udmærker sig ved de ejendommelige
Fjerprydelser paa Ryggen, idet Fjerenes Skaft ved
Roden er tykt og stift, i Spidsen haarfint,
forsynet med en Fane af ikke sammenhængende
Straaler; lignende Fjer findes hos nogle Arter
i Nakken, hos andre paa Hals og Bryst. Disse
Fjer, i Udlandet oftest kaldte »Aigrette«, i
Danmark kendt under Navnet »Esprit«,
anvendes i vid Udstrækning til Pynt paa
Damehatte og lignende, og for at skaffe dem tilveje
dræbes de gl. Fugle aarlig i Hundredetusendvis
paa den Tid, Ungerne er store, da det saa er
lettest at skyde de gl., naar de bringer Føde til
Ungerne; disse omkommer saa ynkeligt af Sult.
I en Del af Asien, Afrika og Sydøsteuropa, bl. a.
Ungarn, findes 2 Arter, den noget større
<sp>Sølvhejre</sp> (<i>H. alba</i> L.) og den langt mindre
<sp>Silkehejre</sp> (<i>H. garzetta</i> L.). Meget
nærstaaende disse 2 Arter findes 2 amerikanske
(<i>H. candidissima</i> Gm. og <i>H. egretta</i> Wils.). Det
er disse Arter, paa hvilke de frygteligste
Blodbad anrettes, saa at der i enkelte Aar paa blot
et St. er dræbt over 1 Million af sidste Art,
hvilket har haft til Følge, at de er stærkt
aftagne i Tal. Forsøg paa Fredning af Kolonierne
mislykkedes oftest; ved en stor Yngleplads i
Florida fandtes Opsynsmændene myrdede og
Hejrerne skudte. En Lov forbyder nu i de
nordamerikanske Fristater overhovedet al
Anvendelse af vilde Fugles Fjer til Pynt.

Medens de foreg. Slægter væsentligst er
Dagfugle, findes bl. H. ogsaa Slægter, der er
udprægede Natfugle. Hertil hører
<sp>Rørdrum'erne</sp> (<i>Botaurus</i>), med 5 Arter udbredte i alle

<img>Fig. 2. Sølvhejre (<i>Herodias alba</i>).</img>

<img>Fig. 3. Rørdrum.</img>
