Solnedigang) bestaar H. i, at »Skansevagten« (en
Honnørvagt) stilles op med Front mod Flaget
og præsenterer Gevær, medens Flaget
langsomt hejses ell. nedhales; Honnørmarch blæses
ell. Fanemarchen efterfulgt af Nationalmelodien
spilles, og alle paa Dækket værende gør Front
mod Flaget og blotter Hovedet. Orlogsfartøjer
i Nærheden gør H. ved at Besætningen hilser,
og i Rofartøjer rejses Aarerne. Naar Flaget
hejses ell. nedhales i Søen gives H. med Pibe
og Hilsen. — »Falderebshonnør« gives for visse
Rangspersoner, naar de gaar over
»Falderebet« (s. d.). Ved Falderebet opstilles 2
»Falderebsgaster« og en Underofficer. Paa
Kommandoen »pib ud« og »pib ind« fløjter
Underofficeren et bestemt Signal, og »Falderebsgasterne«
staar med Haanden til Huen mellem
Pibningerne. For kgl. og fyrstelige Personer afgives
H. henh. af 2 Løjtnanter og 2 Underofficerer.
For Skibschefer og højere staaende Personer
afgives tillige Vagtshonnør af Skansevagten
ledsaget af Hornsignaler ell. Spil for de dertil
berettigede.
<i>C. B-h.</i>
</chapter>

<chapter name="Honnørpost">
<b>Honnørpost</b> kaldes den Skildvagt, der
udstilles foran kgl. Slotte ell. højere Officerers
Boliger. Posten bestaar oftest af 2 Mand og
kaldes da en <sp>Dobbeltpost</sp>.
<i>B. P. B.</i>
</chapter>

<chapter name="Honolulu">
<b>Honolulu,</b> Hovedstaden paa Sandwich-Øerne
ell. Havaii, ligger paa Sydsiden af Øen Oahu
og har (1910) 52183 Indb., er rig paa Haver
med tropiske Frugt- og Prydtræer, og fl.
indtil 1000 m høje Vulkaner danner Baggrunden.
Paa en af disse Vulkaner, Puwaina,
»Punchbowlhill« ligger et Batteri med Skyts af forsk.
Kalibre. De brede Gader er brolagte med Lava
ell. Koralsten, men meget støvede. Den
centrale Del af Byen har europ. Udseende med
talrige Forretningslokaler. Bl. Bygningerne kan
fremhæves det tidligere kgl. Slot, bygget
1880—82, en stor Parlamentsbygning, der tillige
indeholder Regeringskontorerne, Museum,
Bibliotek med Kamehameha I's Statue, Kirker,
Hospital etc. Byen har en fortrinlig Vandledning,
et udviklet Telefonsystem, et udmærket
organiseret Brandvæsen, Drosker, Restaurationer,
Hoteller o. s. v., men i Udkanterne forsvinder
det europ. for de Indfødtes Hytter. Der
udkommer fl. Dagblade paa Engelsk og Havaiisk. H.
er en af de vigtigste Havnepladser i Sydhavet.
Den for de største Skibe tilgængelige Havn er
skærmet af en dobbelt Række Koralrev;
næsten al Sandwich-Øernes Handel gaar herover.
H. blev opdaget 1794, og Havnen blev snart
alm. Samlingsplads for Hvalfangerne i
Stillehavet, Handelen blomstrede frem, og da
Kamehameha gjorde den til Hovedstad for sit
nylig grundede Rige, blev den snart den
dominerende Plads paa hele Havaiis Omraade.
<i>M. V.</i>
</chapter>

<chapter name="honor">
<b>honor</b> (lat.), Ære, Æresbevisning; i Rom
Embede, betragtet som Hæderspost. <i>Honores
mutant mores</i> ɔ: En højere Stilling forandrer
ens Optræden.
<i>H. H. R.</i>
</chapter>

<chapter name="Honorable">
<b>Honorable</b> ['ån<sub>ə</sub>r<sub>ə</sub>b£], d. s. s. <sp>Honourable</sp>.
</chapter>

<chapter name="Honorant">
<b>Honorant,</b> se <sp>Honorat</sp>.
</chapter>

<chapter name="Honorar">
<b>Honorar</b> (lat.). I den gamle romerske
Republiks Tid var Embederne i Statstjenesten
ulønnede, man betragtede Embedet som en
Ære (<i>honor</i>). De Gaver, som en Embedsmand,
f. Eks. en Statholder i Provinserne, ofte
modtog, maatte derfor blot være at anse som
Æresgaver, Gaver for at vise ham en Ære, ikke
for at yde Betaling for udførte Tjenester;
deraf Navnet <i>honorarium</i> (Æresgave). At
saadanne Gaver ofte kun i Formen var frivillige,
forandrede ikke deres Karakter. Nu derimod,
da Embedsmænd i Reglen holdes skadesløse af
Staten for deres Gerning, er det dem forbudt
under Strafansvar at modtage Gaver af
Private for Embedshandlinger (Bestikkelse). H. kan
derfor Embedsmænd nu kun modtage, enten
naar de ikke ell. kun ufuldkomment lønnes af
Staten, ell. for Tjenester uden for deres
Embedsgerning. Ved H. tænkes nu nærmest paa
Vederlag, ydet for Arbejder, som er Udslag af
en vis friere, aandelig Virksomhed, og som
derfor ikke bestemt kan værdsættes efter
nogen ganske ens Maalestok, jfr H. for en Læges,
Sagførers, Præsts, Teknikers ell. Forf.'s
Arbejde. Af Virksomhedens friere Karakter følger,
at Skønnet over dets Størrelse, hvor Parterne
ikke i Forvejen har truffet Aftale, ell. Skik
og Brug har dannet sig, i Stridstilfælde ofte
er særdeles vanskelig at fælde. M. H. t.
Sagføreres H. bestemmer nu Retsplejelov 11. Apr.
1916 § 134, at det ikke maa være højere, end
det skønnes billigt. Dets Størrelse afgøres
altsaa eventuelt af Retten, men det kan ogsaa
iflg. § 143 med bindende Virkning fastsættes
af Sagførerraadet, naar vedk. private Part
henvender sig til det. Smlg. <sp>Lønning</sp>.
<i>K. B.</i>
</chapter>

<chapter name="honorarium jus">
<b>honorarium jus,</b> se <sp>jus honorarium</sp>.
</chapter>

<chapter name="Honorarprofessor">
<b>Honorarprofessor,</b> se <sp>Professor</sp>.
</chapter>

<chapter name="Honorat">
<b>Honorat</b> (lat.), den Vekselskyldner, til Ære
for hvem en Trediemand (Intervenient,
Honorant) frivillig, ɔ: uden at være nævnt som
Nødsadressat paa Vekslen, accepterer ell.
indfrier en Veksel, der er protesteret for Mangel
af Accept ell. Betaling.
<i>(E. M.). C. Th.</i>
</chapter>

<chapter name="Honoration">
<b>Honoration</b> (lat.), Accept ell. Indfrielse af
en Veksel.
</chapter>

<chapter name="Honoratiores">
<b>Honoratiores</b> (lat.), de mest ansete Folk,
særlig i Smaabyer. Fine Folk.
</chapter>

<chapter name="honorere">
<b>honorere,</b> 1) at give et Honorar, 2) i
Vekselforhold: at acceptere ell. indfri en Veksel.
</chapter>

<chapter name="Honoria, Justa Grata">
<b>Honoria,</b> <sp>Justa Grata</sp>, Datter af Kejser
Honorius' Søster Placidia i hendes Ægteskab
med Hærføreren Constantius (gift 417) og
Søster til Kejser Valentinianus III, hædredes i en
ung Alder med Titlen Augusta, men. blev 434
sendt til Konstantinopel, fordi hun havde
indladt sig i et Forhold til en Hofmand Eugenius.
Hvor længe hun er blevet der, vides ikke, men
senere (c. 450) blev hun, som det fortælles,
Anledning til, at Hunnernes Konge Attila
angreb det vestromerske Rige. Han forlangte
nemlig af Valentinianus H. til Ægte og med
hende Halvdelen af Riget, idet han fremviste en
Ring, som hun havde sendt ham. Fordringen
afsloges med den Motivering, at H. var gift
med en anden, hvorefter Attila begyndte Krig.
Om H. hører vi derefter ikke mere.
<i>H. H. R.</i>
</chapter>

<chapter name="honoris causa">
<b>honoris causa</b> (lat.), for Ærens Skyld, for
at vise en sin Agtelse. <i>Doctor h. c.</i> kaldes en
Mand, der af et Univ. har faaet Doktorgraden
tilkendt som en Æresbevisning, uden
foregaaende Disputats.
<i>H. H. R.</i>
</chapter>
