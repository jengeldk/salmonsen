Overkirurg ved St George's Hospital. H.'s Bet.
ligger i, at han gav den eng. Kirurgi en
videnskabelig Grundvold ved at underbygge den
med anat., fysiol. og patologiske
Undersøgelser. H.'s Navn er i Anatomien knyttet til
<i>Gubernaculum testis</i>, opr. Urnyrens
Ingvinalbaand, senere Testiklens Ledebaand under
Nedstigningen; i Patologien til »den haarde
Chancer« (<i>Ulcus venereum durum</i>),
Primæraffektionen ved Syfilis, og i Kirurgien til
Underbindingen af Aneurismerne ovf. det
angrebne Sted, en Operation, han udførte 1785 før
alle andre. H. grundlagde det efter ham
opkaldte Mus. for komparativ Anatomi; det
indeholdt ved hans Død 14000 Præparater, de
fleste udførte af ham selv. Af hans Værker
mærkes <i>Natural history of the human teeth</i>
(1771) og <i>On the venereal disease</i> (1786);
<i>Observations on certain parts of the animal
economy</i> (1787) er mærkelig ved, at H. i den
fastslaar <i>Vesiculæ seminales</i> som Kirtler og
ikke som Opbevaringssteder for Sæden,
ligesom Bogen indeholder værdifulde Observationer
over Placenta, Fordøjelsen, Kropdannelse hos
Duer, samt Undersøgelser over
Sanseorganerne. I <i>On the nature of the blood, inflammation
and gun-shot wounds</i> (1794) begrunder H.
udførligt, at Blodet er en levende, organiseret
Bestanddel af Legemet, som spiller en Rolle
ved Betændelser og ved Saarheling. 1835 udgav
J. F. Palmer H.'s samlede Skr. En
Forelæsningsrække (<i>Hunterian lectures</i>) afholdes
endnu til Minde om J. H.
<i>J. S. J.</i>
</chapter>

<chapter name="Hunter, Robert Mercer Taliaferro">
<b>Hunter</b> ['hantə], <sp>Robert Mercer
Taliaferro</sp>, nordamer. Politiker (1809—87),
blev 1830 Sagfører i Virginia og 1833 Medlem
af Statens lovgivende Forsamling; var
1837—42 og paa ny 1845—46 Medlem af Unionens
Repræsentanthus (1839—40 Husets Formand),
derefter Senator 1847—61 (Formand for
Finansudvalget siden 1850). Han var en
udpræget Talsmand for Sydstaternes Interesser,
baade for Frihandelen og for Slaveriet; tog tidlig
Ordet for Texas Tilknytning, men var en
haardnakket Modstander af Forliget 1850 og
hævdede senere Nybyggernes Ret til at indføre
Slaver til Territorierne. Ved Præsidentvalget
1860 var han udset til Kandidat for
Demokraterne, men trængtes til Side af St Douglas.
Da Brudet mellem N. og S. indtraadte 1861,
var han ivrig for at føre Virginia over til
Sydstaternes Forbund; valgtes 1862 til
Formand for dettes Senat og sendtes 1863, under
det fr. Tog i Meksiko, hertil for at udvirke
Frankrigs Optræden til Bedste for Sydens
Uafhængighed. Jan. 1865 var han en af de 3
Underhandlere, som sendtes til Præsident
Lincoln for at søge Fred, men som afvistes af
denne, da de ikke vilde høre Tale om
Underkastelse. Efter at han 1874 forgæves havde
søgt Valg til Unionens Senat, blev han 1877—80
Skatmester i Virginia og kort før sin Død
udnævnt til Unionens Skattesamler (<i>Collector</i>).
<i>E. E.</i>
</chapter>

<chapter name="Hunter, William">
<b>Hunter</b> ['hantə], <sp>William</sp>, eng. Læge og
Anatom, ovenn. J. H.'s Broder, f. 23. Maj 1718 paa
Long Calderwood, d. 30. Marts 1783 i London.
H. studerede først Teologi, senere Medicin ved
Edinburg Univ. og i London, hvor han en Tid
var Assistent hos Smellie. 1746 blev han Lærer
i Anatomi ved <i>Soc. of Navy Surgeons</i>, 1747
optoges han i Kirurgernes Lav. Efter en
Udenlandsrejse blev han 1749 ansat ved Lying-in
Hospital og fik Doktorgraden 1750 i Glasgow,
hvorefter han udelukkende virkede som
Gynækolog og Fødselshjælper. 1756 blev H.
Medlem af <i>Royal College of Physicians</i>, 1764
Dronningens Livlæge, 1767 Medlem af <i>Royal
Society</i> og 1768 <i>Prof. anat.</i> ved det ny <i>Academy
of Arts</i>, hvis Præsident han var fra 1781. Sine
enorme Indtægter anvendte H. til Gavn for det
Offentlige, saaledes oprettede han to
anatomiske Institutter, i hvilke han selv underviste, og
anvendte 100000 £ paa sit Mus. Han
arbejdede yderst grundigt, og hans Hovedværk
<i>Anatomy of the human gravid uterus</i> 1774 var
Resultatet af 20 Aars Arbejde. H. beskrev i
dette <i>Decidua vera</i> og <i>reflexa</i>. Teksten til
Værkets 34 Tavler skyldes Baillie, som ogsaa
udgav <i>Two introductury lectures to H.'s
anatomical courses</i> (posthumt 1785). I <i>Medical
commentaries</i> 1762 er optaget Undersøgelser over
Lymfekarrene (som han injicerede med
Kvægsølv), Testiklens Bygning, Taarekirtlerne o. m.
a. Desuden skrev han en Mængde Afh., der er
samlede i M. Duncan's <i>Life of W. H.</i> (1876).
Hans Mus. er nu i Glasgow Univ.'s Eje.
<i>J. S. J.</i>
</chapter>

<chapter name="Hunter, William Wilson">
<b>Hunter</b> ['hantə], <sp>William Wilson</sp>, Sir,
eng.-ind. Statistiker og Sproggransker, f. 15.
Juli 1840 i London, d. 6. Febr 1900, traadte
1862 i den eng.-ind. Statstjeneste. H. benyttede
sine Ophold i Indiens forsk. Dele til at sætte
sig grundig ind i de ind. Nutidssprog, særlig
de ikke-ariske. En Frugt af disse Studier er
hans <i>Dictionary of the Non-Aryan languages
of India and High-Asia</i> (1868). Imedens H. var
ansat i Orissa, indlagde han sig her megen
Fortjeneste af Undervisningsvæsenet og af
Agerdyrkningen, ligesom han 1866 kraftig
stræbte at raade Bod paa Hungersnøden i
Landet. Han samlede tillige Materialier til
Værket: <i>Orissa or an Indian Province under
Native and British Rule</i>, der udkom 1872. Et
andet hist. Værk er hans <i>Life of the Earl of
Mayo</i> (2 Bd, 2. Udg. 1876). 1871—86 var H.
Generaldirektør for det statistiske Bureau i
Indien og ledede bl. a. Folketællingen i Indien
1872. H. har udg.: <i>Statistical Account of
Bengal</i> (1877), <i>Imperial Gazetteer of India</i> (9 Bd,
1881, ny Udg. 1885—87 i 14 Bd), desuden <i>The
Indian Musulmans</i> (1871, 3. Udg. 1874),
<i>Englands Work in India</i> (1881), <i>The Indian
Empire, its history, people and products, Brief
History of the Indian people</i> (1895) og <i>Life of
Brian Houghton Hodgson</i> (1896).
<i>V. S.</i>
</chapter>

<chapter name="Hunter-Øer">
<b>Hunter-Øer</b> ['hantə-], Øgruppe i
Bass-Strædet ved Tasmanias Nordvestspids, bestaaende
af Øerne Robbins, Three Hummock, Hunter o.
a., tilsammen 303 km<sup>2</sup>; alle øde, ufrugtbare og
saa godt som ubeboede.
<i>G. Ht.</i>
</chapter>

<chapter name="Huntingburg">
<b>Huntingburg</b> ['hant<sub>i</sub>ŋbəg], By i U. S. A.,
Stat Indiana, ligger i Dubois County og har
(1910) 2600 Indb.
<i>H. P. S.</i>
</chapter>

<chapter name="Huntingdon (Shire i England)">
<b>Huntingdon</b> ['hant<sub>i</sub>ŋd<sub>ə</sub>n], Shire i det østlige
England, begrænses af Shire Northampton,
Cambridge og Bedford. 948 km<sup>2</sup> med (1911)
