Bestyrelse, og 1872—83 var han dens Direktør.
H. var afgjort praktisk anlagt, besad stor
Instrumentkundskab og var en dygtig
Eksperimentator. Dette i Forbindelse med hans store
Evner som Foredragsholder gjorde ham til en
særdeles dygtig Lærer, og hans Foredrag for
større Kredse som i »Industriforeningen« og
»Arbejderforeningen af 1860« paaskønnedes
meget. 1879 blev han den sidstnævnte Forenings
Formand. H.'s litterære Virksomhed var ikke
meget stor; forsk. Afh. af ham, især om
meteorol. og klimatologiske Emner, findes i
»Vidensk. Selsk. Skr«. Han har skrevet to Bøger,
nemlig »Lysets Naturlære« (1861), der maa
betragtes som hans Hovedværk, og den i sin Tid
meget læste »Læren om Naturens alm. Love«
(1857, 8. Udg. 1884). Desuden har han besørget
og forbedret de senere Udg. af Ørsted's
»Naturlærens mekaniske Del«. (<sp>Litt</sp>.: »Illustreret
Tidende« [Bd 18 og 28]; »Fremtidens«
Nytaarsgave [1887]).
<i>K. S. K.</i>
</chapter>

<chapter name="Holtenau">
<b>Holtenau</b> ['hålt<sub>ə</sub>na^u], Landsby i Holsten,
ved Nordøstersøkanalens Udmunding i
Kielerfjord (1910) 2748 Indb.
<i>G. Ht.</i>
</chapter>

<chapter name="Holter, Carl Johan">
<b>Holter,</b> <sp>Carl Johan</sp>, norsk Maler, f. i Soon
6. Juni 1870. Han har ingen akademisk
Uddannelse, men fik tidlig sit kunstneriske
Grundsyn af den fransk-norske, realistiske Retning
(E. Werenskiold, Edv. Munch). Af gl. italienske
Malere og af en moderne som Segantini har
han senere modtaget Paavirkning. Han sluttede
sig varmt til 1890'ernes Nyromantik med dens
noget litterært-symbolistiske Kunstretning og
har malet Landskaber (»Blomstrende Æbletræ«),
Figurer (»Voluptas«, »Jomfru«), Portrætter og
Genre, samt leveret Mønstre til
Aaklædevævning for Den norske Husflidsforening i Kria
(Billedtæppet »Kastanjer i Blomst« tilhørte
Kong Oscar II). H. boede indtil 1901 mest i
Kria, senere i Hølen. Han har oftere udstillet
paa Statens aarlige Udstilling i Kria efter 1891,
samt paa Sthlm-Udstillingen 1897.
<i>C. W. Sch.</i>
</chapter>

<chapter name="Holter, Iver Andreas Wilhelm Marinus">
<b>Holter,</b> <sp>Iver Andreas Wilhelm
Marinus</sp>, norsk Maler, f. 1. Juni 1842 paa
Bragernæs (Drammen), d. i Kria 27. Juli 1916. Da
Faderen som Præst var bleven forflyttet til
Eker, kom han ind paa Drammens Latinskole,
hvorfra han 1860 blev Student. Han slog ind
paa det juridiske Studium og fik
Embedseksamen 1868, hvorefter han et Par Aar var
edsvoren Fuldmægtig hos Sorenskriveren i
Bamble og derefter ligeledes et Par Aar
praktiserede som Sagfører i Kragerø. Foraaret 1873
opgav han imidlertid sin juridiske Løbebane og
indtraadte for en kortere Tid som Elev i
Bergslien's og Morten Müller's Malerskole i
Kria, malede saa paa egen Haand
Landskabsstudier og gik Efteraaret s. A. med
Understøttelse af Grosserer i Drammen Jac. Borch til
Karlsruhe for at uddanne sig til
Landskabsmaler under Prof. Gude's Vejledning. Efter et
Par Aars Forløb opgav han imidlertid
Landskabsmaleriet, som han senere kun
lejlighedsvis har dyrket, og traadte 1875 over i Prof.
Carl Gussow's Atelier i Karlsruhe, hvem han
Efteraaret s. A. fulgte til Berlin, hvorhen
Gussow havde modtaget Kaldelse som Prof. ved
Akademiet. Indtil Sommeren 1878 arbejdede
han i Gussow's Atelier i Berlin-Akademiet og
blev de flg. Aar i Berlin, hvor han Efteraaret
1882 overtog Ledelsen af den nyoprettede
Malerklasse i »Verein der Künstlerinnen«'s
Skole, fra hvilken Stilling han Foraaret 1884
blev kaldet til Lærer ved »Kgl. sächs. Akademie
u. Kunstgewerbeschule« i Leipzig, hvor han
ledede Undervisningen i Antiksalen. Samme
Aars Efteraar blev han udnævnt til Direktør
for den kgl. Kunst- og Haandværksskole i Kria,
hvilket Embede han tiltraadte Foraaret 1885.
Han udstillede første Gang 1878 i Kria
Kunstforening og ved den akademiske
Kunstudstilling i Berlin. H. har foruden enkelte
Genrebilleder, Interiører og Stilleben, væsentlig
malet Portrætter, for det meste i fuld Størrelse,
og har ved sin sikre Tegning og grundig
gennemarbejdede Form- og Farvebehandling
vundet megen Anerkendelse. Af hans mange
Portrætter kan fremhæves Portrætterne af Fru
Marie Løscher, udstillet i Berlin 1880, den eng.
Militærattaché i Berlin, Colonel Swaine,
udstillet smst. 1884, Rigsarkivar H. J.
Huitfeldt-Kaas (1888), Marinemaler Barth (1896), Fru
Heise (1894) o. fl. Mindeudstilling i Kria
Kunstforening Novbr—Decbr 1916.
<i>(Fr. O.). C. W. Sch.</i>
</chapter>

<chapter name="Holter, Iver Paul Frederik">
<b>Holter,</b> <sp>Iver Paul Frederik</sp>, norsk
Komponist, foreg.'s Broder, f. i Gausdal 13.
Decbr 1850. Han blev Student 1869 og valgte
Medicinen til Studium. Hans musikalsk
begavede Moder havde tidlig vakt Sansen for
Musik hos ham, og han var som Gut begyndt at
spille Violin. I sine Studenteraar fortsatte han
dermed og tog samtidig. Undervisning i
Harmonilære hos Johan Svendsen. Til sidst opgav
han ganske det med. Studium og rejste 1876
til Leipzig for at studere Musik. Efter et
Ophold i Berlin med Statsstipendium kom han
tilbage til Kria, hvor han gav sin første Koncert
med egne Kompositioner Foraaret 1882. S. A.
blev han Dirigent i Bergens Musikforening
»Harmonien«, hvilken Stilling han beholdt til
1886 med et Aars Afbrydelse, da han opholdt
sig i Tyskland, hvor han i Leipzig dirigerede
sin F-Dur Symfoni i »Euterpe«. Efteraaret
1886 overtog han Dirigentposten i Kria
Musikforening, som han opgav efter 25 Aars
Virksomhed. Han har desuden virket en Tid som
Lærer ved Musikskolen i Kria og var
1890—1904 Dirigent for Haandværkersangforeningen.
1897 stiftede han »H.'s Korforening« (blandet
Kor), væsentlig for Oratorieudførelser, i
hvilken han fremdeles er Dirigent. Han valgtes
1905 til Dirigent for »Handelsstandens
Sangforening i Kria« og foretog med dette Kor 1906 en
Koncertturné til Kbhvn, Berlin og Hamburg,
1911 til Rouen og 1913 til Göteborg; han
fratraadte 1918. I Musikfesten i Sthlm 1897 og ved
den 1. norske Musikfest i Bergen 1898
dirigerede han sin »Goetz«-Suite. Det tidligere
Byorkester i Kria blev oprettet iflg. hans
Initiativ. H. dirigerede sammen med Kapelmester
Johan Svendsen og O. A. Grøndahl de norske
Koncerter i Trocaderosalen i Paris 1900, og
ledede efter Indbydelse af »Filharmoniska
sällskapet i Helsingfors« 1908 en norsk Koncert
der, 1910 en norsk Koncert i <i>Société Royale
d'harmonie d'Anvers</i>. — H.'s Kompositioner
