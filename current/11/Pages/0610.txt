Sidstnævnte Selskabs Stifter (1868). Sluttelig skal
nævnes de fortræffelig skrevne Nekrologer
over berømte Kemikere, der foreligger fra H.'s
Haand.
<i>(O. C.). R. K.</i>
</chapter>

<chapter name="Hofmann, Friedrich">
<b>Hofmann</b> ['ho.f- ell. 'håf-], <sp>Friedrich</sp>,
tysk Forf., f. i Coburg 18. Apr. 1813, d. i Ilmenau
14. Aug. 1888, var længe knyttet til Redaktionen
af Meyer's Konversationsleksikon og blev
senere Medarbejder ved og derpaa Redaktør af
»Gartenlaube«. Han har skrevet Skuespil og
Operatekster (bl. a. »Der Rattenfänger von
Hameln« til Neszler's bekendte Opera [1877]),
Festspil og Dialektdigte, men navnlig med
Eventyrsamlingen »Der Kinder Wundergarten«,
der udkom 1874, vandt han Læseverdenens
Sympati. 1886 samlede han et Udvalg af sine
Digte: »Nach fünfundfünfzig Jahren«. 1891 blev
der i Ilmenau rejst et Mindesmærke for ham.
<i>C. B-s.</i>
</chapter>

<chapter name="Hofmann, Heinrich">
<b>Hofmann</b> ['ho.f- ell. 'håf-], <sp>Heinrich</sp>, tysk
Historiemaler, f. 19. Marts 1824 i Darmstadt, d.
1912. H., Elev af Th. Hildebrand og Schadow i
Düsseldorf, malede først (i München, sin Fødeby,
Frankfurt a. M. etc.)) Portrætter og Historie-
og Genrebilleder (»Romeo og Julie«, »Enzio i
Fængslet«). Efter et Ophold i Rom, hvor han
kom Cornelius nær, blev det religiøse Maleri
hans Hovedinteresse; han malede bl. a.
»Christi Tilfangetagelse« (1858, Mus. i
Darmstadt), »Horkvinden« (1869), »Jesus-Barnet i
Tempelet« (begge i Dresdens Gal.), »Christus
prædiker paa Søen« (1876, Berlins
Nationalgal.) m. v. Disse glatte Billeder med de kønne
Skikkelser, den gennemtænkte Komposition og
den traditionelle Farveharmoni blev ved deres
æstetisk behagelige Fremstillingssæt
overordentlig populære i Tyskland. H. har ogsaa malet
»Othello og Desdemona«, »Venus og Amor«
o. l., samt dekorative Arbejder i
Albrechtsburg og i Hofteatret i Dresden, hvor han slog
sig ned og blev Akademiprofessor.
<i>A. Hk.</i>
</chapter>

<chapter name="Hofmann, Heinrich Karl Johann">
<b>Hofmann</b> ['ho.f- ell. 'håf-], <sp>Heinrich
Karl Johann</sp>, tysk Komponist (1842—1902),
stud. Musik bl. a. under Dehn. Ved sine talrige
Kompositioner har H. skaffet sig et kendt og
velanset Navn. De første Kompositioner af H.,
der vakte Opsigt, »Ungarische Suite« og
»Frithjof-Symfoni«, efterfulgtes af en Rk. Arbejder, bl.
hvilke navnlig de i god Salonstil holdte,
firhændige Klaverkompositioner (»Italienische
Liebesnovelle«, »Steppenbilder«, »Aus meinem
Tagebuch« o. s. v.) vandt megen Udbredelse;
iøvrigt kan af H.'s Arbejder nævnes Serenader
og Suiter for Orkester, adskillig Kammermusik,
fl. større Korværker, Mandskor og Sange samt
nogle Operaer, af hvilke vistnok kun »Ännchen
von Tharau« (1878) har vakt mere end
forbigaaende Opmærksomhed.
<i>W. B.</i>
</chapter>

<chapter name="Hofmann, Joseph Casimir">
<b>Hofmann</b> ['ho.fman eller 'håf-], <sp>Joseph
Casimir</sp>, tysk Klaverspiller, f. 1876 i
Krakov, undervistes af sin Fader og optraadte
allerede inden sit 10. Aar som »Vidunderbarn«,
saaledes i Kbhvn 1886. Efter nogle Aars
Koncertrejser trak han sig tilbage til et stille
Studieliv under Rubinstein's og d'Albert's
Vejledning, og først omkr. Midten af 1890'erne
genoptraadte han og vakte i Tyskland atter
megen Opsigt. H. har udgivet en Klaverkoncert
o. a. mindre Kompositioner for sit Instrument
samt en <i>Piano playing</i> (1908).
<i>W. B.</i>
</chapter>

<chapter name="Hofmann, Johann Christian Konrad von">
<b>Hofmann</b> ['ho.fman ell. 'håf-], <sp>Johann
Christian Konrad von</sp>, tysk luth.
Teolog, f. 21. Decbr 1810 i Nürnberg, d. 20. Decbr
1877 som Prof. i Erlangen. Han stud. 1827—32
Teologi i Erlangen og Berlin og vaklede en Tid
mellem det historiske og teologiske Studium,
indtil han valgte det sidste og begyndte sin
Universitetsvirksomhed i Erlangen, hvor hans
hele Livsgerning (med Undtagelse af 3 Aars
Virksomhed om Prof. i Rostock 1842—45) faldt,
og han bidrog meget til det Opsving, som dette
Univ. nu tog. Ogsaa som Politiker optraadte
han, var en Del Aar Medlem af det bayerske
andet Kammer og sluttede sig, af Begejstring
for Rigstanken, hvis Virkeliggørelse han 1870
oplevede, til manges Forundring til
Fremkridtspartiet. Som Teolog var han nemlig kirkelig og
konservativ, om end ikke paa den
Hengstenberg-Stahl'ske Maade. Han var fremfor alt
Skriftteolog og har bidraget som faa til en
dybere Forstaaelse af Skriften, paa hvis
Fortolkning han, med en ofte ganske vist noget søgt
Selvstændighed, anvendte al sin Skarpsindighed.
Men tillige saa han historisk paa Skriften, saa
den i dens Forbindelse med den fremskridende
Aabenbaring og søgte især at paavise dens
indre, ofte slyngede, men uopløselige
Sammenhæng. Skriften var ham en Helhed, og som
saadan — ikke gennem løsrevne Skriftsteder —
skulde den teologisk benyttes. Hans
ejendommelige Forsoningslære (Benægtelse af Christi
stedfortrædende Lidelse) vakte megen
Modsigelse. Hans vigtigste Skrifter er: »Weissagung
und Erfüllung« (1841—44), »Der Schriftbeweis«
(2. Opl., 1857—60), »Die heilige Schrift des
neuen Testaments zusammenhängend untersucht«
(1862—66, delvis i andet Oplag 1869 ff.). Fra
1846 var han Medredaktør af »Zeitschrift für
Protestantismus u. Kirche«. Han var en bitter
Modstander af Danmark i det slesvigske
Spørgsmaal. (<sp>Litt</sp>.: Mindeskrifter af Volck [1878] og
Grau [1879]. Hans Brevveksling med Delitzsch
er udgivet 1891).
<i>(J. P. B.). A. Th. J.</i>
</chapter>

<chapter name="Hofmann, Karl von">
<b>Hofmann</b> ['ho.fman ell. 'håf-], <sp>Karl von</sp>
tysk Statsmand, f. 4. Novbr 1827 i Darmstadt,
d. 9. Maj 1910, var først Sagfører og ansattes
1858 i det hessiske Udenrigsministerium. Da
den sachsiske Minister Beust 1864 drog til
London-Konferencen som det tyske Forbunds
Sendemand, fulgte H. med som Sekretær. Aug.
1866 var han med i Fredsunderhandlingerne i
Berlin, forblev her som hessisk Sendemand og
deltog 1867 i Udarbejdelsen af det nordtyske
Forbunds Forfatning. Ligeledes medvirkede
han 1870 til det ny tyske Riges Dannelse og
var derefter Hessens Fuldmægtig i
Forbundsraadet, indtil han 1872 hjemkaldtes for at
blive Førsteminister. I denne Stilling
gennemførte han en frisindet Valglov, Omdannelse af
Forvaltningen og en Ordning af Forholdet
mellem Stat og Kirke i Lighed med den ny
preussiske. Juni 1876 afløste han Delbrück som
Præsident for det tyske Rigskancelli; overtog Juli
1879 tillige det preussiske Handelsministerium
og blev Aug. 1880 Statssekretær i
Elsass-Lothringen. Han afgik Marts 1887 efter det
