1841—78; som saadan indledede og bestyrede han
1845—86 Norges litterære Bytteforbindelser
med Udlandet. Han udgav 1836 »Univ. i Kria
og Upsala«, 1847 et populært Arbejde om
»Norges ældste Møntvæsen«, 1879 en »Fortegnelse
over norske Medailler siden 1814« samt
adskillige aktmæssige Bidrag til det norske Univ.'s
Historie og en Række af Beretninger med
Illustrationer og Karter om Bygdø Kongsgaard
(1865—86). Hans efterladte Papirer, en stor
Samling, som antages at indeholde adskilligt
af Interesse for Norges nyere Historie, er iflg.
hans Test. overdraget til Rigsarkivet, men skal
bevares i forseglet Stand i 50 Aar efter hans
Død. (<sp>Litt</sp>.: <sp>F. Lochman</sp>, »Populære
Opsatser«, S. 137 ff.).
<i>(J. B. H.). K. F.</i>
</chapter>

<chapter name="Holst, Elling Bolt">
<b>Holst,</b> <sp>Elling Bolt</sp>, norsk Matematiker,
f. 19. Juli 1849 i Drammen, d. 2. Septbr 1915,
blev Realkandidat 1874 og var 1874—76 ansat
ved det norske meteorologiske Institut. 1876
blev H. Universitetsstipendiat i Matematik, og
1894 Docent i Faget ved Universitetet; han
var tillige 1891—1912 Overlærer ved Kria tekn.
Skole. 1878 vandt H. Univ.'s Guldmedaille for
Afh.: »Om Poncelets Bet. for Geometrien«
(1878), 1882 tog han Doktorgraden med
Arbejdet: »Et Par syntetiske Metoder især til Brug
ved Studiet af metriske Egenskaber«. Ved
Siden heraf har H. publiceret mat. Afh. i
Fagtidsskrifter, deriblandt et Bevis for
Algebraens Fundamentalsætning i <i>Acta math.</i> (1886)
samt udg. forsk. Lærebøger. Tiltagende
Sygelighed hemmede H.'s Produktion i hans
senere Aar og bragte ham til 1912 at forlade
Universitetet. Siden Kria Arbejderakademis Stiftelse
(1885) har H. hvert Aar holdt Foredrag der
over den elementære Matematik. Foruden ved
sin videnskabelige og pædagogiske Virksomhed
har H. vundet et kendt Navn som Forf. af
Børnebøger og som Kunstven. Ligesom Tyskeren
Hoffmann blev Forf. af verdenskendte
Børnebøger, da han som Fader fandt sig
utilfredsstillet ved al tidligere foreliggende Litt. i den
Retning, saaledes bragte H.'s Faderhjerte ham
til at komponere for sin Søn den meget
udbredte »Norsk Billedbog for Børn« (med
Tegninger af Eivind Nielsen og med Melodier af
H.. 1. og 2. Saml., 1888—90), mest bygget
paa hans egne Barneminder; et lgn. Stof har
han bearbejdet i »Barneminder o. a.
Smaatubber for Barn« (1897). Som ivrig Kunstven var
han 1897 blevet Formand i Nationalgaleriets
Direktion.
<i>(J. Fr. S.). Chr. C.</i>
</chapter>

<chapter name="Holst, Frederik">
<b>Holst,</b> <sp>Frederik</sp>, norsk Læge, f. i
Holmestrand 14. Aug. 1791, d. i Kria 4. Juni 1871,
blev <i>Cand. med.</i> 1815 (sidste danske Eksamen),
Licentiat 1816, <i>Dr. med.</i> 1817 (Radesyge, første
norske Doktorgrad) og Stadsfysikus i Kria 1818.
H. studerede Fængsels- og Fattigvæsen i
Udlandet 1819—21 og tog 1823 Ordet for
Forbedring af disse Forhold i Norge. Disse
Reformer knæsattes af Kommissionen af 1837, som
enstemmig anbefalede det af H. anviste
Philadelphia-System, efter hvilket Bodsfængslet
indrettedes 1842. En Artikel af H., der
paaviste Oslo Dollhus elendige Indretning, gav
Anledning til Nedsættelsen af en Kommission
vedrørende Sindssygevæsenet 1825, der affødte
Sindssygeloven af 1848 samtidig med, at
Gaustad Asyl oprettedes. H. var Prof. i
Farmakologi og Hygiejne 1824—65, deltog i Udarbejdelsen
af den første norske Farmakopé og benyttedes
meget i legislative og administrative Øjemed.
Han var Medstifter af »Norsk med. Selskab«,
redigerede »Eir« 1826—37 og var Medudgiver
af »Tidsskr. f. n. Lægeforening« (1840—45).
<i>J. S. J.</i>
</chapter>

<chapter name="Holst, Gustav von">
<b>Holst</b> [hä£st], <sp>Gustav von</sp>, eng. Komponist,
f. 21. Septbr 1874, af opr. tysk Slægt, Elev af
Stanford, har skaffet sig Navn som Komponist
af Arbejder i moderne Stil: Hymner af Rig
Veda for Kor og Orkester, Musik til
Maskespillet <i>The vision of Dame Christian</i>, Operaerne
<i>Savitri</i> og <i>Sita</i> samt Orkesterrapsodier og forsk.
Vokalværker (Kor) m. m., der jævnlig
behandler eng. Folketone.
<i>W. B.</i>
</chapter>

<chapter name="Holst, Hans Peter">
<b>Holst,</b> <sp>Hans Peter</sp>, dansk Digter, f. 23.
Oktbr 1811 i Kbhvn, hvor Faderen var
Vognmand og Hyrekusk, d. 2. Juni 1893 smst. Han
dimitteredes 1829 fra Borgerdydskolen i Kbhvn
og blev Aaret
efter Huslærer
hos Grev
Schulin paa
Petersgaard.
Her skrev han
de 4
Romancer, med
hvilke han
konkurrerede til
den af
»Selskabet for de
skjønne
Videnskabers
Forfremmelse«
udsatte Pris,
og fik —
ligesom
Paludan-Müller —
»Hæderlig Omtale«.

Efter at
være kommet tilbage til Hovedstaden udgav
han Romancerne og i de flg. Aar en ikke ringe
Mængde andre Poesier, men det var dog først
ved sit Mindedigt i Anledning af Frederik VI's
Død (1839), at han med eet Slag vandt sig et
Navn. Allerede de første Linier tolkede lige saa
sandt som smukt Nationens Følelser ved den
patriarkalske Landsfaders Død, og ved sin ædle
Simpelhed gjorde det en lgn. Virkning som i
sin Tid Ewald's Kantate over Frederik V; det
spredtes over hele Landet i en Uendelighed af
Eksemplarer og gjorde Forf. meget populær.
1840 tiltraadte H. med offentlig Understøttelse
en toaarig Udenlandsrejse, hvis Hovedmaal var
Italien, hvor han levede nydelsesrige Dage
sammen med Thorvaldsen. H. C. Andersen,
Marstrand, Küchler, Bournonville o. m. a.
Udbyttet af Rejsen foreligger i »Ude og
Hjemme« (1843), Digte, Noveller og Skildringer, der
for største Delen er skrevne under Opholdet
paa Ischia. »Ude og Hjemme« er et af H.'s
betydeligste Arbejder: en ualmindelig
Modtagelighed for Rejselivets vekslende Indtryk,
levende Sans for Sydens Natur, Kunst og Folkeliv,
en sjælden svigtende Smag og stor formende,

<img>H. P. Holst.</img>
