og naar meget højt i historisk Objektivitet. H.'s
hele Forfattervirksomhed, stærkt koncentreret
som den blev om 18. Aarh., har første Gang
ret oplyst en tidligere meget forsømt Del af
Fædrelandets Fortid. — H.'s store Fortjenester
har fundet rig Anerkendelse. Allerede 1867
blev han Medlem af Videnskabernes Selskab,
1871 af Danske Selskab, hvis Forstander han
var siden 1892; 1891 tilkendtes der ham den
A. S. Ørsted'ske Prismedaille, 1908
Madvigs-Medaillen. Med sin lærde Virksomhed forbandt
han en betydelig administrativ Virken paa
Videnskabens praktiske Omraader. Han var i
sin Universitetstid et indflydelsesrigt Medlem
af Konsistorium og fl. Gange Universitetets
Rektor. Som Sekretær i Hist. Forening udgav
han »Hist. Tidsskr.« 1865—78 og blev siden
Foreningens Formand; 1875—88 var han
Medlem af Undervisningsinspektionen for de lærde
Skoler. Betydningsfuld er dog især hans
Ledelse af Institutioner, der virker til Fremme
for Videnskaben, saaledes den
Hjelmstierne-Rosencrone'ske Stiftelse, hvis Direktør han var
siden 1887, og Carlsbergfondet, i hvis
Direktion han indtraadte ved Fondets Stiftelse, og
hvis Formand han var fra 1889, indtil han
udtraadte af Direktionen 1909, ved hvilken
Lejlighed han modtog Dannebrogsordenens
Storkors. I disse forskelligartede Stillinger vandt
H. alles Bifald, takket være hans humane og
hensynsfulde Personlighed.
<i>Kr. E.</i>
</chapter>

<chapter name="Holm, Rasmus Jensen">
<b>Holm,</b> <sp>Rasmus Jensen</sp>, dansk
Skolemand, f. 23. Novbr 1838 i Rynkeby, d. 10.
Septbr 1917 paa Frederiksberg. 1865—92 var
han Lærer ved Jelling Seminarium og blev
derefter Forstander for
Forskolelærerindeseminariet i Vejle. Han var Medstifter af
»Dansk Skoleforening« (1887) og siden dens
Formand. I Tale og Skr. har han virket for
Forskoleinstitutionen. Foruden at være
Medredaktør af »Skoletidende« (1872—92) og
Udgiver af Hæfteskriftet »Hjem og Skole«
1888—1907, fra 1908 et Maanedsskrift, har han
skrevet fl. Skolebøger, navnlig »Danmarks Historie
for Ungdommen« (9. Udg. 1913).
<i>Fr. Th.</i>
</chapter>

<chapter name="Holm, Viggo Valdemar">
<b>Holm,</b> <sp>Viggo Valdemar</sp>, dansk Forf.,
f. 25. Oktbr 1855 i Helsingør, d. som
Kommunelærer 1899 i Kbhvn. Efter at være bleven
teologisk Kandidat 1881 udfoldede han under
Navnet Woldemar et ejendommeligt
Forfatterskab i to Samlinger »Kuriøse Historier fra
Hexernes Tid« (1. Saml. 1887, 2. 1896) samt
i Skuespillene »Gregers« (1891), »Præsidenten«
(1893) og »Varulven« (1894). De indeholder
alskens Kulturbilleder fra dansk 16.—18. Aarh.,
og J. P. Jacobsen's »Fru Marie Grubbe« er
tydeligt nok opr. det kunstneriske Forbillede.
Med fin Stilsans lægger Forfatteren en
arkaiserende Sprogkolorit over Fremstillingen, og
med ikke ringe psykologisk Fantasi og
kunstnerisk Samvittighedsfuldhed efterfølger han de
gl. Dages Tænke- og Følemaade og levendegør
den i dystre og grelle Sædeskildringer. Bag
Stilens rolige Ufølsomhed mærker man overalt
tydelig den humane Smerte, som søger en Art
Selvpindsel i disse Billeder.
<i>V. V.</i>
</chapter>

<chapter name="Holm, Vilhelm Christian">
<b>Holm,</b> <sp>Vilhelm Christian</sp>, dansk
Musiker, f. i Kbhvn 28. Oktbr 1820, d. smst. 15.
Oktbr 1886. Han blev uddannet til Violinist i
Wexschall's Skole, blev Elev af det kgl. Kapels
Violinskole, fra 1847 fast ansat som Bratschist,
hvor han efterhaanden avancerede til
Solospiller. Fra 1869 ansat som Balletrepetitør
arrangerede han forsk. Balletmusik og
komponerede bl. a. Balletten »Livjægerne paa
Amager«. H. var en fremragende
Kammermusikspiller, fast Medlem af Tofte's og Neruda's
Kvartetter. — Hans Søn, <sp>Ludvig Sofus
Adolf Theodor H.</sp>, f. 24. Decbr 1858 i
Kbhvn, Elev af kgl. Konservatorium (1874—78),
af V. Tofte og Anton Svendsen, Violinist i det
kgl. Kapel siden 1880, Koncertmester 1899,
afgik 1917. Direktør for Horneman's
Musikkonservatorium (1906—20). Har komponeret
Variationer for Klaver o. a. Klaverstykker, Suite for
Klaver, Sange, Klaverkvintet, Strygekvartet,
Koncert for Violin og Orkester.
<i>A. H.</i>
</chapter>

<chapter name="Holmans">
<b>Holmans,</b> <sp>Herred</sp> i det sydøstl.
Nørrejylland, Vejle Amt, beliggende i den nordlige
Del af den Halvø, der skyder ud mellem
Kolding- og Vejle-Fjord, begrænses mod N. og
NØ. af Vejle Fjord og er i øvrigt mod SØ.
omgivet af Elbo Herred, hvorfra det adskilles ved
den fra Vejle Fjord indtrængende Rands
Fjord og den til Fjorden løbende Spangaa, og
mod S. og V. af Brusk og Jerlev Herreder.
Dets største Udstrækning fra Ø. til V. er c. 14,
fra N. til S. 11 km. Det er c. 133 km<sup>2</sup> (13267
ha) og havde 1. Febr 1916 8748 Indb. (1801:
3187, 1840. 4961, 1880: 6880, 1901: 7136), ɔ: c. 66
paa 1 km<sup>2</sup>, saa at det hører til de godt
befolkede jydske Herreder. Det er højtliggende
og især mod N. ved Fjorden stærkt bakket
(højeste Punkt Hathøj, noget S. f. Vejle Fjord,
91 m) med Lavninger om de smaa Vandløb,
som Skjærup Aa. Jorderne er gennemgaaende
gode (c. 5,5 ha paa 1 Td Hartkorn), dels lerede,
dels sandede og muldede. Det er ret godt
forsynet med Skov. Af Arealet var (1912) c. 5730 ha
besaaede (1917: 5640), 4870 Græsgang, Eng og
Brak og 1820 Skov og Plantage. Der var 1919
1925 Heste, 9322 Stkr Hornkvæg, 2384 Svin og
895 Faar (i 1914 henh. 1890, 10313, 9249 og
711). Herredet er delt i 6 Sogne; det
samlede Hartkorn var i 1905 1904 Tdr., og
Antallet af Gaarde og Huse var 1916 1563. I
gejstlig Henseende udgør det eet Provsti med
Elbo og Jerlev Herreder, i verdslig Henseende
hører det under Retskredsen Fredericia
Købstad m. m. — H. Herred hørte i
Middelalderen til Almindsyssel og var oprindelig en
Del af Jerlev Herred, fra hvilket det først
udskiltes i 1. Halvdel af 14. Aarh. som et eget
Herred, <i>Holmbomothæreth</i> (Holmbomot ɔ:
Holmboernes Møde, Tingsted; det har vistnok
i sin Tid været en Holm for sig, adskilt ved
Vejle Fjord, Rands Fjord og den
Indsænkning, hvori Skjærup Aa løber; se om Holmbo
under <sp>Holbo Herred</sp>); senere hørte det
til Koldinghus Len og fra 1660 til Koldinghus
Amt, indtil Vejle Amt oprettedes i Slutn. af
18. Aarh.
<i>H. W.</i>
</chapter>

<chapter name="Holmberg, August">
<b>Holmberg</b> ['hålmbærk], <sp>August</sp>, tysk Maler,
f. 1. Aug. 1851 i München, d. 7. Oktbr 1911.
Elev af W. Diez malede han en Tid i den
Diez'ske Renaissance-Genre, som de smukke
(Atelier) Toners Finsmager: »Numismatikeren«,
»Guldsmeden« (Mus. i Leipzig), »Fr. Wilhelm
