<chapter name="Hindu">
<b>Hindu.</b> Navnet H., der stammer fra
Indus-Flodens Navn <sp>Sindhu</sp>, anvendtes opr. af
Persere og Arabere om Befolkningen i
Forindien. Det benyttes nu alm. i Europa paa
samme Maade. I Indien anvendes det i Reglen om
de Indfødte, der bekender sig til Hinduismen
(i Modsætning til de muhammedanske Indere),
ell. om dem, der taler Sprog af indoeuropæisk
Rod (i Modsætning til Dravidaer og Kolarer).
<i>(C. Fr.). K. B.-S.</i>
</chapter>

<chapter name="Hinduismen">
<b>Hinduismen</b> (»Hinduernes Religion«) eller
<sp>Ny-Brahmanismen</sp> er Fællesnavnet paa
en umaadelig Mængde af nyindiske saakaldte
»Sekter« af ind. Oprindelse (undtagen
Jainismen og Buddhismen, som er ateistiske); nogle
(som <sp>Kabīr</sp>), der alle hører til den nyere
Tid, har under muhammedansk ell. kristelig
Paavirkning emanciperet sig saa meget fra H.'s
Gudsbegreb og dets Kilder, og til Dels fra
andre Sider af H., at de snarere maa kaldes
hinduiserende Unitariere end Hinduer. Til H.
bekender sig omtr. 180 Mill. Mennesker. H. i
sine højeste Former er en Uendelighed af
indbyrdes forsk. (ofte fjendtlige) og hver for sig
fluktuerende og foranderlige Sekter med en
umiskendelig Familielighed, og i Teorien
anerkendende Veda'erne (i videste Forstand) og
Brahmanismen, men indeholdende og læggende
Hovedvægten paa andre og derimod stridende
Elementer, støttende sig til en for alle
tilgængelig hellig Litt.: de episke Digte, Purāṇa'erne,
Tantra'erne, og en sand Syndflod af ny,
religiøse Skrifter inden for nogle af de enkelte
Sekter (jfr <sp>Guru</sp> og <sp>Hindī</sp>). Virkelig
bevarede i det væsentlige er de Overleveringer, som
angaar Privatlivet, og Lovbøgernes Forskrifter
om Kasterne er yderligere skærpede, hvilket
dog i det hele er sket til Trods for Religionen;
i øvrigt lægges i Alm. Vægten paa
»Hengivenhed« (<sp>bhaktimārga</sp>, »Trosvejen«, se
<sp>Bhakti</sp> og <sp>Guru</sp>) i St f. paa Viden
(<sp>jñānamārga</sp>, »Kundskabsvejen«, i Alm. =
Vedānta-Filosofien), og i St f. Ofre, Ritual,
Bodsøvelser og Selvplagerier (<sp>Karmamārga</sp>,
»Gerningsvejen«) som et meget hurtigere og
sikrere Middel til Forløsning fra
Sjælevandringen og Opgaaen i ell. Salighed hos den sande
Gud, som er disse Religionsformers højeste
Formaal, hvilket de mener at kunne naa
umiddelbart efter dette Liv uden yderligere
Sjælevandring, med stærk Tendens til en oftest
panteistisk farvet Monoteisme, hvis Opfattelse af den
højeste Gud har sin Rod i ind. Overlevering.

H.'s Tilhængere falder for største Delen
i to store Hovedafdelinger: Vishṋu-Dyrkere
(<sp>Vaishṇava</sp>) og Çiva-Dyrkere (<sp>Çaiva</sp>),
eftersom de betragter a) Vishṋu ell. b) <sp>Çiva</sp>
ell. c) en af disses menneskelige Inkarnationer
(<sp>Kṛishṇa</sp>, <sp>Rāma</sp>) som den egl.
panteistisk-monoteistiske Gud (eet med »det absolutte«, se
<sp>Bráhman</sp>). Til disse slutter sig
<sp>Çākta</sp>'erne ell. Dyrkerne af d) de kvindelige
Guddomme (<sp>Çrī</sp>, <sp>Durgā</sp>, <sp>Rādhā</sp>, <sp>Sītā</sp>; jfr
ogsaa <sp>Gaṇeça</sp>, <sp>Golōka</sp>, <sp>Gopī</sp>). Man
benytter Gudsbegrebets panteistiske Element til at
opfatte alle mulige Guder (»330 Mill. Guder og
lige saa mange Dæmoner«) som mere ell.
mindre underordnede Aabenbaringsformer af den
absolutte Gud; derfor dyrker alle H.'s Sekter
i det væsentlige alle vigtigere Guder og er kun
uenige om, hvilken af dem der er den
absolutte, og man kan kombinere e) fl. Guder i een
Person (<sp>Trimūrti</sp>, <sp>Hari-Hara</sp>, den
androgyne Guddom <sp>Ardhanāri</sp>, se <sp>Durgā</sp>
og <sp>Çākta</sp>) og faar Plads ikke blot til f)
Brahmanismens øvrige gl. Guder, men ogsaa tillige
til g) Guder, som ikke kendes fra den tidligere
Tid (som <sp>Gaṇeça</sp>, <sp>Skanda</sp>,
<sp>Vīrabhadra</sp>, <sp>Kubera</sp>), ell. som tidligere synes lidet
personificerede (som <sp>Kāma</sp>); h) Lokalguder
(<sp>grāmadevatā</sp>), forsk. saa at sige for hver
eneste Landsby (jfr ogsaa <sp>Bhūta</sp>); i)
<sp>Gudebilleder</sp>; j) <sp>hellige Dyr</sp> (<sp>Civa's
Tyre</sp>, Vishṋu's <sp>Aber</sp>, <sp>Slanger</sp>; <sp>Køerne</sp>
har man altid i Indien tillagt stor Hellighed);
k) <sp>hellige Træer</sp> og <sp>Planter</sp> (jfr
<sp>Bodhi</sp> og <sp>Ficus</sp>, <sp>Tulasī</sp> ɔ: <i>Ocymum sanctum</i>,
som er Vishṋu's Hustru og giftes med
Statuerne, m. m. <sp>Bilva</sp>-Træet ɔ: <i>Aegle Marmelos</i>,
ved Çiva-Dyrkelsen; <sp>Rudrāksha</sp> ɔ:
<i>Elæocarpus Ganitrus</i> Roxb., hvis Bær anvendes til
Rosenkranse); l) <sp>livløse Symboler</sp>
(Vishṋu's <sp>Çālagrama</sp> ɔ: en Ammonit; Çiva's
<sp>Linga</sp> ɔ: Fallos, en Kegle af Sten ell., i
mindre Maalestok, af Sølv, Kobber e. l., etc.); m)
<sp>Floder</sp> (<sp>Ganges</sp> etc., hvilke giver
Salighed, naar man bader sig i dem); n) <sp>de 9
Planeter</sp>, der ligesom de 27 <sp>Nakshatra</sp>'er
raadspørges ved Fødsler, Bryllupper, Ulykker,
Rejser etc., og, hvis de er ugunstige, absolut
maa forsones ved en særlig Ceremoni (<sp>Çānti</sp>).
Endelig optager H. ved Hjælp af
Avatāra-Teorien menneskelige Guder, dels o) gamle og
almindelig anerkendte som <sp>Heltene i de
episke Digte</sp> (<sp>Pāṇḍava</sp>'erne og
<sp>Draupadī</sp>), dels p) <sp>Sekternes Guru</sp>'er, dels
q) <sp>ganske moderne</sp> Personer, der ved en
ell. anden Mærkværdighed har opnaaet en
<sp>rent lokal Berømthed</sp>. De sikkert
daterede og tilstrækkeligt tydelige Dokumenter
begynder først i 11.—12. Aarh. e. Kr. (for
Çivaismen i Kashmir dog i 9. Aarh.).
Vedānta-Lærens <sp>Māyā</sp> (»Illusion«) er blevet sat i
Forbindelse med Sānkhya-Lærens fra Evighed af
selvstændig ved Siden af Aanden (<sp>Purusha</sp>)
bestaaende <sp>Prakṛiti</sp> (»Naturen«), og »det
absolutte« (<sp>Brähman</sp>) er blevet personificeret
og identificeret med vedk. Sekts absolutte Gud.
Men ogsaa <sp>Māyā</sp> og <sp>Prakṛiti</sp>
personificeredes og identificeredes med de kvindelige
Guddomme, der (som Guddommenes »aktive«
Side, <sp>çakti</sp>) trænger sig mere ell. mindre
frem som Genstand for Dyrkelse ved Siden af
ell. endogsaa mere end den mandlige Gud
(<sp>Purusha</sp>, »Aanden«, der opfattes som
»passiv«), selv om denne endnu i Teorien er
den »absolutte«, og hos Çākta'erne faar
fuldstændig Overhaand. De fleste Sekter fortolker
de gl. Fortællinger allegorisk og er meget
eklektiske og fulde af Modsigelser. Desuden kan
hver enkelt have sin med Forkærlighed
dyrkede Familie gud (<sp>kulaḍevatā</sp>) ell. sin
personlige Yndlingsgud ell. Skytshelgen
(<sp>ishṭadevatā</sp>) og Husguder (Gudebilleder), og de
enkelte Landsbyer deres; ja der er ikke et
Bjerg, en Flod, Klippe, Hule ell. et nogenlunde
