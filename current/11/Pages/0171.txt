et Areal af c. 400 km<sup>2</sup>, de stammer alle fra
Vulkanen ell. nærliggende Kratere. Selve H. er
opbygget af Lava, Slagger og Aske, og
Lavastrømmene, der er flydte ned ad Bjergets Sider,
giver den skrøbelige Bygning Fæste. Paa H.'s
øverste Ryg findes en Rk Kratere paa en
Spalte fra SV. til NØ.;
de største
Lavastrømme har udgydt sig ned
ad H.'s Østside, og
Lavlandet paa denne
Side er derved blevet
højere end paa
Vestsiden. En Mængde
store, gamle Kratere
findes hist og her
omkring H., og om nogle
af dem ved man, at
de har sprudet i
historisk Tid. De fleste af
dem kan allerede ses
i lang Frastand, da de
ildrøde Slagger,
hvoraf de er opbyggede,
let stikker i Øjnene.
H. har saa vidt bekendt i historisk Tid haft 18
Udbrud; men desuden har der mindst 4 Gange
været Udbrud af nærliggende Kratere. H.'s
første Udbrud i hist. Tid fandt St. 1104; i 13.
Aarh. var H.'s Udbrud særlig voldsomme, 1294
begyndte Udbrudet med stærke Jordskælv, der
gjorde megen Skade, fl. Gaarde styrtede ned,
og mange Mennesker omkom; Floder forandrede
deres Løb, varme Kilder forsvandt, og andre ny
dannedes o. s. v. Slagger og Pimpsten fyldte
alle de nærmeste Elve og drev helt ned til
Færøerne i store Flager. 1341 var der under
H.'s Udbrud 19. Maj et saa uhyre stort
Askefald, at fl. Herreder i Nærheden blev ødelagt;
der herskede et saadant Mørke, at man alle
Vegne maatte tænde Lys i Husene midt paa
Dagen, Drønane hørtes over hele Landet, som
om de var tæt ved. En Mængde Kvæg døde af
Askefaldet, saaledes 80 Køer paa Bispegaarden
Skàlholt. Efter Udbrudet afsattes der saa meget
Salt og Svovl paa Lavaen nærmest Kraterne, at
det var nok til mange Hestbyrder. Mange
Gaarde blev ødelagte ved dette Udbrud, og ved
Udbrudet 1436 ødelagdes ogsaa 18 Gaarde paa
een Morgen. Under Udbrudet 25. Juli 1510
udslyngede Bjerget usædvanlig store Stene til
fjerntliggende St., i Skàlholt, 45 km fra H., blev
en Mand slaaet ihjel, og fl. store Stene faldt i
Herrederne Holt og Rangàrvellir 40—50 km fra
Udbrudsstedet. Ved Udbrudet 1597 kunde man
se 18 Ildsøjler hæve sig fra Fjeldet, og 1693
rasede H. ogsaa med usædvanlig Heftighed,
Asken drev over hele Landet, Marker og Enge
ødelagdes mange St., og Kreaturerne blev
syge, udmagredes og døde; noget af Asken blev
ført til Norge, og Handelsskibe mellem
Shetland og Færøerne blev tildækkede af den. Fugle
blev i stor Mængde slaaede ihjel af de
nedfaldende Slagger, og Foreller døde i Aaerne.
I de nærmeste Egne blev mange Gaarde lagte
øde, og Kratskovene gik op i Luer. I 18. Aarh.
havde selve H. kun eet Udbrud, der begyndte
5. Apr. 1766. Pimpstensstykker paa 2 m's
Omkreds blev kastede omtr. 15 km bort fra Fjeldet,
og Lavastykker regnede ned rundt omkring; et
af dem af 1 2/3 kg's Vægt blev ført 22 km bort,
og et af 4 kg's Vægt faldt ved en nærliggende
Gaard saa dybt ned i den frosne Jord, at det
maatte graves op med Brækjern. Det vulkanske
Grus og Aske, som faldt, bedækkede Jorden
i Nærheden 2/3 m højt, og 200 km borte omtr.
1/3 m; herved ødelagdes fl. Gaarde i de
nærmeste Egne, og Fjeldgræsgangene led betydelig
Skade. Elvene blev opdæmmede af Pimpsten,
og der førtes en saadan Masse ud i Havet, at
Fiskerbaadenes Fart blev hemmet deraf; Skibe,
som om Efteraaret skulde ned til Danmark, traf
store sammenhængende Masser langt ude til
Søs. Medens Askefaldet stod paa, var der saa
mørkt i Skagefjorden paa Nordlandet 190—230
km fra Vulkanen, at man ikke kunde skelne
hvidt fra sort midt paa Dagen og maatte føle
sig for i Husene for at kunne finde Vej.
Udbrudet varede hele Sommeren til ud paa
Efteraaret og gjorde megen Skade paa
Mennesker og Kreaturer. I 19. Aarh. har H. kun haft
eet Udbrud, der varede fra Febr 1845 til Apr.
1846, men i Febr til Maj 1878 var der et Udbrud
i Nærheden af H., hvorved der dannedes en
stor Lavastrøm og en Kraterrække ved
Fjeldspidsen Krakatindur. I Aaret 1913 var der
ligeledes et mindre Udbrud af en Spalte NV. for
H., hvorved fl. Kratere dannedes og en ikke
ubetydelig Lavastrøm vældede frem af Jorden.
Siden har Vulkanen forholdt sig rolig.

Allerede i Middelalderen var H. kendt over
hele Europa, og mange Sagn og overtroiske
Forestillinger knyttedes til den; man antog
alm., at den var en af Underverdenens Porte,
og at man her kunde se de Fordømtes Sjæle i
Helvedesilden; gl. Skr giver haarrejsende
Skildringer af H.'s Omegn og selve Bjerget, der var
udstyret med alle de Rædsler, som en
overspændt Fantasi kunde udfinde; ogsaa i danske
Sagn spiller H. under Navnet »Hekkenfeld« en
Rolle. Ordet H. betyder Hætte ell. en Slags
Kappe med Hælte, og Bjerget har maaske faaet
sit Navn deraf, at der næsten altid ligger en
Sky paa Toppen, der ligner en Taagehætte.
(<sp>Litt</sp>.: <sp>J. C. Schythe</sp>, »H. og dens sidste
Udbrud« [Kbhvn 1847]; <sp>Th. Thoroddsen</sp>,
»Oversigt over de islandske Vulkaners Historie«

<img>Hekla.</img>
