»Heliand«. Han har desuden vigtig Lod i Udgivelsen
af Grimm's store Ordbog, og udg. selv en
»Deutsches Wörterbuch« (3 Bd, 1889—95),
»Kleine Ausgabe« (1896).
<i>G. S-e.</i>
</chapter>

<chapter name="Heyse, Johann Ludwig Paul">
<b>Heyse</b> ['ha^iz<sub>ə</sub>], <sp>Johann Ludwig Paul</sp>,
tysk Digter og Novelleforfatter, Søn af
Sprogforskeren Karl Wilhelm H., f. i Berlin 15. Marts
1830, d. 2. Apr. 1914 i München. Han studerede
i Berlin, først
klassisk, siden
romansk
Filologi, sluttede
her blandt
andet Venskab
med Geibel,
gjorde 1852 en
Studierejse til
Italien og blev
1854 af
Kongen af Bayern
kaldet til
München, hvor der
sikredes ham
en
Digterpension. Han
henlevede her en
Række sorgfri
og lykkelige Aar som feteret Digter, hvis
fine, elegante Stil, letløbende Sprog og
psykologiske Iagttagelsesevne sikrede ham hele
Tyskland og det omliggende Udland, især de
skandinaviske Lande, som Læsekreds, saaledes
at han 1867 kunde frasige sig den hidtil nydte
Understøttelse. Han adledes 1910, fik 1884
Schillerprisen, 1911 Nobelprisen. Han debuterede
som Digter med Læse tragedien <i>Francesca da
Rimini</i> (1850), hvorefter fulgte de fortællende
Digte »Urica« (1851) og »Die Brüder« (1852),
det første Bd »Novellen« og »Gedichte« (1871,
5. Opl. 1893), »Skizzenbuch« (1877), »Verse aus
Italien« (1880). Det var dog egl. den første
Samling Noveller (1855) og de fortællende Digte
»Hermen«, senere udgivne under Titel
»Novellen in Versen«, der gjorde H. berømt. I det
hele taget er det især i Novellen, han har
vundet sine Sporer, og da navnlig ved den i
første Samling optagne italienske Novelle <i>La
Rabbiata</i> (senere forandret til <i>L'Arrabbiata</i>);
desuden kan særlig fremhæves »Die Einsamen«,
»Im Grafenschloss«, »Die Blinden«, »Der
Weinhüter von Meran«, »Andrea Delfin«, »Der
Roman der Stiftsdame«, »Siechentrost«. H.'s
Noveller er udkomne i en Rk. Samlinger under
forsk. Titler. Hertil slutter sig hans episke
Digtninger »Die Braut von Cypern« (1856),
»Thekla« (1858, 2. Opl. 1863) og »Syritha«
(1867). I sin Virksomhed som dramatisk Digter
har H. ikke været fuldt saa heldig. Hans første
Tragedier »Meleager« (1854), »Die
Sabinerinnen« (1859, 3. Opl. 1879) og »Ludwig der
Bayer« (1862) var rent akademiske og har kun
Bet. som Læsedramaer; og hans senere
Tragedier, som »Graf Königsmark« (1876), »Don
Juan's Ende« (1883), »Die Hochzeit auf dem
Aventin« (1886) og Lystspil, som »Hans Lange«
(1866), »Die Göttin der Vernunft« (1870), »Die
Weishéit Salomos« (1887) hævder ganske vist
hans gl. Anseelse som Akademiker, men har
ikke været i Stand til at holde sig paa Scenen.
Stærkere Indtryk gjorde »Maria von Magdala«
(1899). Hans første store Roman »Kinder der
Welt« (3 Bd 1873, 7. Opl. 1880) vakte en sand
Storm af Tilslutning og Modsigelse; ligesaa den
anden Roman »Im Paradiese« (3 Bd 1875, 5.
Opl. 1880), som navnlig skildrer Kunstnerlivet.
Hans følgende Romaner »Merlin« (1892) og
»Über allen Gipfeln« (1895) staar langt
tilbage for de første i poetisk Friskhed. H.
har desuden udgivet Digtene »Jungbrunnen«
(1876), »Die Madonna im Ölwald« (1879), »Der
Salamander, ein Tagebuch in Terzinen« (1879),
»Spruchbüchlein« (1885) og en Del fortrinlige
Oversættelser, som »Spanisches Liederbuch«
(sammen med Geibel, 1852), »Italienisches
Liederbuch« (1860), samt Oversættelser efter
Gozzi, Giusti, Leopardi og Shakespeare. I
Forening med H. Kurz har han udgivet »Deutscher
Novellenschatz« (24 Bd, 1870—76),
»Novellenschatz des Auslandes« (14 Bd, 1872 ff.), med
Laistner »Neuer deutscher Novellenschatz«
(1884 ff.), »Gesammelte Werke« (32 Bd,
1871—1907), »Romane und Novellen« (I—II Serie,
4 Bd, 1881—82). De fleste af hans Romaner og
Noveller samt enkelte af de dramatiske
Arbejder er oversatte paa Dansk og Norsk. 1901 udg.
H. sine »Jugenderinnerungen und
Bekenntnisse«. (<sp>Litt</sp>.: <sp>G. Brandes</sp>, »Moderne
Geister« (1887); <sp>L. Marholm</sp>, »Wir Frauen u.
unsere Dichter« [1895]; <sp>Erich Petzel</sp>, »P.
H. als Dramatiker« [1904]; <sp>Helene Raff</sp>,
»P. H.« [1910]; <sp>Edm.-Ruete</sp>, »P. H.« [1910]).
<i>(C. A. N.). C. B-s.</i>

<img>J. L. P. Heyse.</img>
</chapter>

<chapter name="Heysham">
<b>Heysham</b> [he<sub>i</sub>∫<sub>ə</sub>m], Havneby i det
nordøstlige England, Lancashire, ved Sydkysten af
Morecambe Bugten. Midland Jernbaneselskabet
har her bygget en Havn, aabnet 1904, med
daglig Dampskibsforbindelse med Belfast. Ogsaa
som Badested er H. kendt. (1911) 3350 Indb.
<i>G. Ht.</i>
</chapter>

<chapter name="Heyst">
<b>Heyst</b> [hæ^ist], Badested og Havneby ved
Belgiens Kyst, Prov. Vestflandern, ved
Leopold-Kanalens Munding og ved Jernbanen
Brügge—H., har c. 4000 Indb. og Fiskeri. Før de tyske
Tropper trak sig bort fra det vestlige Belgien
i Oktbr 1918, afbrændte de H.
<i>G. Ht.</i>
</chapter>

<chapter name="Heyst op den Berg">
<b>Heyst op den Berg</b> ['hæ^ist-<sub>ə</sub>p-d<sub>ə</sub>n-'bærk],
By i belg. Prov. Antwerpen, 19 km ØNØ. f.
Mecheln nær ved venstre Bred af Nethe, en
Kildeflod til Rupel, Knudepunkt paa
Jernbanelinien Aachen—Antwerpen, stort Kvægmarked
og Garveri. C. 7000 Indb.
<i>G. Ht.</i>
</chapter>

<chapter name="Heytesbury, William">
<b>Heytesbury</b> ['he<sub>i</sub>tsb<sub>ə</sub>r<sub>i</sub>], <sp>William</sp>, Baron,
engelsk Diplomat (1779—1860), hed oprindelig
<sp>A'Court</sp> og blev allerede 1801
Legationssekretær og brugtes 1807 i en Sendelse til Wien.
1814 blev han Sendemand i Neapel, 1822 i
Spanien og 1824 i Portugal, hvor han genoprettede
Englands gl. Indflydelse, men vakte megen
Uvilje ved at understøtte Dom Miguel's
Enevælde. 1828 blev han, som 1817 havde arvet
Baronetværdigheden, ophøjet til Peer som
Baron H. og sendt til Rusland, hvor han stod i
høj Yndest hos Kejser Nikolaj. Han
hjemkaldtes 1832 af den liberale Regering, men blev
1844—46 under den konservative Regering
Vicekonge i Irland.
<i>E. E.</i>
</chapter>
