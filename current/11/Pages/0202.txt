der kunde være af forsk. Form, men som
Regel var formet med en skaa Eg. H. brugtes
meget under Korstogene. Efter at H. i 16.
Aarh. var blevet fortrængt som egl. Krigsvaaben
af den langt simplere formede <sp>Pike</sp>, blev den
endnu behyttet af Gardetropper,
<sp>Hellebardister</sp>, der besørgede den indre Vagttjeneste
i de fyrstelige Palæer, ligesom H. endnu længe
vedblev at være særligt Officersvaaben ved
Fodfolket ved Siden af Espontonen.
<i>(E. P.). C. H.</i>
</chapter>

<chapter name="Hellebardist">
<b>Hellebardist</b> (fr. <i>hallebardier</i>), se
<sp>Hellebard</sp>.
</chapter>

<chapter name="Helleborein">
<b>Helleborein,</b> C<sub>26</sub>H<sub>44</sub>O<sub>15</sub>, er et Glykosid, der
særlig findes i sort Nyserod (<i>Helleborus niger</i>),
og som danner vorteformede Krystalgrupper,
der bestaar af mikroskopiske Naale; H. er
meget letopløseligt i Vand, tungere opløseligt i
Vinaand og uopløseligt i ren Æter; det er en
stærkt Gift, der fremkalder Narkose og
Hjertelammelse; ved Kogning med fortyndede Syrer
spaltes det i Glykose og <sp>Helleboretin</sp>,
C<sub>14</sub>H<sub>20</sub>O<sub>3</sub>, der ikke er giftigt.
<i>(O. C.). R. K.</i>
</chapter>

<chapter name="Helleborin">
<b>Helleborin,</b> C<sub>36</sub>H<sub>42</sub>O<sub>6</sub>, findes særlig i grøn
Nyserod (<i>Helleborus viridis</i>) og danner
glinsende Naale, der er uopløselige i koldt Vand,
letopløselige i kogende Vinaand og Kloroform.
Det er endnu giftigere end Helleborein. Ved
Overhældning med koncentreret Svovlsyre
antager H. en højrød Farve; det spaltes ved
Kogning med fortyndede Syrer i Glykose og
et harpiksagtigt Stof, Helleboresin,
C<sub>20</sub>H<sub>28</sub>O<sub>4</sub>.
<i>(O. C.). R. K.</i>
</chapter>

<chapter name="Helleborus">
<b>Helleborus</b> L. (<sp>Nyserod</sp>), Slægt af
Ranunkel-Familien (Nyserod-Gruppen), mest
fleraarige Urter med mere ell. mindre krybende
ell. skraat opstigende Rodstok og haand- ell.
foddelte Blade. Blomsterne, der sidder enlig
ell. faa sammen i Kvaster, har 5 gerne farvede
(hvide ell. røde) og blivende Bægerblade, 5—8
rørformede Kronblade (Honningblade) og 3—5
fri Frugtblade. Blomsterne er førsthunnede.
Frugterne er Bælgkapsler. C. 15 Arter i
Middelhavslandene og Mellemeuropa, alle mere ell.
mindre giftige. Fl. dyrkes som Prydplanter. <i>H.
niger</i> L. (<sp>Julerose</sp>) bliver c. 25 cm høj; de
blomstrende Skud bærer foruden de store, hvide
Blomster kun skældannede Blade. Den vokser
vildt i de østlige og sydlige Alpers Skovegne,
dyrkes i Haver i Danmark og Norge og
blomstrer i Febr—Marts, undertiden tidligere. <i>H.
orientalis</i> Lam. bliver c. 30 cm høj og har
store, purpurfarvede Blomster; den stammer
fra Lilleasien og dyrkes ligeledes som
Prydplante i mange Former. Ogsaa <i>H. purpurescens</i>
Waldst. et Kit. (Kaukasus) med vinrøde
Blomster dyrkes. <i>H. viridis</i> L. (<sp>Grøn N.</sp>) bliver
indtil 25 cm høj og har ikke overvintrende
Blade; dens Blomster er grønlig-gule. Den
vokser vildt i Mellem- og Sydeuropa og findes
forvildet fra Haver i Danmark, men er
sjælden; den blomstrer i Marts—Maj. Tidligere var
den, ligesom Julerose, officinel.
<i>A. M.</i>

H. er haardføre Stauder, som formeres ved
Deling og fordrer en kraftig velgødet
Vokseplads. <i>H. niger</i> bruges til Drivning. De
afdrevne Planter deles og udplantes paa Bede
med 30—45 cm's Afstand. Efter treaarig Kultur
vil de være tjenlige til Drivning, de optages om
Efteraaret, plantes i Potter og anbringes i en
kold Bakke, indtil de først i Decbr indflyttes
i et Hus med 10—12°, hvor de da vil være i
Blomst ved Juletid.
<i>L. H.</i>

<img>Julerose (<i>Helleborus niger</i>).
Foroven til venstre: opsprungen Frugt.</img>
</chapter>

<chapter name="Hellebæk">
<b>Hellebæk,</b> smukt liggende, af Skove
(Hammermølle Skov) omgivet Stationsby i
Nordøstsjælland ved Kysten af Øresund, c. 7 km NV.
f. Helsingør, Frederiksborg Amt,
Lynge—Kronborg Herred, Hornbæk—H. Sogn, havde 1.
Febr 1916: 150 Gaarde og Huse og 1014 Indb.
(1906: 1206). Byen, der strækker sig fl. km
langs Kysten og bestaar af den egl. H. By og
Fiskerlejerne <sp>Aalsgaarde</sp> (s. d.),
<sp>Boderne</sp> og <sp>Ellekilde</sp>, har bl. a. Kirke (opført
1917—19; S. Lemche), Skoler,
Børnesanatorium, Kro, H. Klædefabrikker — anlagt paa den
Plads, hvor før den Schimmelmann'ske
Geværfabrik <sp>Hammermøllen</sp> laa — med
Arbejderboliger, Station paa
Helsingør—Hornbæk-Banen og mange Villaer og Pensionater,
da den er et meget besøgt Bade- og
Sommeropholdssted, særlig for Kjøbenhavnerne.
<i>H. W.</i>
</chapter>

<chapter name="Helled Haagen">
<b>Helled Haagen,</b> i Folkeviserne en af
Didriks-Kæmperne, Sivard Snarensvend's (Sigurd
Faavnesbane's) Banemand, svarende til Hogne
i Oldkvadene. <sp>Helled</sp> bruges i ældre Dansk,
saaledes i Folkeviserne (dog sparsomt) i Bet.
Helt, stærk Kæmpe; det er laant fra
Nedertysk, derimod er <sp>Helt</sp> i nyere Tid laant fra
Højtysk (det tilsvarende oldn. <i>höldr</i> bet.
derimod »Mand af den højere Bondestand«).
<i>(A. O.). G. K-n.</i>
</chapter>
