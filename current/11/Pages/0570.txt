Tygdepunkt, gør den derved bl. a. vanskeligere at
læsse og lettere til at vælte; brede og høje H.
er tungere end smalle og lave.
Hjulfabrikationen er nu Genstand for en betydelig Industri,
som foruden de sædvanlige Maskiner til
Behandling af Metaller og Træ benytter en hel
Del Specialmaskiner til Tildannelse af H.'s
enkelte Dele og disses Samling. Den alm.
Bevægelse i Teknikken, at Metal fortrænger Træ,
har ogsaa gjort sig gældende i Hjulbygningen,
navnlig ved de svære H. til Jernbaner,
Sporvogne o. l.; man har her helt støbte H., hvis
Krans maa være haard for ikke at slides for
stærkt (se <sp>haardstøbt Jern</sp>), man har H.
helt af smedeligt Jern, hvis Nav, Eger og
Krans er svejste under kraftige Hamre ell.
Presser, man har H. med støbt Nav, istøbte
Smedejerns Arme og Smedejerns Krans o. s. v.

Ved H., der skal løbe paa Skinner, maa der
være en Krave; den med Krave forsynede
Hjulring, <sp>Bandagen</sp> (eng. <sp>tyre</sp>), sættes
paa med et uhyre hydraulisk Tryk, ligeledes
sættes Jernbanehjulet ved stærkt hydraulisk
Tryk fast paa sin Aksel, saa at Nav og Aksel
næsten bliver een Masse. Træet har den
Fordel at give H. en vis Blødhed og Elasticitet,
og dette er vel Grunden til, at man ved
Feltartillerihjul stadig ser dette Materiale anvendt
i det mindste til Kransen.
<i>F. W.</i>
</chapter>

<chapter name="Hjul (Dampskib)">
<b>Hjul</b> (Dampskib). I Hjuldampere, hvor
Maskinens Drivaksel almindeligvis ligger
tværskibs, sidder paa derings Ender udenbords og
tæt op til Skibssiden to H. Hvert af disse
bestaar af <sp>Navet</sp> og <sp>Radierne</sp>, hvis Antal
retter sig efter H.'s Omkreds. Koncentrisk med
Navet ligger to Hjulringe, der fastholder
Radierne paa deres Plads. Paa Radiernes
Yderender fæstes <sp>Skovlene</sp> (hvorfor
Dampskibshjul ogsaa benævnes <sp>Skovlhjul</sp>). Naar H.
drejes rundt, kommer Skovlene successive i
Vandet og drager Skibet frem gennem dette.
En særegen Befæstelsesmaade for Skovlene
bevirker, at disse altid holder sig lodret i
Vandet, hvorved Nyttevirkningen forøges;
saaledes konstruerede H. benævnes
<sp>Morgan's-H.</sp> Til Flodsejlads bruges Dampskibe med eet
Agterhjul. Dampskibe med H. skriver sig fra
Beg. af 19. Aarh.; Robert Fulton, der 1807
foretog Prøvefart med sin Damper »Clermont«, er
den, der har faaet Æren for Opfindelsen,
uagtet Opgaven allerede havde været løst forinden,
men rigtignok uden praktisk Resultat.
<i>H. P. C.</i>
</chapter>

<chapter name="Hjul (se Lystfiskeri)">
<b>Hjul,</b> se <sp>Lystfiskeri</sp>.
</chapter>

<chapter name="Hjulbandage, Hjulring">
<b>Hjulbandage</b> ['da.sj<sub>ə</sub>], <b>Hjulring,</b> se
<sp>Hjulsæt</sp>.
</chapter>

<chapter name="Hjulben">
<b>Hjulben</b> (<i>Genu varum</i>) kalder man en
Misdannelse af Benene, oftest opstaaet ved
<sp>engelsk Syge</sp>, sjældnere ved andre
Sygdomme i Knoglerne (Osteomalaci). Misdannelsen
opstaar ved, at de af Sygdommen angrebne
Knogler i Underekstremiteterne krummer sig
saaledes, at de danner en udad krummet Bue,
hvorved Knæene staar et Stykke fra hinanden,
naar Hælene samles. Uregelmæssighederne
fremkommer dels ved fejlagtig Vækst af
Knoglerne, dels ved at disse krummes under
Udviklingen, idet de giver efter for Legemets Vægt
og Musklernes Træk. For at det egl. H. skal
opstaa, maa Misdannelsen angribe baade
Laarben og Skinneben. Men undertiden angribes
kun det ene af disse Partier, man faar da
andre Misdannelser (Sabelben o. l.).
Misdannelsen viser sig gerne i den tidlige Barndom, kan
holde sig og forøges Livet igennem, men kan
ogsaa, naar den kun har naaet lettere Grader,
og den engelske Syge i rette Tid hæves,
udjævnes ved senere indtrædende regelmæssig
Vækst. I alvorlige Tilfælde bør man dog ikke
lade det komme an paa en saadan
Selvhelbredelse. Thi Misdannelsen kan foruden at være
meget skæmmende ogsaa være hemmende for
Brugen af Benene. Behandlingen maa, foruden
at være rettet mod selve den til Grund
liggende Sygdom, gaa ud paa ved Bandager ell.
orerative Indgreb at tvinge Knoglerne tilbage
til en mere naturlig Form ɔ: en Form,
hvorved Legemets Tyngdelinie, naar det hviler
paa Benet, falder midt igennem Knæet i St f.
som ved H. at falde inden for samme.
<i>E. A. T.</i>
</chapter>

<chapter name="hjulbenet">
<b>hjulbenet,</b> se <sp>Hasestilling</sp>.
</chapter>

<chapter name="Hjuldamper">
<b>Hjuldamper,</b> se <sp>Dampskib</sp>.
</chapter>

<chapter name="hjuldannet">
<b>hjuldannet</b> (bot.) er et Blad, der samtidig
er stjernenervet og sammensat, f. Eks. hos Lupin.
</chapter>

<chapter name="Hjuldrev">
<b>Hjuldrev,</b> d. s. s. <sp>Drev</sp>.
</chapter>

<chapter name="Hjuldyr">
<b>Hjuldyr</b> er en mærkelig Dyregruppe,
indbefattende Former, der gennemgaaende er af
mikroskopisk Størrelse. Enkelte naar en
Størrelse af c. 4 mm, men de fleste er næppe 1
mm, og mange er kun en ringe Brøkdel deraf.
Deres Plads i Systemet er ingenlunde endnu
sikkert fastslaaet; de er nærmest at opfatte
som Orme, men det er tvivlsomt, om de
simpelt hen bør henregnes til disse, ell. om de
bør udskilles som Klasse for sig og stilles
mellem Leddyr og Orme. I Forhold til deres
overordentlig ringe Størrelse er H. meget højt
organiserede Dyr. Skønt Hovedmassen af dem
næppe er saa store som store Infusionsdyr,
finder vi dog en skarp og tydelig Udsondring
af forsk. Organsystemer (Nervesystem,
Fordøjelseskanal, Ekskretions- og Kønsorganer
samt en meget tydelig Muskulatur); kun
Blodkarsystem og særlige Respirationsorganer
mangler. Det er umuligt at give en alm.
Karakteristik af Legemets Form, da denne er
yderst forsk.; Cuticula'en er som oftest tynd
og hyalin, men optræder hos et betydeligt
Antal Former med visse Partier stærkt
fortykkede; ind i disse kan da de blødere Partier
trækkes; der dannes derved et saakaldet
Panser af yderst forsk. Bygning, Form og
Struktur og ofte forsynet med meget lange Torne.
En mere ell. mindre tydelig Leddeling er
synlig allerede i det Ydre, navnlig hos de
panserløse Former, og denne Leddeling genfindes
i den indre Bygning vistnok hos alle
Former, hvad Muskulatur og delvis Nervesystemet
angaar. H.'s ejendommeligste Organ er det
saakaldte Hjulorgan, der er anbragt i Legemets
forreste Ende og bestaar af talrige Cilier, i
Alm. ordnede i een ell. to Kranse og siddende
paa mere ell. mindre fremstaaende Valke.
Hjulorganet, der som oftest er indtrækkeligt,
er i øvrigt yderst forsk.; det kan hos visse,
snyltende Former fuldkommen mangle, Cilierne
kan være uregelmæssig fordelte over hele
