Middelalderen: en dansk Kongesøn, der under Farer
og Vanskeligheder vinder sit fædrene Rige,
Danmark, samt Northumberland. Det historiske
Grundlag for H.-Sagnet er Kongesønnen Olaf
Kvaran, der erobrede Northumberland. (<sp>Litt</sp>.:
<sp>G. Storm</sp> [i det norske Videnskabernes
Forhandl. 1879]; <sp>H. E. Heyman</sp>, <i>Studies on the
Havelock-tale</i> [Upps. 1903]).
<i>(A. O.). H. El.</i>
</chapter>

<chapter name="Havengel">
<b>Havengel,</b> se <sp>Hajer</sp>, S. 666.
</chapter>

<chapter name="Havercamp, Sigebert">
<b>Havercamp</b> ['ha.f<sub>ə</sub>rkamp], <sp>Sigebert</sp>, holl.
Filolog (1683—1742), fra 1721 Prof. i Græsk i
Leyden, har udgivet fl. Klassikere og forfattet
Arbejder om numismatiske Emner.
<i>K. H.</i>
</chapter>

<chapter name="Haveredskaber.">
<b>Haveredskaber.</b> Til Jordens Bearbejdning
bruges Spaden og til Dels ogsaa Ploven; ved
Foraarsbearbejdningen benyttes tillige
almindeligvis Gravegreben. Til Renholdelse af Jorden
om Sommeren bruges Hakkejernet og
Skuffejernet samt forsk. amerik. Rensemaskiner
saavel til Haandkraft som Hestekraft. Træ- og
Jernriver bruges til Jævning og Findeling af
Jorden. Til Saaning er der ligeledes
konstrueret særegne smaa amerik. Haandmaskiner.
Til Fæstning af Jorden omkring Frøet efter
Saaningen bruges en Skovl, ell. Jorden trykkes
fast med en Tromle. Plantning af mindre
Planter udføres ved Hjælp af Planteske ell.
Plantepind. Nyplantede Planter kan det stundom
være nødvendigt at dække med Glasklokker ell.
Glasskiver. Ved Transporten af forsk. Ting
inden for Havens Omraade benyttes Trillebøre og
Bærebøre. Til Brug ved Vanding benyttes
Vandkander, der kan være forsynede med Bruser til
Overbrusning af Planterne. I mange Tilfælde
udføres Planternes Overbrusning
hensigtsmæssigst ved dertil indrettede Haandsprøjter. Til
Forædling betjener man sig af Okulerknive, og
ved Beskæring af Træer benyttes Beskæreknive,
Beskæresakse og Save. Hækkesakse bruges til
Klipning af Hække o. l. Som H. til Græsplæners
Pleje skal nævnes Leen og Græsslaamaskiner.
Dobbeltstiger er uundværlige til Plukning af
Frugt og Klipning af høje Hække.
<i>L. H.</i>
</chapter>

<chapter name="Haverfordwest">
<b>Haverfordwest</b> ['hävəfəd'west ell. 'ha.fəd-]
(wallisisk <sp>Hwlfordd</sp>), By i Sydwales,
Pembrokeshire, ved Floden Western Cleddaus Udløb
i Milfordhaven, der er sejlbar for mindre Skibe.
(1918) 5920 Indb. H. er bygget terrasseformig
op ad en Høj og har snævre, stejle Gader. Bl.
Bygningerne mærkes den gl. St-Mary-Kirke, i
en af de smukkeste Kirker i Sydwales, Ruiner
af et Augustinerkloster samt et Kastel, bygget
1113 af Gilbert de Clare, første Jarl af
Pembroke. Byen udfører Kul, Kvæg, Smør og Korn.
<i>G. Ht.</i>
</chapter>

<chapter name="Haverhill (By i England)">
<b>Haverhill</b> ['hävəhi£, amer. 'he<sub>i</sub>və-], By i det
sydøstlige England, Suffolk, ligger 40 km N. f.
Chelmsford og har Tekstil- og Skotøjsfabrikker.
(1911) 4748 Indb.
<i>G. Ht.</i>
</chapter>

<chapter name="Haverhill (By i Massachusetts, U. S. A.)">
<b>Haverhill</b> ['he<sub>i</sub>vəhi£, eng. 'hävə-], By i U. S.
A., Stat Massachusetts, ligger 50 km N. f.
Boston og har stor Skotøjsindustri. (1910) 44100
Indb.
<i>H. P. S.</i>
</chapter>

<chapter name="Haverhill (By i New Hampshire, U. S. A.)">
<b>Haverhill</b> ['he<sub>i</sub>vəhi£, eng. 'hävə-], <sp>H. Corner</sp>,
By i U. S. A., Stat New Hampshire, ligger 115
km NV. f. Concord paa venstre Bred af
Connecticut River. (1910) 3500 Indb.
<i>H. P. S.</i>
</chapter>

<chapter name="Haver-Schmidt, François">
<b>Haver-Schmidt</b> ['ha.f<sub>ə</sub>r-'smet], <sp>François</sp>,
nederlandsk Forf. (1835—94). Efter at have
studeret Teologi i Leyden virkede han som Præst
omkr. i fl. Byer. Som Student opnaaede han
stor Popularitet ved sine lystige Viser, der
først fremkom i Studenteralmanakkerne og
siden udgaves under Pseudonymet <sp>Piet
Paaltjens</sp> som: »Snikken en glimlachjes« (1867,
8. Udg. 1904). Under Fællestitlen »Familie en
kennissen« (1876) har han samlet en Række
muntre, med stort Talent skrevne Fortællinger.
<i>A. I.</i>
</chapter>

<chapter name="Haver'ske Kanaler">
<b>Haver'ske Kanaler</b> ['hävəsk<sub>ə</sub>-], se <sp>Ben</sp> 2).
</chapter>

<chapter name="Haverslev">
<b>Haverslev,</b> Sogneby i det nordøstlige
Nørrejylland, Aalborg Amt, Aars Herred, c. 19 km
NV. f. Hobro og 32 km SV. f. Aalborg, havde
1. Febr (1916) 49 Gaarde og Huse og 330 Indb.
(1911: 273), Kirke, Skole, Apotek, Sparekasse,
Mejeri m. m.
<i>H. W.</i>
</chapter>

<chapter name="Haverslund-Stenen">
<b>Haverslund-Stenen,</b> dansk Runesten; den
omtales allerede 1592 som staaende paa
Haverslund (ell. Hovslund) Mark, Øster Løgum
Sogn, c. 11 km N. f. Aabenraa, men blev i
Sommeren 1864 bortført af Prins Friedrich Karl,
som lod den opstille foran sit Jagtslot
Dreilinden ved Villabyen Wannsee (mellem Berlin og
Potsdam), hvor den endnu findes. Indskriften,
som af Wimmer henføres til Midten af 10. Aarh.,
bestaar kun af eet Ord: <i>hairulfR</i>, d. e.
Mandsnavnet »Hærulv«. (<sp>Litt</sp>.: <sp>Wimmer</sp>, »De
danske Runemindesmærker«, II., 307; »Illustr.
Tid.« 1. Juni 1919).
<i>V. D.</i>

<img>Haverslund-Stenen.</img>
</chapter>

<chapter name="Haverstingtunnelen">
<b>Haverstingtunnelen,</b> 2,3 km lang Tunnel
paa Bergensbanen i Krødsherred, ligger mellem
Stationerne Sokna og Gulsvik. Udsprængningen
af Tunnelen tog 5 Aar med 20 Arbejdstimer i
Døgnet.
<i>M. H.</i>
</chapter>

<chapter name="Haverstraw">
<b>Haverstraw</b> ['hävəstrå.], By i U. S. A., Stat
New York, ligger ved Hudson River og har
store Teglværker. (1910) 5700 Indbyggere.
<i>H. P. S.</i>
</chapter>
