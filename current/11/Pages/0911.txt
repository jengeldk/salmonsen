Fabrikken Augsburg, Vogtländische
Maschinenfabrik i Plauen, Rockstroh & Schneider i
Dresden, Schelter & Giesecke i Leipzig o. m. fl. Det
kbhvn'ske Firma J. G. A. Eickhoff bygger alle
Slags Trykmaskiner, ogsaa Rotationspresser,
der fuldt ud staar paa Højde med Udlandets
bedste. Trykmaskiner fra eng., amer. og fr.
Fabrikker er kun meget sparsomt
repræsenterede i Danmark.
<i>E. S-r.</i>
</chapter>

<chapter name="hurtig Retsforfølgning">
<b>hurtig Retsforfølgning.</b> Iflg.
Retsplejeloven af 11. Apr. 1916 (Kap. 41) foregaar
Proceduren i Vekselsager efter særlige Regler, der
tilsigter at fremskynde Retsforfølgningen,
navnlig ved at indskrænke Udsættelser og
begrænse Sagsøgtes Adgang til at fremsætte
Indsigelse og Modfordr. Dog er det den Sagsøgte
forbeholdt senere at anlægge
Erstatningssøgsmaal, saafremt der er paaført ham Tab ved
Udelukkelse af en berettiget Indsigelse.
Tilsvarende Regler gælder for Søgsmaal ang.
Indfrielse af Gældsbreve, forsaavidt Skyldneren
har vedtaget den hurtige Retsforfølgning.
Ogsaa før Retsplejeloven har en lgn. Ordning
været gældende for Sager ang. Veksler og
Gældsbeviser, jfr L. 28. Maj 1880 og Frd. 25. Jan.
1828.
<i>K. Hch.</i>
</chapter>

<chapter name="hurtigskydende Kanon">
<b>hurtigskydende Kanon,</b> se
<sp>hurtigskydende Skyts</sp>.
</chapter>

<chapter name="hurtigskydende Skyts">
<b>hurtigskydende Skyts,</b> der fremtræder
under forsk. Benævnelser, saasom
<sp>hurtigskydende Kanoner</sp>, <sp>Maskinskyts</sp>,
<sp>Revolverkanoner</sp>, <sp>Mitrailleuser</sp>,
<sp>Rekylmitrailleuser</sp>, <sp>Rekylgeværer</sp>
med flere, har til Opgave i den kortest
mulige Tid at kunne udslynge et saa stort
Antal Projektiler som muligt.
Benævnelsen »h. S.« er selvfølgelig relativ, og
Hurtigheden begrænses væsentligst af Skytsets
Kaliber, altsaa af Patronens Vægt. De Midler,
der almindeligst anvendes for at opnaa stor
Skudhastighed, er Brugen af Enhedspatron,
hvor Ladningen og Projektilet er forbundne
med hinanden ved et Patronhylster af Metal,
og hvor Ladningens Antændelse finder Sted
ved Hjælp af en i dette Hylster anbragt
Fænghætte, der bringes til at eksplodere ved, at en
i Mekanismen anbragt Hane ell. Slagstift slaar
ned paa Fænghættens Bund; endvidere
Anvendelse af en hensigtsmæssig Mekanisme, der
aabnes og lukkes ved saa faa Bevægelser og
ved saa lille Kraft som muligt. Aabningen af
Mekanismen bevirker, at det afskudte
Patronhylster kastes ud af Kammeret, samt at Hanen
ell. Slagstiften automatisk spændes, saaledes at
Affyringen kan finde Sted umiddelbart efter, at
en ny Patron er sat ind i Kammeret og
Mekanismen er tillukket; ofte findes der ogsaa
ved Mekanismen Indretninger, saaledes at
Affyringen automatisk finder Sted i det Øjeblik,
Mekanismen bliver helt tillukket. Ved
Rekylvaabnene besørges alle Bevægelser —
Aabningen af Mekanismen. Udkastningen af det
afskudte Hylster, Ladningen med ny Patron,
Hanens Spænding og Mekanismens Tillukning —
af Rekylkraften (den Del af den ved
Ladningens Forbrænding udviklede Kraft, der virker
paa Vaabnet i bagudgaaende Retning og
bringer dette til at løbe tilbage ell. ved Geværer
til at støde mod Skulderen), saa at det
betjenende Mandskab ikke har andet at gøre end
at affyre Skuddet. Til Fremme af Skydningens
Hastighed anvendes ved h. S. Affutager, der
er saa let bevægelige som muligt, saa at
Retningen kan gives saa hurtig som muligt,
ligesom Tilbageløbet af Kanonerne ved Skuddets
Afgang — Rekylen — er helt forhindret ell. i
hvert Tilfælde hemmet, saa den bliver saa lille
som muligt; Kanonen forbliver da ved
Skuddets Afgang paa sin Plads og skal ikke efter
hvert Skud bringes frem igen.

Det h. S.'s Opgave søgtes allerede løst i
Ildvaabnenes første Periode. Der kan saaledes
nævnes nogle store <sp>Orgelbøsser</sp>, der
fandtes i Italien i Slutn. af 14. Aarh. og var
sammensatte af 144 Piber, samt det saakaldte
<sp>Hagelgeschütz</sp> ell. <sp>Gescheigeschütz</sp>,
der fandtes i Tyskland i 16. Aarh.; endelig kan
Danmarks <sp>Espingoler</sp>, der anvendtes i
den første slesvigske Krig, og som kun havde
een Pibe, der ladedes ud til Mundingen
afvekslende med Krudtladning og Kugle, ogsaa
henregnes hertil. Det var imidlertid først
Indførelsen af den selvtættende Enhedspatron, der
bevirkede, at Konstruktionen af h. S. blev saa
simpel, at det vandt alm. Indg., og det var
Amerikaneren <sp>Gatling</sp>, som 1862 først
fremkom med sin saakaldte <sp>Revolverkanon</sp>,
der opr. havde 6 Piber, ordnede om en
Midteaksel, som tillige med Piberne kunde gives en
roterende Bevægelse. Forsøg med h. S.
anstilledes nu i 1860'erne i de fleste Lande, og i
Krigen 1870 optraadte Franskmændene med
<sp>Geværmitrailleuser</sp>. Erfaringerne fra
Krigen bevirkede dog, at de ikke vandt
Indgang til Brug i Feltslaget, hvorimod de blev
af Bet. for Fæstnings-, Kyst- og
Marineartilleriet ved Flankering, til Bestrygning af
Grave, mod Baadangreb o. l. Efter at de havde
vundet Indpas her, fremkom der en Mængde
forsk. Konstruktioner, og disse er i de senere
Aar stadig forbedrede, ligesom
Skudhastigheden er forøget; som Eksempler kan nævnes
den i Danmark indførte 8 mm toløbede
Mitrailleuse af <sp>Gardner</sp>'s Konstruktion, med

<img>57 mm hurtigskydende Kanon.</img>
