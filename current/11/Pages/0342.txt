Landet inden for et saa kort Spand af Aar.
Grønne Enge, frugtbare Agerjorder og smukke
Træplantninger har afløst den tidligere nøgne
Lynghede og de sumpede Tørvegrave.

Af offentlige o. a. Bygninger nævnes den
1888—89 opførte Kirke (A. Wiinholt) med
Altertavle (Jesus i Synagogen) af Joak. Skovgaard
(en Valgmenighed benytter H. og Gjellerup
Kirker som Hoved- og Filialkirke);
Missionshuset Bethania (1898, Wiinholt); det i
tysk-hanseatisk Stil 1893—94 opførte Ting- og
Arresthus i to Stokværk med Spir (Wiinholt og
Hagerup); store moderne Skolebygninger (1900
og 1918); den kommunale Mellem- og
Realskole (opr. oprettet 1877 af Landstingsmand Th.
Nielsen); tekn. Skole; det 1896 oprettede Mus.,
nu med egen Bygning og med en vestjydsk
Bondegaard; et Amtssygehus med
Epidemihus (1908—10, B. Mølller), udvidet 1920—21;
Fattiggaarden; Hammerum Herreds
Børnehjem (1882); Hede- og Diskontobankens
Bygning (1911, Frimodt Clausen); Kristelig
Forening for unge Mænds Bygning;
Haandværkerforeningen; Jernbanestationen; Posthuset og
Telegrafstationen m. m. Byen har baade
Gasværk (1898), Vandværk (1907) og
Elektricitetsværk (1911). Mod S. ligger et henved c. 7 ha
stort, smukt Lystanlæg (Søndre Anlæg), der er
skænket Byen til Brug af nedenn. Pontoppidan,
med Mindesmærker for to af Byens Velgørere,
Th. Nielsen (rejst 1901), og Generalkonsul H.
Pontoppidan (1903); i det lille Vestre Anlæg,
paa Hedeselskabets tidligere Planteskoles Plads,
er der Mindesmærke for E. Dalgas (1896).

Foruden Jordbrug, der selvfølgelig særlig er
knyttet til Landsognet, er Byens Hovederhverv
Haandværk og Industri samt Handel, som er i
stærk Stigen p. Gr. a. det gode Opland, som
efterhaanden er blomstret frem ved
Baneanlæggene. Af industrielle Anlæg nævnes Brdr.
Lund's Dampuldspinderi (grundl. 1873),
Jernstøberier og Maskinfabrikker, Mejerier, et stort
Svineslagteri, en Tørvefabrik, Savskærerier, et
Teglværk, Cementstøberier m. m. Byen har
Markedsplads med store aarlige Markeder for
Kreaturer og Heste. Der findes Hammerum
Herreds Sparekasse (oprettet 1868), Hede- og
Diskontobank (1872), Handels- og Landbrugsbank
(1903), Andelsbank (1917), og Byen er tillige Sæde
for Kreditforeningen for Grundejere paa Landet i
Jylland (oprettet 1893). Den er et vigtigt
Jernbaneknudepunkt, idet den er Station paa
Tværbanen Skanderborg—Skjern (Strækningen fra
Silkeborg til H. aabnedes 1877, Strækningen fra
H. til Skjern 1881), paa
Holstebro—H.—Vejle-Banen (Strækningen mellem Holstebro og H.
aabnet 1904, H.—Give 1914) og paa
Aalestrup—Viborg—H.-Banen (Strækningen Viborg—H.
aabnet 1906).

H. danner i gejstlig Henseende, et eget Sogn.

<img>Situationskort over Herning.</img>

<table>
<td r><i>1</i><td><i>Mindestötte (for Dalgas)</i>
<td r><i>2</i><td><i>Vandværk</i>
<td r><i>3</i><td><i>Elektricitetsværk</i>
<td r><i>4</i><td><i>Mejeri „Herninglund“</i>
<td r><i>5</i><td><i>Hotel „Vestjylland“</i>
<td r><i>6</i><td><i>Höjskolehjem</i>
<td r><i>7</i><td><i>Missionshotel</i>
<td r><i>8</i><td><i>Realskole</i>
<td r><i>9</i><td><i>Borgm.- og Kæmnerkont</i>
<td r><i>10</i><td><i>Apotek</i>
<td r><i>11</i><td><i>Hede- og Diskontobank</i>
<td r><i>12</i><td><i>Missionshus „Bethesda“</i>
<td r><i>13</i><td><i>Kirke</i>
<td r><i>14</i><td><i>Kommuneskole</i>
<td r><i>15</i><td><i>Tekn. Skole</i>
<td r><i>16</i><td><i>Ting- og Arresthus</i>
<td r><i>17</i><td><i>Herredskontor</i>
<td r><i>18</i><td><i>Hotel „Eyde“</i>
<td r><i>19</i><td><i>Handels- og Landbobank</i>
<td r><i>20</i><td><i>Spare- og Laanek. (Hamm. Her.)</i>
<td r><i>21</i><td><i>Telefonstation</i>
<td r><i>22</i><td><i>Hotel „Herning“</i>
<td r><i>23</i><td><i>Telegrafstation</i>
<td r><i>24</i><td><i>Fabrik (Uldvare-)</i>
<td r><i>25</i><td><i>Vandtaarn</i>
<td r><i>26</i><td><i>Svineslagteri</i>
<td r><i>27</i><td><i>Toldkammer</i>
<td r><i>28</i><td><i>Posthus</i>
</table>
