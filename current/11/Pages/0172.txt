[Kbhvn 1882]; <sp>Samme</sp>, »Vulkaner og
Jordskælv paa Island« [Udvalg for Folkeoplysnings
Fremme, Kbhvn 1897]).
<i>Th. Th.</i>
</chapter>

<chapter name="Hekla (Navn paa Skibe)">
<b>Hekla,</b> Navn paa Skibe, opkaldt efter
Vulkanen »Hekla« paa Island. Det mest kendte
danske Orlogsskib af dette Navn er
Hjuldamperen »Hekla«, bygget i England 1842, 637 t, 6
Kanoner og 9 Sømils Fart. Den hørte i Krigen
1848—50 til Eskadren ved Slesvigs Østkyst og
deltog under Kaptajn St. A. Bille's Kommando
i Dækningen af de danske Troppers
Operationer langs Søen og i et Bombardement af
Sydfronten af det af Tyskerne besatte Fredericia.
Under Kaptajn Aschlund's Kommando deltog
den i den ulykkelige Affære ved Eckernførde;
men da der var Ordre til at skaane
Dampskibene, blev Deltagelsen kun ringe, og under
en Manøvre for at tage Linieskibet »Christian
VIII« paa Slæb fik den et Skud i Rorstammen
og maatte trække sig tilbage. Endelig deltog
den d. 21. Septbr 1850 under Kaptajn E.
Suenson's Kommando i en Kamp med Oprørernes
Skib »v. d. Tann« mellem Travemünde og
Neustadt, der endte med dette Skibs Ødelæggelse.
1882 udgik den af Flaadens Tal.
<i>C. B-h.</i>
</chapter>

<chapter name="Heks- Heksa-">
<b>Heks- Heksa-</b> (græ.) = seks.
</chapter>

<chapter name="Heks (Søv.)">
<b>Heks</b> (Søv.), anvendes til at befæste Tove
ell. Kæder ell. til at forbinde dem med
hinanden. Den bestaar af en lille Jernbøjle med et
Øje i Enden af hver Arm samt en Bolt med
Hoved i den ene Ende og et Øje med Split i
den anden. Tovene maa være forsynet med en
Ring (Kovs) i Tampen. Forbindelsen sker ved
at anbringe Bøjlen i den ene Parts Ring ell.
Kædeled og stikke Bolten gennem den anden
Part og Øjnene i Bøjlen. Saaledes er
Ankerkædens Kædelængder sammenheksede.
<i>C. B-h.</i>
</chapter>

<chapter name="Heksadecylalkohol">
<b>Heksadecylalkohol,</b> se <sp>Cetylalkohol</sp>.
</chapter>

<chapter name="Heksaeder (Polyeder med 6 Sideflader)">
<b>Heksaeder</b> (gr.), Polyeder med 6 Sideflader.
Det regulære H., der kaldes Terning ell. Kubus,
er begrænset af 6 Kvadrater.
<i>Chr. C.</i>
</chapter>

<chapter name="Heksaeder (Krystalform)">
<b>Heksaeder</b> (gr.), Krystalform af det regulære
System, se <sp>Krystalformer</sp>.
</chapter>

<chapter name="Heksagon">
<b>Heksagon</b> (gr.), Polygon med 6 Sider.
</chapter>

<chapter name="heksagonale Pyramider, -Prismer">
<b>heksagonale Pyramider, -Prismer</b> o. s. v.,
se <sp>Krystalformer</sp>.
</chapter>

<chapter name="Heksagonaltal">
<b>Heksagonaltal,</b> d. s. s. <sp>Sekskantstal</sp>, se
<sp>Figurtal</sp>.
</chapter>

<chapter name="Heksagram">
<b>Heksagram,</b> se <sp>hexagrammum</sp>.
</chapter>

<chapter name="Heksahydrit">
<b>Heksahydrit,</b> et saltagtigt Mineral af hvid
Farve og traadet Struktur af Sammensætning
MgSO<sub>4</sub>,6H<sub>2</sub>O, der er fundet ved Bonaparte
River i Britisk Columbia.
<i>O. B. B.</i>
</chapter>

<chapter name="Heksakis-oktaeder og -tetraeder">
<b>Heksakis-oktaeder</b> og <b>-tetraeder,</b>
Krystalformer af det regulære System, se
<sp>Krystalformer</sp>.
</chapter>

<chapter name="Heksaklorbenzol">
<b>Heksaklorbenzol</b> (fejlagtig Benævnelse i
St. f. Benzolheksaklorid) er Betegnelse for det
Additionsprodukt C<sub>6</sub>H<sub>6</sub>Cl<sub>6</sub>, der opstaar, naar
Benzol paavirkes direkte af Klor under visse
Betingelser. Man kender to isomere H., der
betegnes som α- og β-H. α-Forbindelsen dannes,
naar Klor i Sollys ledes ned paa Overfladen af
Benzol, som er anbragt i en stor Kolbe, og
krystalliserer i Prismer, der smelter ved 157°;
ved Ophedning til Kogning sønderdeles det i
Triklorbenzol, C<sub>6</sub>H<sub>3</sub>Cl<sub>3</sub>, og Saltsyre. β-H.
er bestandigere og fremstilles, naar man leder
Klor i kogende Benzol under Sollysets Adgang;
samtidig dannes dog ogsaa α-Forbindelsen, for
hvilken Raaproduktet befries ved Kogning med
Cyankalium og Alkohol; β-H. renses derpaa
ved Omkrystallisation af Alkohol og danner da
Oktaedre, der først smelter ved 310° og ved
denne Temperatur straks fordamper; ved
Destillation gaar β-H. langsomt over til
Triklorbenzol.
<i>(O. C.). R. K.</i>
</chapter>

<chapter name="Heksakord">
<b>Heksakord,</b> en Skala af 6 Toner. Grækerne
(se <sp>Grækenland</sp> »Musik«) byggede deres
Tonesystem paa <sp>Tetrakorder</sp>, og dette
System holdt sig, indtil <sp>Guido fra Arezzo</sp>, ell.
en af hans Elever, indførte H.-Systemet og ved
H. forstod en diatonisk Tonefølge af 6 Trin,
bestaaende af 4 Heltoner og 1 Halvtone. Efter
dette System inddeles den paa Guido's Tid af
20 Toner bestaaende Tonerække i 7
Tonegrupper, hver bestaaende af 6 Trin; imidlertid
følger disse H. ikke, som Oktaverne i det moderne
Musiksystem, efter hinanden, men griber ind
over hinanden. Den dybeste, den saakaldte
»haarde« H., omfatter Tonerækken <i>F</i>, <i>A</i>, <i>B</i>, <i>C</i>,
<i>D</i>, <i>E</i>; paa fjerde Trin af denne, <i>C</i>, begynder
en ny Tonerække, den »naturlige« H.,
omfattende Tonerækken <i>C</i>, <i>D</i>, <i>E</i>, <i>F</i>, <i>G</i>, <i>a</i>, og paa det
fjerde Trin, <i>F</i>, af denne H., en tredje, den
»bløde« H. Paa det næste Trin, <i>G</i>, gentages saa
den »haarde« H. o. s. v. Se <sp>Solmisation</sp>.
<i>S. L.</i>
</chapter>

<chapter name="Heksal">
<b>Heksal</b> (CH<sub>2</sub>)<sub>6</sub>N<sub>4</sub>SO<sub>3</sub>H.C<sub>6</sub>H<sub>3</sub>(OH)COOH, er
salicylsulfonsurt Heksametylentetramin, hvide
Krystaller, der er letopløselige i Vand, og som
har fundet med. Anvendelse som
Blære-Antiseptikum.
<i>E. K.</i>
</chapter>

<chapter name="Heksameron">
<b>Heksameron</b> (<sp>Heksaëmeron</sp>) (gr.), som
handler om ell. varer i seks Dage, Verdens
Skabelse paa seks Dage (se f. Eks. Arrebo's
Digtning H.).
</chapter>

<chapter name="Heksameter">
<b>Heksameter</b> (gr.) betegner egl. kun en af
6 Fødder bestaaende Verselinie, men bruges
spec. om det af 6 Daktyler (se <sp>Daktylos</sp>)
dannede Versemaal. Daktylen kan paa de 4
første Pladser ombyttes med en Spondé,
sjældnere paa 5., hvorved Verset faar noget
slæbende; 6. Fod er altid en Spondé ell. Trokæ.
Skemaet er flg.:
<table>
<td><td c>——<td><td c>——<td><td c>——<td><td c>——<td><td c>(——)<td><td c>—
<td c>—<td c>⌣⌣<td c>—<td c>⌣⌣<td c>—<td c>⌣⌣<td c>—<td c>⌣⌣<td c>—<td c>⌣⌣<td c>—<td c>⌣
</table>

Hos Grækerne har Daktylen Overvægten, hos
Romerne, hvis Sprog er rigere paa lange
Stavelser end det gr., Spondeen; for øvrigt kan
Versets daktyliske ell. spondeiske Karakter
tjene til at anskueliggøre den skildrede
Handlings Hurtighed ell. Langsomhed. Eksempler:
Løber af Sted til den rullende Bæk, hvor den jævnlig sig baded'.
Medens Aaren føres der, hvor nylig man pløj ed'.

I ethvert H. er der normalt et Ophold,
<sp>Cæsur</sp> (s. d.). H. forekommer først i de
homeriske Digte; nogle antager, at det har udviklet
sig ved en Forbindelse af to treføddede Vers.
Det anvendes derefter hos Grækerne i hele den
episke og tillige i den bukoliske Poesi, sjælden
i Dramaet, tillige efterfulgt af Pentametret i
Elegien og Epigrammet. I den rom. Poesi
indføres H. af Ennius og fortrænger hos Epikerne
det nationale Versemaal; ogsaa Lucilius brugte
det til Dels i sine Satirer, og Horats anvender
kun det i sine Satirer og Breve. I
Middelalderen udvikler sig en særlig Form for H.,
