at tage Grunden bort under
Gengældelsesteorien fremhæves. En indgaaende Polemik, med
Hensyntagen til enhver Indvending, føres mod
den videnskabelige Nødvendighed, den logiske
Mulighed og den etiske Brugbarhed af
Gudsbegrebet (Jodl). En af Kilderne til
Menneskenes Ulykke er den Frygt, som den altid
uberettigede Tro paa det overnaturlige betinger.
Indsigt i Naturens sande Beskaffenhed er
Midlet herimod. Fra Vildfarelsen hidrører de
Lænker, som Tyranner og Præster har smedet
Folkene i; Naturen og dens Døtre: Dyden,
Fornuften og Sandheden er de eneste Guddomme,
hvem Tilbedelse tilkommer. (<sp>Litt</sp>.: Afsnittene
om H. i <sp>F. A. Lange</sp>, »Gesch. d.
Materialismus«; <sp>Jodl</sp>, »Gesch. d. Ethik«; <sp>Morley</sp>,
<i>Diderot and the Encyclopedists</i>).
<i>Edg. R.</i>
</chapter>

<chapter name="Holbeach">
<b>Holbeach</b> ['ho<sub>u</sub>£bi.t∫], By i det østlige
England, Lincolnshire, i Centrum af Fendistriktet,
med en smuk got. Kirke, rom.
Oldtidslevninger og (1911) 5259 Indb.
<i>G. Ht.</i>
</chapter>

<chapter name="Holbech, Carl Frederik">
<b>Holbech,</b> <sp>Carl Frederik</sp>, dansk
Billedhugger, f. 27. Febr 1811, d. 23. Juli 1880,
studerede i sin Ungdom ved Akademiet i Kbhvn,
men drog allerede 1841 til Rom, hvor han
opholdt sig til sin Død. Tallet paa de Arbejder,
han i Løbet af sin lange Levetid fik fuldendt,
er meget ringe; Statuen »En ung Bacchant«
og Marmorstatuetten »Bacchus som Barn«
købtes til Kunstmuseet (1872).
<i>(S. M.). P. J.</i>
</chapter>

<chapter name="Holbech, Jens Andreas Christian">
<b>Holbech,</b> <sp>Jens Andreas Christian</sp>,
dansk Skolemand, f. i Kbhvn 6. Decbr 1815, d.
smst. 23. Decbr 1885. H. blev <i>cand. theol.</i> 1838,
derefter Adjunkt i Randers, 1844 ved
Metropolitanskolen, hvor han 1855 blev Overlærer.
1860 overtog han Posten som Direktør for
Borger- og Almueskolevæsenet i Kbhvn. Medens
Børnetallet i de offentlige Folkeskoler 1860 var
5856, undervist af 161 Lærere og faa
Lærerinder, var der 1885 20403 Børn med 263
Lærere og 292 Lærerinder. Antallet af
Skolebygninger var i samme Tid vokset fra 7 til 20.
Disse Tal viser, hvor rask Udviklingen gik for
sig i de 25 Aar, H. ledede Skolevæsenet. Han
var tillige Formand for
Skolelærereksamenskommissionen og Ministeriets Konsulent i
Skolesager, hvilket i Forening med hans
Embedsgerning vel nok oversteg hans for øvrigt ikke
ringe Arbejdskraft. Han havde mere Blik for
Skolegerningens Enkeltheder end for at tage
Initiativet til Skolevæsenets Udvikling; dog
indlagde han sig Fortjeneste ved at virke kraftig
for Lærerinders Anvendelse i Skolerne.
<i>Fr. Th.</i>
</chapter>

<chapter name="Holbein, Hans og Ambrosius og Hans">
<b>Holbein</b> ['hålba^in], tysk Malerfamilie. Dens
ældste Medlem, 1) <sp>Hans H.</sp> (den Ældre), blev
f. c. 1460 i Augsburg, døde 1524 i Isenheim
(Alsace). Skønt han naturligt er blevet stillet i
Skygge af sin berømte Søn, er han selv en
betydelig Mester, slutter sig under Indflydelse
fra M. Schongauer til den realistiske Retning,
viser Evne for skarp Karakterisering, saa
Figurerne i hans religiøse Billeder ofte virker
som levende Portrætter, og ikke mindre for
kraftig og varm Farveharmoni; særlig hans
Værker fra hans senere Tid viser ham som en
Tilhænger af den italieniserende Retning,
saaledes det skønne Sebastians-Alter (1516,
Münchens Pinakotek). Hans Flid som Maler hjalp
ham dog ikke ud over de økonomiske
Vanskeligheder, oftere gjordes der Udpantning hos
ham. Foruden i sin Fødeby virkede han i Ulm,
Frankfurt a. M. og Alsace. Hans kendteste
Malerier: 4 Tavler fra 1493 (Maria's
Ungdomslevned) i Domkirken i Augsburg, i denne Bys
Galeri: Hovedværkerne »S. Maria maggiore's
Basilika« (1499), »S. Paul's Basilika« (c. 1504)
og et Votivbillede fra 1502 med 3 Scener fra
Kristi Levned, Altertavlen (1501) for
Dominikanerkirken i Frankfurt, de 16 Alterbilleder fra
Abbediet Kaisheim (Kristi Ungdoms- og
Passionshistorie), nu i Münchens Pinakotek;
endvidere mandligt Portræt i Darmstadt (1515) og
de 4 Alterfløje (1512; Augsburg) med
Fremstillinger af Legenden om Ulrik og Wolfgang m.
m., der tidligere tilskreves den yngre H.,
ligesom det smukke »Livets Brønd« (1519,
Lissabon, Kongen af Portugal). Ang. hans mange
Tegninger (Skizzebogsblade i Basel, Berlin,
Kbhvn's Kobberstiksaml.), se <sp>A. Woltmann</sp>,
»H. H. d. älteren Silberstiftzeichnungen«
(Nürnberg 1876); <sp>C. Glaser</sp>, »H. H. d. ältere«
(Leipzig 1908). H. H.'s Broder, Maleren
<sp>Siegmund H.</sp>, virkende i Bern, død 1540, har
nu, da hans Kunst ikke er sikkert til at
eftervise, væsentlig kun Interesse som Testator af
sin Formue til den yngre H. H. Af H. H.'s
Sønner var

2) <sp>Ambrosius H.</sp> den ældste. Han kom
til Basel, optoges i Malerlavet der 1517, udførte
gode Sølvstifttegninger (Mus. i Basel), der ikke
altid er til at holde ud fra Broderens, og
udfoldede en ret omfattende Virksomhed i
Boghaandværkets Tjeneste. Den berømteste af hele
Familien er

3) <sp>Hans H.</sp> (den Yngre), der blev født i
Augsburg 1497 og døde 1543 i London. I
Faderen havde han en dygtig Lærer; endnu før
denne forlod han utilfreds sin Fødeby, og i
Basel, hvortil
han kom 1515,
udfoldede hans
Talent sig
forbavsende
frodig og hurtig.
Allerede inden
Ankomsten til
Basel havde
han malet en
Madonna
(1514), nu i
Basels Museum
som saa mange
af H.'s andre
Ungdomsværker. En
Bordplade, hvorpaa
han malede en
Kræmmer og
nogle Aber, der stjæler hans Gods (Museet i
Zürich), gjorde ham populær ved dets gode
Humør og malerisk Illuderen (Brevet og
Brillerne paa Bordet var lige til at tage
paa), Egenskaber, hvorved han ogsaa ofte
senere tog sine Bysbørn med Storm, som
naar han paa en af sine Billedudsmykninger
af Husfacader malede en Malerpotte saa

<img>H. Holbein.</img>
