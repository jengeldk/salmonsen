Fordringshaveren selv maa afhente det skyldige Beløb,
i Modsætning til de Gældsforhold, i hvilke
Skyldneren er forpligtet til at bringe Beløbet
til Fordringshaveren. Det sidste er Tilfældet
m. H. t. de fleste Pengeforpligtelser, dog at
Forpligtelsen iflg. Ihændehaverpapirer o. a.
Omsætningspapirer i Reglen er H., da
Skyldneren her vanskelig kan vide, hvem han skal
betale til. Den retlige Bet. af Begrebet H.
bestaar navnlig deri, at Skyldneren ikke gør sig
skyldig i nogen Forsinkelse m. H. t. Betalingen
saa længe Fordringshaveren ikke lader
Beløbet afhente.
<i>N. C.</i>
</chapter>

<chapter name="Henty, George Alfred">
<b>Henty</b> ['hent<sub>i</sub>], <sp>George Alfred</sp>, engelsk
Journalist og Forf. (1832—1902). Efter at have
forladt Cambridge uden at tage nogen
Eksamen deltog han som Frivillig i Krim-Krigen,
hvorfra han sendte Skildringer af Sebastopols
Belejring til Morning Advertiser. Han knyttedes
senere til Standard og deltog som
Krigskorrespondent i alle de flg. europ. Krige. Som Forf.
har han skrevet en Række Drengebøger: <i>A
Search for a Secret, Out on the Pampas</i> (1871),
<i>Young Franc-Tireurs</i> (1872), <i>The Queen's Cup</i>
(1897), <i>Colonel Thorndyke's Secret</i> (1898).
<i>I. O.</i>
</chapter>

<chapter name="Hentzy af Arthurm, Henrik">
<b>Hentzy</b> ['hæntsi] <sp>af Arthurm</sp>,
<sp>Henrik</sp>, østerr. Generalmajor, f. 24. Oktbr 1785 i
Debreczin, d. 22. Maj 1849 i Ofen. — H. deltog
med Udmærkelse i Krigene mod Napoleon 1805,
1809, 1813 og 1814. Senere forrettede han
Tjeneste i forsk. Fæstninger, blev 1841
Ingeniøroberst og avancerede nogen Tid efter til
Generalmajor. 1848 ansattes han som Kommandant
i Fæstningen Peterwardein, ved hvis Fald han
som Krigsfange førtes til Ofen. Ved denne Bys
Indtagelse af de kejserlige Tropper genvandt
han sin Frihed og udnævntes ved den
kejserlige Hærs Tilbagegang af General
Windischgrätz til Kommandant i Byen. Han afslog med
Bestemthed Görgei's Opfordring til at overgive
Fæstningen, afslog 20 Stormforsøg med sine
5000 Mand mod Belejrernes 30,000 og saaredes
dødelig ved Byens Indtagelse 21. Maj 1849.
<i>B. P. B.</i>
</chapter>

<chapter name="Heortologi">
<b>Heortologi</b> (gr.), Lære om Festdagene;
<sp>Heortologium</sp>, Festkalender.
</chapter>

<chapter name="Hepar">
<b>Hepar,</b> d. s. s. <sp>Lever</sp>.
</chapter>

<chapter name="Hepar sulfuris">
<b>Hepar sulfuris,</b> <sp>Svovllever</sp>, er et
farmaceutisk-kemisk Præparat, der væsentligst
bestaar af Kaliumpentasulfid (Femfold
Svovlkalium), K<sub>2</sub>S<sub>5</sub>, blandet med Kaliumsulfat, K<sub>2</sub>SO<sub>4</sub>.
H. fremstilles ved ikke for stærk Ophedning
af en Blanding af Svovlblomster og
Kaliumkarbonat, indtil den smeltede Masse flyder rolig
og Produktet næsten er klart opløseligt i Vand;
det har en brungul ell. brungrøn Farve og er
opløseligt (paa lidt nær) i 2 Dele Vand med
mørkegul Farve. Opløsningen sønderdeles ved
Tilsætning af Saltsyre under Udvikling af
Svovlbrinte og Udskillelse af Svovl.
<i>(O. C.). R. K.</i>
</chapter>

<chapter name="Hepatica">
<b>Hepatica,</b> Benævnelse for en Varietet af
Blaa Anemone (se <sp>Anemone</sp>) med fyldte
rode ell. blaa Blomster; den benyttes hyppig
i Haver til Indfatning af Bede o. s. v. Formeres
ved Deling og egner sig for Plantning paa
Stenhøj ell. som Indfatningsplante.
<i>L. H.</i>
</chapter>

<chapter name="Hepatica">
<b>Hepatica,</b> se <sp>Fegatella</sp>.
</chapter>

<chapter name="Hepaticæ">
<b>Hepaticæ,</b> se <sp>Halvmosser</sp>.
</chapter>

<chapter name="Hepatisation">
<b>Hepatisation</b> (lat.) kaldes den faste, men
sprøde Konsistens, som en betændt Lunge faar,
efter at Betændelsen har varet i nogle Dage.
Sammenligningen med Leverens (<i>Hepar</i>)
Udseende og Konsistens har medført Navnet.
<i>E. A. T.</i>
</chapter>

<chapter name="Hepatit">
<b>Hepatit,</b> en af organiske Stoffer brunt
farvet Varietet af Mineralet <sp>Baryt</sp>, der bl. a.
forekommer i Kongsberg's sølvførende Gange.
<i>(N. V. U.). O. B. B.</i>
</chapter>

<chapter name="Hepatitis">
<b>Hepatitis,</b> <sp>Leverbetændelse</sp>.
</chapter>

<chapter name="Hepatopeksi">
<b>Hepatopeksi,</b> Operation til Fasthæftning af
Leveren, hvor denne ell. hyppigst kun den ene
(højre) Lap ell. en Del af denne (ved
Snørelever) er nedsunken (<i>Hepatoptose</i>) ell.
bevægelig. Sjælden forekommende i god kirurgisk
Virksomhed.
<i>E. A. T.</i>
</chapter>

<chapter name="Hepatoptose">
<b>Hepatoptose,</b> Nedsynkning af Leveren ell.
en Del af samme.
<i>E. A. T.</i>
</chapter>

<chapter name="Hep! Hep!">
<b>Hep! Hep!,</b> spottende Tilraab til Jøderne.
Det skal først være brugt i Tyskland ved
Jødeforfølgelserne i 19. Aarh.'s Beg. Der gives fl.
Forklaringer paa Ordet, men ingen paalidelig.
Nogle Studenter, der anvendte det mod en
jøde venlig Prof., erklærede selv, at det var
dannet af Forbogstaverne i <i>Hierosolyma est
perdita</i>, »Jerusalem er ødelagt«. Andre anser
det for en Forkortelse af »Hebræer« ell. finder
deri det hebr. Ord <i>hab</i> »giv«. Grimm
forklarede det som et Tilraab til Geder, anvendt paa
Jøderne p. Gr. a. deres Skæg.
<i>J. P.</i>
</chapter>

<chapter name="Hepialidæ">
<b>Hepialidæ,</b> se <sp>Spindere</sp>.
</chapter>

<chapter name="Hepp, Alexandre">
<b>Hepp</b> [æp], <sp>Alexandre</sp>, fr. Forfatter og
Journalist, f. i Saar-Union (Elsass) 1859. H. er
Medarbejder af Le Figaro og har i Bogform
udg. <i>Cœurs parisiens</i> (1897), <i>Les quotidiennes</i>,
I—II (1898—99), <i>Ciel de Russie</i> (1901), <i>Cœur
d'amant</i> (1902), <i>L'épuisé</i> (1905), <i>L'audacieux
pardon</i> (1906), <i>Ferdinand de Bulgarie intime</i>
(1909) o. fl.
<i>S. Ms.</i>
</chapter>

<chapter name="Heppe, Heinrich Ludwig Julius">
<b>Heppe</b> ['hæp<sub>ə</sub>], <sp>Heinrich Ludwig
Julius</sp>, tysk reformert Teolog (1820—79). Efter
først (1845—49) at have været Præst i sin
Fødeby Kassel blev han (1850) Prof. i Teologi i
Marburg, i hvilken Stilling han forblev til sin Død.
Over for Vilmar's hierarkiske og
lutheranise-rende Stræben hævdede H. med Iver de
reformerte Interesser. Han virkede især paa
Kirkehistoriens Omraade og skrev en Mængde Skr,
særlig Reformationshistorien vedrørende,
saaledes: »Geschichte des deutschen
Protestantismus in den Jahren 1555—81« (2. Opl. 1865—66),
»Geschichte des deutschen Volksschulwesens«
(1858—60) og »Dogmatik des deutschen
Protestantismus im 16. Jahrh.« (1857).
<i>(J. P. B.). A. Th. J.</i>
</chapter>

<chapter name="Heppenheim">
<b>Heppenheim</b> ['hæp<sub>ə</sub>nha^im], By i Hessen,
ved Indgangen til Kirschhäuser-Dal og ved
Jernbanelinien Heidelberg-Darmstadt. (1910)
7033 mest kat. Indb. H. har
Maccaronifabrikation, og i Omegnen drives Stenbrud samt Vin-,
Humle-, Tobak- og Sukkerdyrkning. Byen har
en Kirke, der skal være anlagt 805 af Karl d.
Store. Paa en nærliggende Høj findes Ruinerne
af den 1064 byggede Borg Starkenburg, der
1621 blev tagen af Spanierne, 1631 af
Svenskerne og 1645 forgæves belejret af Turenne. H.
kom under Hessen-Darmstadt 1803.
<i>G. Ht.</i>
</chapter>
