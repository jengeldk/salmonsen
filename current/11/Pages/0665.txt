Vandet, naar Bøjen kastes. H. B. anbringes
ogsaa i Spidsen af Torpedoen under
Øvelsesskydning for lettere at finde den.
<i>C. B-h.</i>
</chapter>

<chapter name="Holmestrand">
<b>Holmestrand,</b> Købstad i Vestfold Fylke,
(1910) 2355 Indbyggere, smukt beliggende paa
Vestsiden af Kristianiafjorden under en brat
Aas ved Mundingen af Sandebugten.
Udskibningssted for Trælast allerede i 16. Aarh.,
blev den senere Ladeplads under Tønsberg, fik
1671 sin egen Kirke, men Handelsrettighederne
var indskrænkede, indtil Byen 1745 blev
Købstad. 1661 var der i H. 40 Bygninger med
c. 200 Indb., 1801: 863, 1900: 2553 og 1. Jan.
1916 255 Bygninger med 2500 Indb.
Toldindtægterne udgjorde 1914 114564 Kr. Fartøjernes
Antal 1. Jan. 1917 var 9 Dampskibe paa
tilsammen 3040 Br. t, 1 Motorfartøj paa 250 t og
3 Sejlskibe paa tilsammen 2874 t. Byen driver
fremdeles Udskibning af Trælast og
Skibsrederi, den har en kommunal Skole, den
saakaldte »Tordenskjold'ske«, H. offentlige
Lærerskole, Folkeskole og H. offentlige Skole for
Døve, Post og Telegraf samt Station for den
gennem Byen gaaende smalsporede
Grevskabsbane. Af industrielle Anlæg mærkes: H.
Elektricitetsværk, Garveri, Mejeri, mek. Værksted,
Mælkefabrik, Mineralvandsfabrik, Saftfabrik og
Svejseværk. Der udkommer et Blad »Jarlsberg«.
P. Gr. a. sin smukke Beliggenhed er H. et
meget søgt Badested med moderne Indretning.
Botne Sparebank oprettet 1854, H. og Oplands
Aktiebank oprettet 1895, H. Sparebank oprettet
1838. Antagen Formue 1917 var 3891700 Kr og
Indtægt 1501809 Kr. (<sp>Litt</sp>.: <sp>G. Graarud</sp>,
»H. og omegn. En hist. oversigt« I—II [Kria
1906—7]).
<i>(J. F. W. H.). M. H.</i>

<img></img>
</chapter>

<chapter name="Holmfirth">
<b>Holmfirth</b> ['ho<sub>u</sub>mfəþ], By i Nordengland,
Yorkshire, 9 km S. f. Huddersfield, ved Floden
Holme, har (1911) 9247 Indb., store
Uldvæverier og i Omegnen Stenbrud. 1852 blev en Del
af H. ødelagt ved Brud paa et Vandreservoir
i Nærheden.
<i>G. Ht.</i>
</chapter>

<chapter name="Holmgaard">
<b>Holmgaard,</b> gl. nordisk Navn paa et Rige
i Rusland med Hovedstaden Novgorod,
nærmest omfattende Landet mellem Ladoga og
Onega; bruges ogsaa særligt om Novgorod. Det
udgjorde en Del af <sp>Gardarige</sp> (s. d.).
Nordboerne havde livligt Samkvem med disse
Egne.
<i>G. K—n.</i>
</chapter>

<chapter name="Holmgang">
<b>Holmgang,</b> hos de gl. Nordboer Tvekamp
efter faste Regler og som retsligt
Afgørelsesmiddel. De isl. Sagaer, der bringer en Mængde
Oplysninger om disse Tvekampe, skelner
undertiden mellem den strengere og farlige »H.«
og den simplere »Enekamp« (<i>einvígí</i>); men de
kan ogsaa blandes. H. foregik, naar der var
Lejlighed dertil, paa en Holm (f. Eks.
Øksaa-Holmen ved det isl. Alting), ellers paa en
udspændt Kappe og inden for et Hegn af
Hasselstænger. Den Udæskede havde Ret til at stille
en anden Kæmper i sit Sted. Reglerne for
Kampen blev offentlig fremsagte før dens
Begyndelse; sædvanligvis havde hver af
Kæmperne tre Skjolde, der bares af særlige
Skjoldsvende; den Udæskede havde første Hug. Saa
snart der var flydt Blod, regnedes Kampen for
afgjort, og Sejrherren havde ikke Pligt til at
kæmpe længere. Den Overvundne maatte »løse
