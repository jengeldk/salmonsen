<chapter name="Helweg, Leopold Hans Andreas">
<b>Helweg,</b> <sp>Leopold Hans Andreas</sp>,
dansk Havebrugs- og landøkonom. Forf., ovenn.
L. N. H.'s Søn, f. i Kbhvn 2. Marts 1851, d. 6. Aug.
1920. Efter praktisk Uddannelse i Gartneri tog
H. 1877 Havebrugseksamen og siden Eksamen i
Driveri og Blomstergartneri, rejste udenlands
og blev 1878 ansat som Assistent ved
Landbohøjskolens Have og bot. Undervisning. Efter 6
Aars Forløb frasagde H. sig denne Stilling og
har siden da væsentligst været beskæftiget med
landøkonomisk Forsøgsvirksomhed. Fra 1886
blev han Leder af de af Foreningen til
Kulturplanternes Forbedring med Statsunderstøttede
anlagte Rodfrugtforsøg og senere (fra 1893)
Leder af Statens bevægelige Rodfrugtforsøg. I
disse Stillinger har H. gennem et meget stort
Antal Forsøg og Forsøgsrækker indvundet
Resultater, der er af den største økonomiske Bet.
for det praktiske Landbrug, og som ingen
anden i Danmark gennemarbejdet Spørgsmaalene
om Rodfrugternes Foderværdi og de forsk.
Roestammers relative Dyrkningsværdi m. v.
Gennem en lang Række Beretninger og Afh. i
landøkonomiske Tidsskr (saaledes i Tidsskr. »Om
Landbrugets Kulturplanter«. »Tidsskr. f.
Landøkonomi«, men især i »Tidssk. f. Landbrugets
Planteavl«, [fra 1914 »Tidsskr. for Planteavl«]),
har H. meddelt Resultaterne af sin
Forsøgsvirksomhed. Det betydningsfulde Spørgsmaal
om Roefrøhandelen har H. bragt ind i
rationelle Former, lige tilfredsstillende for Købere
som for Sælgere, hvortil i særlig Grad har
bidraget de fra 1908 at regne i »Tidsskr. f.
Planteavl« aarligt offentliggjorte Beretninger om
Høsten af Roefrø i den forløbne Sommer og om
Roefrøhandelen i den afvigte Vinter. Endvidere
har H. 1906 udg. »Frøavl af Foderroer« og 1918
»Brugsfrøavl af Foderroer og Sukkerroer«.
Desuden har H. 1886—1901 været Redaktør af
»Gartner-Tidende«, og heri, som andetsteds (bl.
a. i »Landmandsbogen«) skrevet en Mængde
Artikler om Havebrugsforhold. 1895 udgav han en
»Lærebog i Plantedrivning«. 1897—1902 har han
som Chefredaktør forestaaet Udgivelsen af
»Nordisk illustreret Havebrugsleksikon«, ligesom han
besørgede den 2. meget forøgede og forbedrede
Udg. af samme Værk (1910—12), hvoraf 3. Udg.
er begyndt at udkomme Sommeren 1919. Paa
sit specielle Omraade har H. været
Medarbejder ved »Landbrugets Ordbog« i dens 2 Udg.
<i>A. M.</i>
</chapter>

<chapter name="Helweg-Møller, Bent">
<b>Helweg-Møller,</b> <sp>Bent</sp>, dansk Arkitekt, f. i
Odense 8. Juni 1883, gennemgik Teknisk Skole
i Odense og blev samtidig praktisk uddannet i
Murerhaandværket, var i nogen Tid Elev paa
Kunstakademiet og 1910—14 ansat som
kunstnerisk Medarbejder paa den kgl.
Porcelænsfabrik. Af Bygningsarbejder kan foruden nogle
Huse i Odense nævnes Restaureringen af Niels
Brock's Gaard i Strandgade 36, Ombygningen af
Ny Kongensgade Nr 3 og Opførelsen af
Hellesen's Enke og V. Ludvigsen's Fabrik i
Hammershusgade samt Ombygningen af det
saakaldte Petersen'ske Jomfrukloster, Amagertorv
29.
<i>C. B-r.</i>
</chapter>

<chapter name="Helweg's trekantede Bane">
<b>Helweg's trekantede Bane</b> er et Bundt
Nervetraade, der fra den forlængede Marv gaar
ned i Rygmarvens Halsdel i dennes forreste
yderste Del. Den er beskrevet af Danskeren Kr.
Helweg 1886 (»Studier over de vasomotoriske
Nervebaners centrale Forløb«, Doktordisputats,
Kbhvn).
<i>K. H. K.</i>
</chapter>

<chapter name="Helwig, Christoph">
<b>Helwig</b> [-veK], (<sp>Helvicus</sp>), <sp>Christoph</sp>,
indflydelsesrig tysk Universitetslærer og
Didaktiker, f. 26. Decbr 1581 i Sprendlingen, d. 10.
Septbr 1617 i Giessen. 18 Aar gl blev han
Magister. Han vandt stort Ry for omfattende
Sprogkundskaber. I en Alder, da andre endnu
sidder paa Skolebænken, skrev han Komedier
paa Latin (om Goliath) og Græsk (om Tobias)
samt overs. Søndagsevangelierne paa Hebraisk,
et Sprog, han talte som sit Modersmaal. Senere
affattede han Grammatikker i Græsk, Hebraisk,
Kaldæisk og Syrisk og udg. Ordbøger i Hebraisk
og Græsk. 1610 blev H. Prof. i Teologi ved Univ.
i Giessen. Højt anset som Lærer blev han af
Landgreven af Hessen 1613 anmodet om
sammen med Prof. Jungius at udtale sig om Ratke's
ny Sprogmetode. Først efter hans Død udkom
hans Universalgrammatik, i hvilken han giver
Regler for Undervisningen i Sprog og
behandler fl. praktiske Skolespørgsmaal med stor
Dygtighed. I denne Bog anvendes for første Gang
tyske Navne for de grammatiske Begreber.
<i>Fr. Th.</i>
</chapter>

<chapter name="Helye">
<b>Helye</b> (<i>Eliæ</i>), <sp>Helyas</sp>, schweizisk
Bogtrykker, f. i 15. Aarh.'s Beg., d. 20. Marts 1475.
H. stammede fra en adelig Slægt. Af Stilling
var han Kannik ved Kirken i Beromünster (det
nuv. Münster), og i Forretningsanliggender
kom han bl. a. hyppig til Basel, saaledes 1466;
der har han rimeligvis lært Bogtrykkerkunsten
at kende, og han blev da den første, der
anlagde et Trykkeri i det egl. Schweiz. Det
fortælles, at han havde Ulrich Gering til
Medhjælper. <i>Mammotrectus super Bibliam</i>, forfattet
af Giovanni Marchesini fra Reggio, ansaas før
for det tidligste schweiziske Tryk, dateret 10.
Novbr 1470; nu kendes et Baseler-Tryk fra før
1468. Fra H.'s Officin stammer desuden 2 Udg.
af Opbyggelsesbogen <i>Speculum vitæ humanæ</i> (1472
og 1473) og udaterede Tryk af 2 andre Bøger.
(<sp>Litt</sp>.: <sp>Äbi</sp>, »Die Buchdruckerei zu
Beromünster« [Einsiedeln 1870]).
<i>(E. G.). C. S. P.</i>
</chapter>

<chapter name="Hemacandra">
<b>Hemacandra,</b> berømt lærd Jaina-Munk af
Çvetāmbara'ernes Sekt, levede i Gudjarat
1088—1172 e. Kr. Det lykkedes ham at vinde
Cālukya-Kongerne Siddha's og Kumārapāla's
Gunst, hvorved han skaffede sine Trosfæller
Begunstigelser og for en kort Tid fik gjort
Jainismen til en Slags Statsreligion i Gudjarat.
Der fortælles mange Legender om ham. Han
har skrevet: »Siddha-Hemacandra« (ɔ:
»tilegnet Kong Siddha og skrevet af H.«) ɔ: en
Grammatik (»Çabdānuçāsana), af hvilken kun
8. Bog (»Prākrit-Grammatikken<<), er udgiven
og oversat af Pischel [1877] og den tilhørende
»Lingānuçāsana« (Læren om Ordenes Køn) af
Franke [1886]; »Abhidhānacintāmaṇi« (en
synonymisk Sanskrit-Ordbog, udgiven af
Böhtlingk & Rieu [1847]; den tilsvarende
homonymiske Ordborg »Anekārthasangraha« skal være
udgiven i Benares); »Deçīnāmamālā« (en
Ordbog over Deçī-Ord ɔ: Prākrit-Ord, som ikke
regelmæssig kan afledes af Sanskrit, udgivet af
Pischel & Bühler [1880]); »Yogaçāstra«
