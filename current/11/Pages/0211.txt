Ligeledes skal i Kbhvn, Købstæderne og
Handelspladserne al Arbejdskørsel (undtagen
Markarbejde, samt Losning, Ladning og Reparation af
Skibe, der befinder sig i Nødhavn, ell. i øvrigt
uopsættelige Arbejder til Afværgelse af truende
Fare for Personer ell. Gods) være forbudt fra
Kl. 10 Form. De Handlendes Butikker samt
Lagere og Pantelaanerforretninger skal holdes
lukkede hele Dagen, og ligeledes er Afholdelse
af Marked og al Torvehandel forbudt hele
Dagen. Lukningspaabudet gælder ogsaa
Udleveringssteder for Forbrugsforeninger o. l., selv
om de ikke behøver Næringsbevis. Fra
Paabudet om »Helsøndagslukning« gælder dog flg.
<sp>Undtagelser</sp>: Første Søndag i Maj og
Novbr samt de to sidste Søndage før Jul maa
der holdes aabent fra Kl. 4. Falder Juleaften
paa en Søndag, maa der holdes aabent Kl. 4—6
Efterm., og 17. Decbr regnes da for sidste
Søndag før Jul. Søndag mellem Jul og Nytaar skal
der holdes lukket som paa andre Søndage.
Apoteker, Brød- og Mælkeriudsalg samt Avisudsalg
fra Kiosker, Jernbanestationer o. l. maa holdes
aabne hele Dagen. Endelig maa der med
Politiets Tilladelse paa dertil anviste Pladser
udsælges Sodavand o. l. kølende Drikke samt
Kager. (Om Undtagelser ved Politivedtægt, se
nedenfor). — <sp>Beværtningsdrivende</sp>
(herunder Personer med Konditorborgerskab) maa
paa Folkekirkens Helligdage alene benytte
deres Ret til at sælge ud af Huset, til Salg af
tilberedte Spisevarer, Kager samt Mælk og
Brød. — <sp>Barber</sp>- og <sp>Frisørstuer</sp> skulde
lukkes fra Kl. 12, hvilken Bestemmelse ved en
L. 3. Juni 1919 er ændret derhen, at disse
Lokaler skal holdes lukkede hele Dagen, dog at
de Skærtorsdag ell. i andre Tilfælde, hvor to
ell. tre Helligdage falder i Træk, paa den sidste
Helligdag maa holdes aabne til Kl. 11. I
Lukketiden er det — undtagen for Damefrisering —
under Bødestraf forbudt at betjene Kunder i
deres Hjem, paa Hotel ell. andre Steder. — I
<sp>Fabrikker</sp> og fabrikmæssig drevne
Værksteder skal alt Arbejde ophøre paa
Helligdagene (hidtil fra Kl. 9 Form. til Kl. 12 Nat).
Undtagelser kan gøres af Indenrigsministeren, og
Drift af <sp>Mejerier</sp> er helt undtaget ved
selve Loven. Sætning og Trykning af <sp>Dagblade</sp>
er forbudt fra Kl. 9 Morgen til Kl. 12 Aften. —
Samtlige foranførte Bestemmelser (undtagen de
angaaende Beværtningsdrivende) gælder ogsaa
<sp>Grundlovsdagen</sp> fra Kl. 12.

Endvidere bestemmer Loven, at der paa
Helligdagene fra Kl. 9 til Kl. 4 ikke paa
<sp>offentlige Beværtningssteder</sp> maa holdes
Sammenkomster ell. Drikkelag, der medfører
en saadan Støj, at Omboende derved kan
forulempes. I samme Tid maa der heller ikke
afholdes offentlige <sp>Forlystelser</sp>, støjende
<sp>Øvelser</sp> og Foretagender, derunder
Væddeløb og Klapjagt; dog undtages herfra
Idrætsøvelser og Øvelser, der tilsigter Uddannelse til
Fædrelandets Forsvar, naar ikke Gudstjenesten
forstyrres, hvorhos Justitsministeren fra Kl. 2
kan tillade
<sp>Eftermiddagsforestillinger</sp> af højere Art paa faste Teatre.
<sp>Offentlige Forsamlinger</sp> er altid tilladte efter
Kl. 4 Efterm., men kan ogsaa begynde tidligere,
naar Gudstjenesten (ell. i alt Fald den første
Gudstjeneste) er sluttet. Kommunale Møder,
Retsmøder ell. Fogedforretninger o. l. maa ikke
uden yderste Nødvendighed afholdes paa
Helligdagene. Lørdag Aften saavel som anden
<sp>Aften før en Helligdag</sp> maa offentlige
Forlystelser ikke vare længere end til Midnat,
og Aftenen før de tre store Helligdage maa de
overhovedet slet ikke finde Sted saa lidt som
paa selve de nævnte Helligdage ell. paa
Skærtorsdag og Langfredag.

Ved <sp>Politivedtægt</sp> kan der ifølge vedk.
Kommunalbestyrelses Indstilling træffes — og
er der ved Kbhvn's Politivedtægt truffet —
Bestemmelse om, i hvilket Omfang <sp>Kørsel
og Omføring</sp> af Varer paa Folkekirkens
Helligdage kan finde Sted dels til
Restaurationers alm. Behov, dels til Udsalgs og andres
Forsyning med Brød, Mælk, fersk Kød, fersk
Fisk, Bærfrugt og levende Blomster, og
<sp>endelig</sp> til Forsyning af forbisejlende Skibe,
Transport af Gods til og fra Dampskibe og Jernbaner
samt Transport af ell. Driven med Kreaturer
fra ell. til Jernbane ell. Skib. Ligeledes kan ved
Politivedtægt fastsættes Undtagelser fra Lovens
Regler vedrørende <sp>Salg og Transport af
fersk Fisk</sp>. Og endelig kan nødvendig
Arbejdskørsel i Statens ell. Kommunens Tjeneste
finde Sted til enhver Tid.

Overtrædelser af Loven straffes med Bøder
fra 10 til 500 Kr.
<i>O. D.</i>

I <sp>Norge</sp> gælder fremdeles Frd. 12. Marts
1735. Men denne er i mange Dele antikveret.
Egl. staar tilbage kun Forbudet mod paa Søn-
og Helligdage at arbejde ell. drive nogen
Haandtering og Næring med Køb og Salg, før
Aftensang er ude, uden uomgængelig Fornødenhed.
Nyere alm. H. haves ikke; men fl. Love
indeholder Bestemmelser for spec. Forhold.
Saaledes bestemmer Søloven af 20. Juli 1893 § 44:
Paa Søndage og andre her i Riget anordnede
Helligdage bør det saa vidt muligt gives
Adgang til Gudstjeneste om Bord. Arbejde udover,
hvad der udfordres til Skibets Sikkerhed og
Manøvrering, Maskinens Betjening, nødvendig
Sejltørring, fornøden Baadstjeneste samt Kostens
Tilberedning, maa ikke paalægges Mandskabet
paa saadanne Dage, medmindre det er
paatrængende nødvendigt, hvortil ikke henregnes,
at Skibet ved Forfragtningskontrakten er
forbundet til at lade ell. losse paa Søn- og
Helligdage. — Iflg. L. 17. Maj 1897 skal Barbér- og
Frisørforretninger holdes lukket fra Kl. 12 Nat
før Søn- og Helligdage til paafølgende
Hverdagsmorgen Kl. 7. Følger to ell. tre Helligdage
paa hinanden, kan der holdes aabent den
anden af disse til Kl. 10 Fm. Man kan holde
aaben Skærtorsdag, men ikke Langfredag. — L.
24. Apr. 1906 forbyder al Brødbagning paa Søn-
og Helligdage, fra foregaaende Aften Kl. 6 til
Helligdagens Aften Kl. 12. Sur- og Hævlægning
samt Ovnfyring kan foregaa før Kl. 12. —
Fiskerilovene har Bestemmelser om
Helligdagsfred. — Lov 18. September 1915 om
Arbejderbeskyttelse i industrielle Virkomheder
bestemmer i § 30: Fra Kl. 6 Aften før en Søn-
ell. Helligdag til næste Dags, ell. naar to ell.
fl. Helligdage følger paa hinanden, til sidste
