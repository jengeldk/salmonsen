Bygningsmaade at foretrække ved Epidemihospitaler, og
den er f. Eks. meget smukt gennemført ved
Blegdamshospitalet og Øresundshospitalet samt
Hærens og Flaadens Epidemihospital.
Pavillonerne maa helst være enetages Bygninger,
men af Pladshensyn og af økonomiske Hensyn
bygges oftest to- ell. treetages Bygninger. Det
største nyere H. efter Pavillonsystemet er H.
i Eppendorf i Hamburg, hvor der i 72
Pavilloner er Plads til 1250 Senge, medens man i
Reglen ikke gerne gør H. større end til c. 500
Senge. Foruden de egl. Sygehusbygninger maa
der findes Bygninger til Kontorlokaler, til
Boliger for Læger, Sygeplejersker o. a.
Funktionærer, Køkken, Bade, Vaskeri,
Desinfektionsanstalt, Maskinhus, Iskælder, Apotek og
Lighus, Vognskur og Staldbygninger. Ofte
benytter man Træbarakker ell. Telte, navnlig
Döckerske Telte, især under Epidemier og
Krigsforhold. Desuden maa der findes store Haver ell.
Gaardsrum for Rekonvalescenter.

Bygningssystemerne er for øvrigt meget
varierede, og navnlig er Kombinationer af
Korridor- og Pavillonsystemet meget alm., saa at
der ikke er nogen skarp Grænse mellem de to
Systemer. Bygningernes Form er ligeledes
meget forsk.; hyppigst er de rektangulære, men
enkelte Steder har man bygget dem
cirkelrunde, saaledes i Antwerpen og i Bjuf
(Sverige). Ved denne Bygningsform opnaar man,
at der er Sol paa Sygestuerne hele Dagen, men
der er formentlig ogsaa en Del Mangler ved
denne Bygningsform. Observationsbygningen
ved Sthlm's Epidemisygehus er
halvcirkelformet, bestaaende af en Række Eneværelser,
der, er fuldstændig isolerede fra hinanden, saa
at Patienterne aldeles ikke kan komme i
Berøring med andre, førend deres Sygdom er
fastslaaet, hvorefter de overføres til de
Bygninger (Pavilloner), der er indrettede til de
enkelte Sygdomme.

De egl. Sygebygninger indeholder
Sygestuerne, der i Reglen er indrettede til 10—30
Patienter, foruden fl. mindre Sygestuer
til een ell. et Par Patienter, desuden
i mange ny H. Opholdsstuer for
Rekonvalescenter. Endvidere findes der
Tekøkkener til Opvarmning af Mad,
Opvaskning o. l., Vandklosetter ell.,
hvor dette ikke er muligt,
Luftklosetter, der naturligvis maa ligge
saaledes, at der ikke kan trænge Lugt
derfra ind paa Sygestuerne, desuden
Udskylningsrum til Rensning af
Bækkener o. s. v. og Bade for Patienter,
der ikke kan transporteres til
Badeanstalten. Sygestuerne maa være
store — i Danmark fordres mindst
30 m<sup>3</sup> pr Seng i Stuer for mange Senge,
35 m<sup>3</sup> i Tosengstuer, 43 m<sup>3</sup> i Enestuer. Jo bedre
Ventilationsapparatet er, desto mindre Rum
behøves selvfølgelig, Vinduerne maa være store og
vende mod Solsiden. Opvarmningen sker helst ved
et Centralvarmeapparat i Forbindelse med
Ventilationsapparatet, men mange Steder maa man
hjælpe sig med Stenovne ell. Jernovne
(Kappeovne), men hermed følger adskillige Gener, f.
Eks. Kulstøv, Støj ved Indfyring og Rensning af
Ovnen. Til Belysning anvendes helst elektrisk
Lys, der ikke forurener Luften, anbragt
saaledes, at det ikke generer de Syge. Kan man
ikke faa elektrisk Lys, maa man hjælpe sig
med Gas ell. Petroleum. Ved hver Seng maa
der findes elektrisk Ringeapparat, og desuden
findes i alle Pavilloner af nyere Konstruktion
Telefoner. Stuerne maa være saaledes
indrettede, at de let kan holdes rene, hvorfor Vægge
og Loft er spartlede og oliemalede, alle skarpe
Hjørner, Kanter og Fodpaneler undgaas; dertil
tæt Gulv, der, hvis det er af Træ, er ferniseret
ell. oliemalet. Ofte anvendes, særlig i sydligere
Lande, Stengulv af Fliser ell. Tarazzo, men det

<img>Fig. 2. Den ene Halvdel af en Pavillon paa Blegdamshospitalet.</img>

<img>Fig. 3. Bispebjerg Hospital.</img>
