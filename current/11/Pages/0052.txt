kun ganske faa Haver, hvor den fr. Stil er
bevaret. Det var et Brud med Aartusinders
Begreber om Haveanlæg, og det er derfor ikke til
at undres over, at man i sin Iver for at komme
bort fra den symmetriske Havestils stive
Former gik for vidt og oversaa, at der kunde være
Forhold, hvor denne kunde have sin
Berettigelse. Ifølge Nutidens Opfattelse er den fr. ell.
symmetriske Stil paa sin Plads i de Partier af
Haven, der ligger nærmest omkring
Hovedbygningen. Kun det fr. Anlægs lige Linier
harmonerer med de arkitektoniske Former, og derfor
bør den lille Del af Haven, hvor
Hovedbygningen indtager den dominerende Plads, være
holdt i fr. Stil; det bliver da
Landskabsgartneren Opgave paa simpel Maade og uden bratte
Overgange at lade den fr. Stils regelmæssige
Linier flyde over i det øvrige Anlægs naturlige
Stil med dets krumme Linier. Foruden i det
nævnte Tilfælde, hvor altsaa det fr. Anlæg
bliver en lille Del af den hele Park, kan der
imidlertid ogsaa være andre Forhold, hvor det
fr. Anlæg har sin Berettigelse. Det vilde
saaledes være absolut forkasteligt at anvende den
landskabelige Stil paa Steder, hvor Bygningen
er Hovedsagen og Anlægget det underordnede,
ell. hvor Anlægget kun er til for at give
Bygningen saa flatterende Omgivelser som muligt
og yderligere at fremhæve Bygningens
arkitektoniske Skønhed, hvilket navnlig hyppig er
Tilfældet med smaa Anlæg foran Byernes
Pragtbygninger.

Det kan ikke være Tvivl underkastet, at den
fr. Stil aldrig vil komme paa Mode igen; den
eng. Havestil vil herefter vedblive at være den
eneraadende, hvad der dog selvfølgelig ikke
udelukker, at der som nys berørt kan være
Tilfælde, hvor det fr. Anlæg bør have Fortrinet.
(<sp>Litt</sp>.: <sp>Loudon</sp>, <i>Encyclopædia of Gardening</i>
[1834]; <sp>Hirschfeld</sp>, »Theorie der
Gartenkunst« [1777]; <sp>Rümpler</sp>,
»Gartenbau-Lexikon« [1890]; <sp>Meyer</sp>, »Lehrbuch der schönen
Gartenkunst« [1873]; <sp>V. A. Poulsen</sp>,
»Havekunstens Historie« [Særtryk af »Opfindelsernes
Bog«]).
<i>L. H.</i>
</chapter>

<chapter name="Havel">
<b>Havel</b> ['ha.f<sub>ə</sub>l], Flod i Nordtyskland, Biflod
til Elben, kommer fra en lille Sø N. f.
Neu-Strelitz og flyder, idet den gennemstrømmer
talrige Søer, gennem Mecklenburg-Strelitz og
Brandenburg i en stor sydlig Bue forbi Byerne
Oranienburg, Spandau, Potsdam, Brandenburg,
Rathenow og Havelberg, indtil den i Nærheden
af Byen Werben falder i Elbens højre Bred.
Ved Spandau optager den i venstre Bred
<sp>Spree</sp>. H. er et Led i den vigtige
Vandforbindelse mellem Elben og de østlige Floder Oder
og Weichsel, idet den ved <sp>Finow-Kanalen</sp>
staar i Forbindelse med Oder og ved
<sp>Plauer-Ihle-Kanalen</sp> med Elben; den er sejlbar
allerede 27 km fra sit Udspring, og dens
Brugbarhed som Vandvej er yderligere forøget, idet
der fl. St. er anlagt Kanaler for at undgaa dens
talrige Krumninger.
<i>G. Ht.</i>
</chapter>

<chapter name="Havelberg">
<b>Havelberg</b> ['ha.f<sub>ə</sub>lbærk], By i Kongeriget
Preussen, Prov. Brandenburg,
Regeringsdistriktet Potsdam, ved Havel, 11 km fra dens
Munding i Elben. (1910) 6171 Indb. Den er bygget
dels paa en Ø i Havel, dels paa Flodens højre
Bred; en Bro forbinder de to Bydele. H. har en
smuk romansk Domkirke fra 12. Aarh.
Tobaksfabrikation, Sukkerraffinaderi, Baadebyggeri og
Tømmerhandel er de vigtigste Virksomheder.
H. var et af Kejser Otto I 946 i Slavernes Land
oprettet Bispedømme og under
Trediveaarskrigen en vigtig Fæstning.
<i>G. Ht.</i>
</chapter>

<chapter name="Havell, Ernest B.">
<b>Havell</b> ['he<sub>i</sub>v<sub>ə</sub>£?], <sp>Ernest B.</sp>, f. 1861, stud.
i Paris og Italien og var 1884—92 Superintendant
of the Madras School of Arts, senere Forstander
for Calcutta School of Art. Under sit Ophold i
Indien virkede han med stor Iver for
Udviklingen af national indisk Kunst og Industri. Han
udgav Rejsehaandbøger og Arbejder over indisk
Skulptur, Malerkunst, Arkitektur og Industri,
bl. a. <i>The Ideals of Indian Art</i> (1911); <i>Benares,
the sacred City</i> (2. Udg. 1915); <i>The ancient and
medieval Architecture of India</i> (1915).
<i>D. A.</i>
</chapter>

<chapter name="Havelland">
<b>Havelland</b> ['ha.f<sub>ə</sub>llant]. Landskab i
Preussen, Prov. Brandenburg, V. f. Berlin. Det er
delt i Kredsene <sp>Ost</sp>- og <sp>Westhavelland</sp>
og danner en Slags Ø, idet det paa de tre Sider
er begrænset af Havel og mod N. af
Ruppinerkanalen. Dets Areal er 2530 km<sup>2</sup>. H. beboedes i
Middelalderen af den vendiske Stamme
<sp>Hevellerne</sp>.
<i>G. Ht.</i>
</chapter>

<chapter name="Havelock">
<b>Havelock</b> [da. 'hæ^ulåk, eng. 'häv£åk] (eng.),
Kappe uden Ærmer og med fast Slag, opkaldt
efter nedenn. General H.
</chapter>

<chapter name="Havelock, Henry">
<b>Havelock</b> ['häv£åk|, <sp>Henry</sp>, Sir, eng.
General, f. 5. Apr. 1795 i Durhamshire, d. 28.
Novbr 1857 ved Lucknow. Han begyndte paa
jur. Studier, men opgav disse for 1815 at træde
ind i Hæren som Underløjtnant. 1823 kom han
til Indien og deltog her det flg. Aar i General
Campbell's Stab i den birmanske Krig og de
derpaa flg. Fredsunderhandlinger. 1838
udnævntes han til Kaptajn og kæmpede som saadan i
det første Felttog mod Afghanistan, navnlig ved
Stormen paa Ghasna og ved Kabuls Erobring.
Ved Forsvaret af Jellahabad erhvervede han
sig Majorsrang og udmærkede sig under Sir
Hugh Gough under Kampene i Kina ligesom
senere i Krigene 1844 og 1846. Af
Helbredshensyn vendte H., der 1844 var avanceret til
Oberstløjtnant, tilbage til Europa; men allerede 1851,
2 Aar efter, er han igen i Bombay, hvor han
forfremmedes til Oberst og
Generalkvartermester og 1856 til General. I den persiske Krig
s. A. kommanderede han 2. Division og deltog
med denne i Ekspeditionen til Mohammerat.
Under den indiske Opstand det flg. Aar sattes
han i Spidsen for den mobile Kolonne, der
skulde tilvejebringe Ro i Bengalen. Han foretog
her det dristige Tog fra Amballah til Khanpur
og Lucknow, slog Oprørerne i 9 blodige Kampe
og indtog Dehli. For sin udmærkede Tjeneste
her forfremmedes han til Generalmajor og
ophøjedes til Baronet under Navnet »H. of
Lucknow«. Han døde Dagen, førend denne
Udmærkelse offentliggjordes. Han har udgivet <i>History
of the Ava Campaigns</i> (London 1827), samt
<i>Narrative of the war of 1838—39</i> (London 1840).
(<sp>Litt</sp>.: <sp>Marshman</sp>, <i>Memoirs of Sir H.</i> [4.
Opl., London 1870]; <sp>Forbes</sp>, <i>Sir Henry H.</i>
[London 1890]).
<i>B. P. B.</i>
</chapter>

<chapter name="Havelok den Danske">
<b>Havelok den Danske</b> (<i>Havelock the Dane</i>),
Helten i en nordengelsk Digtning fra
