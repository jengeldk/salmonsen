Indtægtskilde er meget aftagen i den senere Tid.
Kun 2 Rejsende har besøgt denne Kyst, Eggert
Olafsson 1754 og Th. Thoroddsen 1886. (<sp>Litt</sp>.:
<sp>E. Olafsson</sp>, »Reise gennem Island« [Sorø
1772] og Afhandlinger af <sp>Th.
Thoroddsen</sp> i »Geografisk Tidsskrift« IX;
»Petermann's Mitth.« [1888]; »Das Ausland« [1887, Nr
10]).
<i>Th. Th.</i>
</chapter>

<chapter name="Hornsvampe">
<b>Hornsvampe,</b> se <sp>Svampe</sp>.
</chapter>

<chapter name="Hornsyld">
<b>Hornsyld,</b> Landsby og Stationsby i det
sydøstlige Nørrejylland, Vejle Amt, Bjerge
Herred, Nebsager Sogn, c. 11 km S. f. Horsens og
20 km ØNØ. f. Vejle, havde 1. Febr 1916 80
Gaarde og Huse og 513 Indb. (1901: 364), deraf
Stationsbyen resp. 27 og 138. Der er Syge- og
Epidemihus, Tuberkulosehospital, Børnehjem,
Apotek, Elektricitetsværk, Ølbryggeri,
Andelsmølle, Andelsmejeri, Trævarefabrik, Gæstgiveri,
Markedsplads m. m. samt Station
(Horsens—Juelsminde-Banen).
<i>H. W.</i>
</chapter>

<chapter name="Hornsyld, Jens">
<b>Hornsyld,</b> <sp>Jens</sp>, dansk Præst, f. i Horsens
19. Oktbr 1757, d. i Kbhvn 25. Oktbr 1840. H.
blev 1780 Student, 1784 tog han filologisk
Embedseksamen, og i St. f. at tage den egl.
teologiske Embedseksamen fik han 1791 Tilladelse
til at disputere. 1792 blev han Hospitalspræst
i Randers, 1794 anden residerende Kapellan
ved Skt Mortens Kirke smst. og Kompastor for
Gimming og Lem, 1808 Sognepræst for Assens
og Kjærum; 1813 fik han Rang med Kbhvn's
Sognepræster. 1820 tog han sin Afsked, da han
var træt af de mange verdslige Forretninger,
der paahvilede ham som Præst, og levede nu i
Aarhus til 1825 og i Kbhvn til sin Død,
sysselsat med at nedskrive sine religiøse og
præstelige Erfaringer (»Præsten Hornsyld og hans
Konfirmantere« [1822, 2. Opl. 1832],
»Betragtninger over Bibelen«, I—III [1831—37]). H.
var uberørt af sin Tids Rationalisme, og med
frisk Humør og kristelig Sundhed og Takt
arbejdede han for en religiøs Vækkelse og
Forstaaelse. Paa sine ældre Dage fandt han
Meningsfæller bl. Grundtvig's Disciple.
<i>L. M.</i>
</chapter>

<chapter name="Hornsølv">
<b>Hornsølv</b> (<sp>Sølvhornmalm</sp>,
<sp>Kerargyrit</sp>, <sp>Klorsølv</sp>), Mineral, bestaar af
Sølv (75 %) og Klor (AgCl). Det er stærkt
glinsende, graalig ell. grønlig
halvgennemsigtigt (omtr. som Horn, hvoraf Navnet), men
bliver under Lysets Paavirkning hurtig
violetbrunt. Det er meget blødt og tillige sejt, saa
at det let lader sig skære; Krystalformen er
regulær. H. forekommer paa Gange sammen
med andre Sølvmalme; som Regel findes det
kun i den nærmest Jordoverfladen liggende
Del af Gangene, medens Sølvets
Svovlforbindelser (Rødgylden o. a.) udgør Malmen i de
dybere Partier. I anselige Mængder findes og
brydes H. i mange af Sølvforekomsterne i
Chile (Tres Puntas, Copiapo o. a. St.), i Peru
og Mexiko; i fl. europæiske Sølvgruber
(Johanngeorgenstadt, Freiberg o. a.) vandtes det
tidligere, men er nu sjældent. I ringe Mængde er
det fundet ved Kongsberg.
<i>(N. V. U.). O. B. B.</i>
</chapter>

<chapter name="Horntand">
<b>Horntand</b> (<i>Ceratodon purpureus</i> Brid.),
en tvebo, topfrugtet Bladmos med fra faa mm
til fl. cm høj, bladbærende Stængel, en lige,
rødbrun Børste, som bærer den
aflang-ægformede, svagt krummede, glinsende rødbrune
Frugt, med højt, kegleformet Laag og 16 dybt
tokløvede Peristomtænder. Bladene er smaa,
smalt lancetformede, med smaa og firkantede
Celler. H. er udbredt over hele Jorden, fra
Havets Niveau op i den alpine Region. Den
vokser hyppigst paa Jord, men ogsaa paa
Mure, Klipper og Hustage og hører til de
almindeligste Mosser i Danmark.
<i>C. J.</i>
</chapter>

<chapter name="Hornu">
<b>Hornu</b> [år'ny], Flække i den belg. Provins
Hainaut, 2 km Ø. f. Boussu ved Jernbanen
Frandries—St Ghislain. (1912) 11327 Indb. H.,
der er en af de vigtigste Byer i Landskabet
Borinage, har Stenkulsgruber og
Maskinbyggeri.
<i>G. Ht.</i>
</chapter>

<chapter name="Hornugle">
<b>Hornugle,</b> se <sp>Ugler</sp>.
</chapter>

<chapter name="Hornulk">
<b>Hornulk</b> (<i>Cóttus quadricórnis</i>), se <sp>Ulke</sp>.
</chapter>

<chapter name="Hornum (Herred)">
<b>Hornum,</b> <sp>Herred</sp> i det nordøstlige
Nørrejylland, Aalborg Amt, begrænses mod N. og
NV. af Limfjorden (Nibe Bredning og
Sebbersund) og er i øvrigt mod SV., S. og Ø. omgivet
af Aars, Hindsted, Hellum og Fleskum
Herreder. Østgrænsen dannes af Lindenborg Aa og
Østeraa. Dets Udstrækning fra N. til S. er c. 30
km, fra V. til Ø. er det bredeste St. omtr. 19
km. Det er 419 km<sup>2</sup> (41861 ha) og havde 1.
Febr 1916 13349 Indb. (1801: 5110, 1840: 6500,
1880: 11596), ɔ: over 41 paa 1 km<sup>2</sup>, saa at det
hører til de daarligere befolkede jyske
Herreder. Desuden ligger Købstaden Nibe, med 2023
Indb., og en Del af Købstaden Aalborg i
Herredet. Den sydlige og midterste Del er
højtliggende og bakket, idet Jyllands Hovedvandskel
gaar igennem den sydøstl. Del og i Egedal Høj
hæver sig til 90 m; NV. f. denne ligger
Herredets højeste Punkt, Frendrup Nihøje (102 m).
Den nordlige og nordvestlige Del er lavere
med betydelige Kærstrækninger, i hvilke hæver
sig enkelte Partier, de saakaldte Holme, som
Sønderholm og Nørholm; mod NØ. hæver
Oddenshøj sig til 64 m. Jorderne her er for det
meste muldlerede med Kalkblanding, medens
de mod S. er stærkt sandede med store
Hedestrækninger. En Del smaa Vandløb søger ud
dels til Limfjorden, dels til Østeraa, deriblandt
Gulbæk. Særlig mod SØ. findes en Del Skov.
Den gennemsnitlige Frugtbarhed er ringe (14 1/2
ha paa 1 Td. Hartkorn). Af Arealet var i 1912
c. 15000 ha besaaede (1917: 14050), 16880
Græsgang, Eng og Brak, 390 Mose, 2170 Skov og
Plantage og 6000 ubenyttede. Der var (1919)
5944 Heste, 23833 Stkr Hornkvæg, 7167 Svin og
6707 Faar (1914: henh. 5711, 25200, 22990 og
7921). Herredet er delt i 15 Sogne; det samlede
Hartkorn var i 1905 2872 Tdr, og Antallet af
Gaarde og Huse var i 1916 2789. I gejstlig
Henseende danner Herredet eet Provsti med
Fleskum Herred, i verdslig Henseende hører det
under Nibe Købstads og H. Herreds Retskreds.
— Herredet (i Vald. II's Jordebog
<i>Hornumhæreth</i>) indbefattede i Middelalderen ogsaa
Aars Herred, medens den nordligere Del var
et eget Herred, <i>Hornøghæreth</i>, og hørte til
Himmersyssel; fra 1660 hørte det til
Aalborghus Amt og fra 1793 til det da oprettede
Aalborg Amt.
<i>H. W.</i>
</chapter>

<chapter name="Hornum (Stationsby)">
<b>Hornum,</b> voksende Stationsby i det
nordlige Nørrejylland, Aalborg Amt, Aars Herred,
Ulstrup Sogn, c. 17 km SØ. f. Løgstør og 20
