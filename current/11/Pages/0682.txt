Tidsskrift«, VI, 5., Kbhvn 1894]; <sp>C. A. Trier</sp>,
»U. A. H.« [Kbhvn 1916]; <sp>E. Arup</sp>,
»Bernstorff og H.« [»Hist. Tidsskr.«, IX, I, Kbhvn
1919]).
<i>C. A. T.</i>
</chapter>

<chapter name="Holsteinborg">
<b>Holsteinborg,</b> Hovedgaard i
Vester-Flakkebjerg Herred, ØSØ. f. Skjelskør og Hovedsæde
i Grevskabet af s. N. H. hed opr. Braadegaard
og forekommer første Gang i 14. Aarh., men
paa dens Tomt skal der imidlertid alt i
Valdemarernes Tid have staaet en Borg til Værn
for den nærliggende »Hvirrilds«- ell.
»Hørishavn«, nu Bisserup. Braadegaard tilhørte fra
1357 Roskilde Bispestol, kom ved
Reformationen under Kronen og blev af Frederik II 1562
bortbyttet til Væbneren Niels Trolle; den
kaldtes nu Trolholm og solgtes 1707 af
Oberstløjtnant Anders Trolle til Ulrik Adolf Holstein, som
Kongen 1700 havde ophøjet til Friherre og
havde overdraget Fuirendal. 1. Jan. 1708
ophøjedes Trolholm med Fuirendal og Snedinge
til et Grevskab for U. A. Holstein, der var gift
med en Halvsøster til den senere Dronning
Anna Sofie Reventlow. Af senere Ejere har
Grev Frederik Adolf Holstein gjort sig i høj
Grad fortjent ved at indrette
Haandgerningsskoler, et Hospital (nedlagt 1833, da det
Fuirendal'ske Institut blev oprettet) m. m., ligesom
ved sin Ophævelse af Hoveriet og sine
Bestræbelser for at ophjælpe Bøndernes Landbrug. —
Hovedbygningen er opført til forsk. Tider, den
nprdlige Fløj 1598, den østlige 1639, det sydlige
Taarn 1642, det nordlige 1649, den vestlige Fløj
(Portfløjen) 1648 af Børge Trolle og hans Søn
Niels. I den vestlige Fløj findes Kirken (indviet
1728); fra Riddersalen, som fandtes i samme
Fløj, men som i den nyere Tid er blevet afdelt
til Værelser, førte Trapper (nu tilmurede) ned
til de hvælvede Kældere. Gaarden er opført af
røde Sten (nu dækkede med Cementpuds) og
har Trappegavle. Paa Kirkegaarden
Mindestøtte over Grev F. A. Holstein, ligesom i Haven,
der er meget smuk, over ham og hans Hustru,
rejst af Grevskabets og Omegnens Bønder 1870.
<i>B. L.</i>

<img>Holsteinborg.</img>
</chapter>

<chapter name="Holsteinsminde">
<b>Holsteinsminde,</b> opr. udelukkende
Børnehjem, senere tillige og væsentlig
Opdragelsesanstalt for forsømte og vanartede Børn, er
oprettet 4. Maj 1833 paa Herregaarden Fuirendal
under Grevskabet Holsteinborg af ovenn. <sp>F. A.
Holstein</sp> i Forening med Børnevennen og
Skolemanden <sp>Anders Stephansen</sp> og
dennes Hustru. 4. Maj 1840 blev det overflyttet
til Gaarden Hjortholm i Førslev Sogn, Sorø
Amt, en Gaard paa 72 ha, og derpaa til Minde
om den afdøde Lensgreve kaldet H. Ved kgl.
Fundats af 28. Oktbr s. A. ophøjedes det til en
selvejende Institution, over hvilken Patronatet
forblev hos Lensgreven paa Holsteinborg; men
iflg. Børneloven af 14. Apr. 1905 gik Anstalten
ind under Statens Tilsyn, og Forholdet til
Holsteinborg opløstes, idet der udnævntes en
stedlig Bestyrelse. — I en tidligere som »Hospital
for Fattige og Syge« benyttet Lejlighed, med
et Tilliggende af 10 ha, begyndte Stephansen
sin Virksomhed med et Elevantal af 10, alle
Børn fra Grevskabet og indsatte paa
Lensgrevens Bekostning, altsaa
et rent og skært
Børnehjem. Men allerede n. A.
optoges, af Mangel paa
Tilgang af mindre Børn,
12 kbhvn'ske Drenge i en
Alder af 12—16 Aar,
der af Politiet var
betegnede som »moralsk
fordærvede«, og Oprettelsen
af Flakkebjerg gjorde
ikke nogen Forandring m.
H. t. det engang brudte
Princip: H. blev i
Fremtiden væsentlig en
Opdragelsesanstalt for
vanartede Børn. Som
saadan har dette Institut
under dets skiftende
Forstandere (Stephansen til 1870, Chr. Nielsen
til 1879, L. Budde til 1897, Mollerup til 1907),
trods stadig trykkede Pengeforhold, udfoldet
en overordentlig stor og velsignelsesrig
Virksomhed; indtil Foraaret 1918 havde i alt c.
2000 Børn været optagne paa H., og om den
langt overvejende Del af disse gælder ikke
alene, at de er blevne frelste fra moralsk
Undergang, men at de er blevne brave og
dygtige Borgere. Siden Maj 1909 er Kr. Sørensen
ansat som Leder af Anstalten. (<sp>Litt</sp>.: <sp>L.
Budde</sp>, Beretninger om »Det fuirendaler
Institut« paa H. for 1888—90 og 1891—96).
<i>F. B.</i>
</chapter>

<chapter name="Holsten">
<b>Holsten</b> (se Kortet »Preussen, Hannover m.
fl. Stater«) danner den sydlige Del af den
Preuss. Prov. Schleswig-Holstein. H. grænser
mod N. til Slesvig, hvorfra det skilles ved
Eideren, mod Ø. til Østersøen, det oldenborgske
Lübeck, Fristaden Lübeck og Mecklenburg, mod
S. til det tidligere Hertugdømme Lauenburg
(1876 indlemmet i Prov. Schleswig-Holstein)
samt til Hamburg og Prov. Hannover, hvorfra
det skilles ved Elben, og mod V. til
Vesterhavet. Mellem Lübeck Bugt og Kiel Bugt
ligger Halvøen Wagrien, der skilles fra den
frugtbare Ø Femern ved det 320 m brede og
3 m dybe Femern Sund. Mellem Elbens og
Eiderens stærkt udvidede Mundinger skærer den
brede Mugt ved Meldorf sig fra Vesterhavet ind
i Ditmarsken. H. omfatter de 4 gl. Landskaber
<sp>Stormarn</sp> mellem Bille, Trave og Stör, H.
mellem Schwentine, Eideren, Gieselau og Stör,
