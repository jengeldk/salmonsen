Kork, Fennikelens, Hyldens og Sivenes Marv.
Navnet er trods ændret Bet. og langt fyldigere
Forstaaelse i vore Dage siden da bibeholdt.
Han studerede i øvrigt ikke Plantens
mikroskopiske Sammensætning nærmere; dette var
forbeholdt Malpighi og Grew i en lidt senere
Tid.
<i>V. A. P.</i>
</chapter>

<chapter name="Hooker, Joseph">
<b>Hooker</b> [hukə], <sp>Joseph</sp>, nordamer. General,
f. 13. Novbr 1814 i Old Hadley i Massachusetts,
d. 31. Oktbr 1871 i Garden-City paa Long
Island. H. traadte ind i Artilleriet som
Underløjtnant 1837. Som Adjutant hos General Pillow
tog han 1846—47 med Udmærkelse Del i det
meksikanske Felttog og forfremmedes til
Oberstløjtnant. 1853 tog han sin Afsked og
fungerede en Tid lang som Militskommandant i
San Francisco. Ved Borgerkrigens Udbrud fik
han Befalingen over en Brigade Frivillige i
Potomac-Hæren, hvor han hurtig kom i
Spidsen for en Division og kæmpede med
Udmærkelse i Kampene ved Williamsburg, Seven-Pines,
Fair Oaks, i det 2. Slag ved Bull Run og førte
under Burnside Centrum i Slaget ved
Fredericksburg. Stridighederne mellem H. og
Burnside endte med, at H. fik Overkommandoen i
Jan. 1863. Han indlagde sig store Fortjenester
af Hærens Reorganisation, men led et
fuldstændigt Nederlag over for General Lee ved
Chancellorsville. H. maatte gaa tilbage til
Rappahannock, og kort efter nedlagde han
Overkommandoen. Under Grant fik han nu
Kommandoen over 20. Korps og kæmpede med
sædvanlig Dygtighed og Tapperhed ved Chattanooga
i Efteraaret 1863, hvorefter han overgik til
Sherman's Hær under Felttoget i Georgia.
Efter Krigen beklædte han paa forsk. St.
Pladsen som Militærguvernør. P. Gr. a. hans
udmærkede Tapperhed gav Soldaterne ham Tilnavnet
<i>Fighting Joe</i> (»kæmpende Joseph«).
<i>B. P. B.</i>
</chapter>

<chapter name="Hooker, Joseph Dalton">
<b>Hooker</b> [hukə], <sp>Joseph Dalton</sp>, eng.
Botaniker, Søn af nedenn. W. J. H.
(1817—1911), ledsagede Kaptajn Ross paa hans
antarktiske Ekspedition, gjorde tre Rejser med
til de sydlige Polaregne, berejste Himalaja,
Thibet og Forindien og efterfulgte sin Fader
som Direktør for de videnskabelige Anstalter i
Kew. Han har væsentlig skrevet
deskriptiv-systematiske Værker, saasom: <i>The Botany of
the Antarctic Voyage</i> (1844—60, 3 Bd med 428
Tavler); <i>Handbook of the New-Zealand Flora</i>
(1867); <i>Synopsis filicum</i> (1874) m. fl. Sammen
med Bentham har han skrevet det
overordentlig vigtige og store, latinske Værk: <i>Genera
plantarum</i> (3 Bd, 1862—83). Han var
Æresmedlem af den danske bot. Forening.
<i>V. A. P.</i>
</chapter>

<chapter name="Hooker, Richard">
<b>Hooker</b> [hukə], <sp>Richard</sp>, eng. teologisk
Forf. (1553 ell. 54—1600), studerede i Oxford,
hvor han 1577 blev M. A. og Fellow. 1581 blev
han præsteviet, og under hans Virksomhed ved
Temple Kirken i London (1585—91) bragte en
litterær Fejde med en Puritaner ham til at
paabegynde sit store Værk: <i>Laws of
Ecclesiastical Polity</i>; for at kunne, studere i Ro søgte
han da Embede paa Landet, men han døde,
forinden han fik fuldført sit Arbejde; de fire
første Bøger udkom 1594, 5. Bog 1597 og 6.—8.
først 1618. H. forsvarer heri den anglikanske
Kirke overfor Katolicismen og Kalvinismen, og
hans Bog har for den engelske Teologi haft en
lgn. Bet. som Melanchton's <i>Loci</i> for den
lutherske og Calvin's <i>Institutio</i> for den reformerte.
Den gennemgaas endnu paa Universiteterne
for de teologiske studerende, især 5. Bog, der
handler om den anglikanske Kirkes Liturgi.
<i>H. M.</i>
</chapter>

<chapter name="Hooker, William Jackson">
<b>Hooker</b> [hukə], <sp>William Jackson</sp>, eng.
Botaniker, f. 1785 i Norwich, d. 12. Aug. 1865
i Kew ved London. Han berejste 1809 Island,
blev 1820 Prof. i Botanik i Glasgow og 1839
Direktør for de kgl. botaniske Haver i Kew
saavel som for de hermed forbundne Herbarier,
Jordens største Samlinger af den Art. H. var
Systematiker og deskriptiv Botaniker og har
især givet sig meget af med Mosser og
Bregner; særlig bekendte er hans <i>Musci exotici</i>
(1818—20, 2 Bd, med 176 Tavler) og <i>Genera
filicum</i> (1842, med 120 Tavler) samt <i>Species
filicum</i> (1846—64; 5 Bd med 304 Tavler).
Desuden har han bl. a. forfattet <i>The British
Flora</i> (1830; 8. Opl. 1860), <i>Botanical Miscellany</i>
(3 Bd, 112 Tavler; 1830—33), <i>Niger Flora</i> (1849;
50 Tavler), <i>Flora boreali-americana</i> (1833—40,
238 Tavler) samt det berømte Værk: <i>Icones
plantarum</i> (1837—54, med 1000 Tavler). Han
udgav <i>The London Journal of Botany</i> og
<i>Botanical Magazine</i>.
<i>V. A. P.</i>
</chapter>

<chapter name="Hooker, Mount">
<b>Hooker, Mount</b> ['ma^unt-'hukə], Bjerg i
Rocky Mountains i Kanada, ligger paa
Grænsen mellem British Columbia og Alberta og
er 5104 m højt. Paa H. udspringer Floderne
Columbia og Athabasca.
<i>H. P. S.</i>
</chapter>

<chapter name="Hookes Lov">
<b>Hookes Lov</b> [hu.ks-], se <sp>Elasticitet</sp>.
</chapter>

<chapter name="Hoopeston">
<b>Hoopeston</b> [hu.pet<sub>ə</sub>n], By i U. S. A., Stat
Illinois, ligger 150 km S. f. Chicago. (1910)
4700 Indb. mod 1911 i 1890. H. er
Jernvejsknudepunkt.
<i>H. P. S.</i>
</chapter>

<chapter name="Hoorn (By)">
<b>Hoorn</b> [ho.rn], By i den nederlandske
Provins Nordholland ved en Bugt af Zuider-Søen
34 km NØ. f. Amsterdam og ved
Jernbanelinierne Enkhuizen—Amsterdam og
H.—Medemblik, er en ægte gammelhollandsk By med
mange Bygninger fra 16. og 17. Aarh., af
hvilke mange er prydede med Inskriptioner
og Basreliefs. (1909) 11240 Indb. Haver og
Promenader omgiver Byen i St f. de gl. Volde;
men Byportene staar endnu. I 16. og 17. Aarh.
drev H. en stor Udenrigshandel, der nu er
næsten ophørt; endnu udføres dog Ost og
Kvæg over H., og H. er Sæde for et
Handelskammer. Der bygges Baade og drives Fiskeri
i Zuider-Søen. I H., der allerede eksisterede
i Beg. af 14. Aarh., fabrikeredes 1416 det
første store Sildenet. I H. fødtes Shouten, der
Jan. 1616 omsejlede det sydligste Punkt af
Sydamerika og gav det Navn efter sin
Fødeby, samt den berømte Opdagelsesrejsende Abel
Tasman.
<i>G. Ht.</i>
</chapter>

<chapter name="Hoorn (se Kap H.)">
<b>Hoorn</b> [ho.rn], se <sp>Kap H.</sp>
</chapter>

<chapter name="Hoorn (nederlandsk Andelsslægt)">
<b>Hoorn</b> [ho.rn], ell. <sp>Hornes</sp>, nederlandsk
Adelsslægt, hvis mest kendte Medlem er Filip
II, Greve af Montmorrency-Nivelles, f. 1518.
Navnet H., tillige med store Besiddelser,
arvede han efter sin Stiffader, Greven af H.,
og takket være sin Rigdom og ansete Stilling
opnaaede han en anselig Række
Æresbevisninger og høje Embeder. Som Kriger var han ikke
