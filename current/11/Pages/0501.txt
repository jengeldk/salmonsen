linie-lancetdannede Blade. Blomsterne er gulgrønne. Den
vokser i Mellem- og Nordeuropa langs
Stranden og i Steppeegne i Kaukasus, Vestasien o. a.
St.; i visse af Jyllands Klitegne og paa
Strandbakker, særlig mod N., er den alm.; her
blomstrer den i Maj—Juni. I Norge findes den især
omkr. Trondhjemsfjord. Hvor Sandtidsen
vokser i større Mængder, danner den et lavt og
tæt Krat, der er vanskeligt at færdes i; den
udbreder sig især ved underjordiske Udløbere
og kan derfor faa nogen Bet. ved Klitternes
Dæmpning. Paa dens Rødder findes Knolde,
fremkaldte af Bakterier. Om Dyrkningen i
Haver, se ndf.
<i>A. M.</i>

<sp>Sandtidse</sp> dyrkes i Haverne særlig p.
Gr. a. sine talrige ærtestore orangegule
Frugter. Den formeres i Reglen ved Rodskud;
Formering ved Frøudsæd er langsommere. Den
ynder en noget fugtig Vokseplads; men da den
hurtig bliver nøgen forneden, maa der plantes
andre Buske foran for at dække de nederste
nøgne Partier, ell. ogsaa maa den stadig skæres
stærkt tilbage for at bringe den til at skyde
friske Skud fra neden.
<i>L. H.</i>
</chapter>

<chapter name="Hippopotamus">
<b>Hippopotamus,</b> se <sp>Flodhest</sp>.
</chapter>

<chapter name="Hippotherium">
<b>Hippotherium</b> [-'te'-] (<sp>Hipparion</sp>), se
<sp>Heste</sp> (uddøde Heste), S. 387.
</chapter>

<chapter name="Hippothoon">
<b>Hippothoon</b> [-to-, gr. -'þoo.n] nævnes i gr.
Sagn som Søn af Kerkyon's Datter Alope og
Poseidon. Efter at Theseus havde dræbt
Kerkyon, overgav han Herredømmet over Eleusis
til H. Efter H. havde den attiske Fyle
Hippothontis faaet Navn.
<i>H. A. K.</i>
</chapter>

<chapter name="Hippotigris">
<b>Hippotigris,</b> se <sp>Heste</sp>, S. 386.
</chapter>

<chapter name="Hippotoksoter">
<b>Hippotoksoter,</b> se <sp>Hippeis</sp>.
</chapter>

<chapter name="Hippotragus">
<b>Hippotragus,</b> se <sp>Antiloper</sp>.
</chapter>

<chapter name="Hippo Zarytos">
<b>Hippo Zarytos,</b> se <sp>Biserta</sp>.
</chapter>

<chapter name="Hippuris">
<b>Hippuris,</b> se <sp>Vandspir</sp>.
</chapter>

<chapter name="Hippuritter">
<b>Hippuritter,</b> <i>Hippuritidæ</i>, en Fam. af
uddøde, marine Muslinger, der kun kendes fra
Kridttiden. De er sandsynligvis beslægtede med
den nulevende Slægt <sp>Chama</sp> (af
Underordenen <i>Pachyodonta</i>, Neumayr). Deres Skaller
var overordentlig
usymmetriske, idet den nedre
(højre) Skal var
langstrakt kegleformig,
medens den øvre Skal, der
danner et Laag til den
nedre, var temmelig flad.
Skallerne var forbundne
med hverandre ved fl.
kraftige, tapformige
Tænder, der udgtik fra Laagets
Underside og greb ind i
dybe Gruber paa
Underskallen. Den højre,
meget tykvæggede Skal var
fastvokset til Havbunden.
H. forekommer især i de ækvatoriale
Kridtaflejringer og er ogsaa talrige i
Landene omkring Middelhavet, men bliver
længere mod Nord temmelig sjældne. Fra
Skaane kendes et Par Smaaformer af Slægten
<i>Radiolites</i>. Om H.'s systematiske Stilling har
der været megen Tvivl. De er af forsk.
Forskere blevne henførte til højst forsk.
Dyreklasser. Buch regnede dem saaledes til Korallerne,
Japetus Steenstrup henførte dem til
Ledormene, Sharpe til Rankefødderne (Cirripedierne)
og d'Orbigny til Armfødderne
(Brachiopoderne). Imidlertid synes der nutildags at være
Enighed om at henføre dem til Muslingerne
og at stille dem i Nærheden af <sp>Chama</sp>, med
hvilken de er forbundne ved fl. uddøde
Mellemformer.
<i>(A. C. J.). C. M. S.</i>

<img>Hippurit.</img>
</chapter>

<chapter name="Hippursyre">
<b>Hippursyre,</b> <sp>Benzoylglycin</sp>, C<sub>6</sub>H<sub>5</sub>CONH.
CH<sub>2</sub>.COOH, en Aminosyre, findes som
Alkalisalte i rigelig Mængde i Planteædernes Urin og
hidrører her fra den fra Foderet stammende
Benzoesyre, der i Organismen forener sig med
Glycin. Ogsaa i Menneskeurin kan findes H.,
naar Vedk. i Forvejen har nydt Benzoesyre
ell. dermed beslægtede aromatiske
Forbindelser. H. fremstilles af Heste- ell. Kourin, idet
denne efter Tilsætning af Kalkmælk gives et
Opkog og derpaa filtreres; Filtratet
neutraliseres med Saltsyre, inddampes stærkt og
overmættes derpaa med Saltsyre; den raa H.
udskiller sig i stærkt farvede Krystaller, der
renses og affarves ved Opløsning i varmt Klorvand
og sluttelig omkrystalliseres af vandig
Opløsning under Tilsætning af Dyrkul. H. danner
farveløse, firsidede Prismer, har ingen Lugt,
smager bittert, er meget tungtopløseligt i Vand,
men letopløseligt i varm Vinaand og Æter; ved
Behandling med fortyndede, uorganiske Syrer
spaltes den i Benzoesyre og Glycin; den
reducerer alkaliske Kobberopløsninger. H. kan
fremstilles syntetisk ved Ophedning af
Benzoesyre anhydrid med Glycin.
<i>(O. C.). R. K.</i>
</chapter>

<chapter name="Hip som Hap">
<b>Hip som Hap</b> i Talemaaden »det er H. s.
H.« (af enkelte Forfattere, f. Eks. S.
Kierkegaard, skrevet: Hips om Haps) betyder: »det
ene er lige saa godt (ell. oftere: lige saa
daarligt) som det andet«. Udtrykket, der svarer til
sv.: <i>hipp och happ</i>, norsk: <i>hipp om happ</i>, er
sikkert en vilkaarlig Dannelse af samme Art
som med <i>Pik og Pak</i>, <i>Misk-Mask</i>,
<i>Slidder-Sladder</i> o. s. v. Til Grund for det ligger rimeligvis
det forældede <i>Hap</i>, Lykketræf, <i>happe sig</i>, hænde
sig (findes endnu i bornholmsk; beslægtet med
oldn. <i>happ</i>, Lykke, eng. <i>hap</i>, <i>happy</i>).
Grundbetydningen af »det er H. s. H.« vilde da være,
»det er, som det bedst kan træffe sig«.
<i>V. D.</i>
</chapter>

<chapter name="Hirado">
<b>Hirado</b> ['ki-], By i Japan paa Øen af samme
Navn ved Nordvestkysten af Kiusiu med 15000
Indb. — Øens Daimio tilstedede først
Portugiserne, 1609 ogsaa Hollænderne og 1613
Englænderne fri Handel; Hollænderne maatte dog
1640 forlægge deres Faktori til Nagasaki,
medens de tvende andre Nationer helt
udelukkedes.
<i>M. V.</i>
</chapter>

<chapter name="Hiragana">
<b>Hiragana</b> ['ki-] (Hirakana, Firakana,
Firagana), jap. Stavelsesskrift, stammende fra
Kursivformen af de brugeligste kinesiske
Ordtegn, modificerede og anvendte som
Stavelsestegn; det skrives i lodrette Linier, som følger
hinanden fra højre til venstre. H. har mange
Variationer og Sammenslyngninger og er
mindre tydelig end Katakana, som i Hovedsagen
er det samme, men stammer fra den kinesiske
Normalskrift.
<i>(S. S.). D. A.</i>
</chapter>

<chapter name="Hiram ell. Huram">
<b>Hiram</b> ell. <sp>Huram</sp>, fønikisk Personnavn,
der bl. a. bares af 2 Konger i Tyros. Den
bekendteste er H. I, der i Bibelen omtales som
