<i>Their Wedding Journey</i> (1871), <i>The Rise of
Silas Lapham</i> (1885); <i>A Hazard of New
Fortunes</i> (1889) og <i>The Quality of Mercy</i> (1892).
<i>(T. L.). I. O.</i>
</chapter>

<chapter name="Howitt, William og Mary">
<b>Howitt</b> ['hau^<sub>i</sub>t], 1) <sp>William</sp>, eng. Forf.
(1795—1879). 1821 ægtede han <sp>Mary
Botham</sp>, og deres Navne blev nær knyttede
sammen ved litterært Samarbejde. H. har alene
forfattet en lang Række Værker, særlig
Beskrivelser af Sæder og Skikke; her kan
nævnes: <i>Book of the Seasons</i> (1831, der er
udkommet i mange Opl.); <i>History of Priestcraft</i>
(1833); <i>Rural Life in England</i> (2 Bd, 1838);
<i>Popular History of England</i> (1862).

2) <sp>Mary</sp>, ovenn. W. H.'s Hustru, eng.
Forfatterinde, (1799—1888), skrev en Mængde i sin
Tid meget populære Børnebøger og har overs.
en hel Del af H. C. Andersen's Eventyr til
Engelsk, samt Frederika Bremer's Romaner.
(<sp>Litt</sp>.: <i>Mary H. An Autobiography. Edited by
her daughter, Margaret H.</i> [London 1889, 2.
Opl. 1891]).
<i>(T. L.). I. O.</i>
</chapter>

<chapter name="Howitz, Frantz Gotthard">
<b>Howitz</b> ['ho.vits], <sp>Frantz Gotthard</sp>,
dansk Læge, f. 25. Decbr 1789 i Kbhvn, d. 3.
Apr. 1826 smst., blev <i>cand. med.</i> 1812, tog
Licentiatgraden 1814, Doktorgraden 1815.
Derefter foretog han en 3-aarig Udenlandsrejse
og blev 1819 <i>Prof. extraord.</i> i Farmakologi og
Retsmedicin i Kbhvn. Han var en dygtig
Docent, der var meget skattet af Studenterne, og
han skrev adskillige Afh., hvoriblandt en større
Afh. om de eng. Feberhospitaler (1821). Mest
kendt blev han dog ved en heftig Polemik, som
han kom i p. Gr. a. en Afh., »Om Afsindighed
og Tilregnelse, et Bidrag til Psykologien og
Retslæren«, som han 1824 offentliggjorde i
»Juridisk Arkiv«. Hans ret materialistiske
Opfattelse fremkaldte Skr fra A. S. Ørsted, fra
J. P. Mynster o. fl. imod ham, hvilke han
besvarede i et nyt Skrift, »Determinismen eller
Hume mod Kant«, der fremkaldte endnu flere
Angreb paa ham, hvorpaa han atter svarede
med et »Ultimatum angaaende Determinismen
og Etatsraad Ørsted's fortsatte Bemærkninger
om samme« (1825). Efterverdenen har paavist
det uretfærdige i navnlig Mynster's Dom. H.
var overordentlig anset for sin gode Begavelse,
sin Flid og sin Elskværdighed.
<i>(G. N.). J. S. J.</i>
</chapter>

<chapter name="Howitz, Frantz Johannes August Carl">
<b>Howitz</b> ['ho.vits], <sp>Frantz Johannes
August Carl</sp>, dansk Kirurg og Gynækolog,
f. 7. Decbr 1828 paa Klintholm (Møen), d. 23.
Decbr 1912 i Kbhvn. H. blev Student 1846, var
med i Krigen 1849—50 og blev <i>cand. med.</i>
1853; han gjorde Tjeneste ved Frederik's
Hospital 1853—55, var Koleralæge 1853, udenlands
1855—56, Kandidat ved Fødselsstiftelsen
1856—57, Reservemedikus ved Frederik's Hospital
1857—59 og Underakkuchør ved
Fødselsstiftelsen 1860—63. <i>Dr. med.</i> 1857 (»Om Ventilation af
Hospitaler«). Fra 1860 læste han som
Privatdocent over Kvindesygdomme, 1863—65 var han
Distriktslæge i Kbhvn, 1864 Overlæge ved et
Lazaret dersteds. Besejredes 1866 i Konkurrence
med A. Stadfeldt om Lektoratet i
Fødselsvidenskab. 1871—74 Censor ved med. Eksamen. —
H. var Nordens første Gynækolog og blev
Lærer for talrige Elever fra alle de nordiske
Lande. H. gjorde den første Ovariotomi i
Norden (1863) og kæmpede — trods Uheld — i
øvrigt for Berettigelsen af de store
Underlivsoperationer. H. var ikke knyttet til noget
kjøbenhavnsk Hosp., men havde fra 1869 en
Afdeling paa
Frederiksberg
Hospital, senere
Indlæggelsesret paa
Diakonissestiftelsen og en
Privatklinik.
H. var
Medredaktør af
»Hospitals-Tid.« 1858—59
og 1862—66,
udgav selv
»Gynækologiske og
obstetriciske
Meddelelser«
1877—93 og udg.
med L. Meyer:
»Lærebog i
Gynækologi« (1898). 1882 viste han, at man kunde
helbrede Myksødem ved at spise
Skjoldbruskkirtel. Fra 1905 var H. Formand i
Cancer-Komiteen. Som Borgerrepræsentant 1865—82
viste H. stor Indsigt i hygiejniske Sager. Han
oprettede et »Fødehjem« paa Frederiksberg
1896 og ledede dette Hjem, senere kaldet F.
H.'s Fødehjem, til sin Død.
<i>J. S. J.</i>

<img>F. J. A. C. Howitz.</img>
</chapter>

<chapter name="Howitz, Johan Christian Georg">
<b>Howitz</b> ['ho.vits], <sp>Johan Christian
Georg</sp>, dansk Gastekniker, foreg.'s Broder,
f. 19. Oktbr 1821 ved Rødby, d. 8. Oktbr 1902.
Blev <i>cand. polyt.</i> 1846, anlagde for Kbhvn's
Kommune det første Gasværk i Kbhvn (Vestre
Gasværk) og blev (1857) dets første Bestyrer.
Indførte 1859 Anvendelsen af Myremalm som
Middel til Rensning af Gas (tidligere anvendtes
Kalk, men det var 5 Gange saa dyrt). Var tekn.
Leder ved Bygningen af en stor Mængde af de
første Gasværker og af nogle Vandværker i
Danmark og i Skaane; tillige fandt han
Kryolittens Anvendelse til Soda, forbedrede
Kvaliteten af Cement og Kaolin m. m. Var ogsaa
virksom ved Oprettelsen af Arbejderboliger
(Tagensvej), Syge- og
Alderdomsunderstøttelsesforeninger, tog Del i forsk. industrielle
Virksomheder, var, efter (1891) at have taget sin
Afsked som Gasværksbestyrer, ivrig optaget af
teosofiske Studier og indtil 1898 Ordfører i en
af ham selv oprettet teosofisk Loge.
<i>R. T.</i>
</chapter>

<chapter name="Howrah">
<b>Howrah</b> ['ha^ur<sub>a</sub>], se <sp>Haura</sp>.
</chapter>

<chapter name="Howship'ske Lakuner">
<b>Howship'ske Lakuner</b> ['ha^u∫ipske-], se
<sp>Ben</sp>, S. 907.
</chapter>

<chapter name="Howth">
<b>Howth</b> [ha^uþ], By paa den klippefulde (172
m høje) Halvø af s. N., der danner
Nordsiden af Bugten ved Dublin. Den har en ved
Dæmninger beskyttet Havn (anlagt 1807—32),
der imidlertid er grundet og kun anvendt af
Fiskerbaade og Lystfartøjer. C. 1200 Indb. H.,
der staar i Sporvognsforbindelse med Dublin,
er et yndet Søbadested.
<i>G. Ht.</i>
</chapter>

<chapter name="Hoy">
<b>Hoy</b> [hå^i], en af Orkney-Øerne, SV. f.
Hovedøen Pomona, 21 km lang og indtil 12 km bred,
naar i Ward Hill 474 m og har (1911) 1082 Indb.
</chapter>
