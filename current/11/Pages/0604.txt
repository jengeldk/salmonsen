(<sp>Litt</sp>.: <sp>I. M. Wagner</sp>, »H. v. F. 1818—68«
[1869—70]; <sp>R. Gottschall</sp>, »Porträts und
Studien« [5. Bd, 1876]; <sp>Kreyenberg</sp>, »H.
v. F.« [i »Preussische Jahrbücher«, 68. Bd
1891]).
<i>(C. A. N.). C. B-s.</i>
</chapter>

<chapter name="Hoffmann, Christoph">
<b>Hoffmann,</b> <sp>Christoph</sp>, Grundlægger af
det tyske »Tempel« (1815—85). Som Repetent
i Tübingen optraadte H. mod Prof. Vischer i
en aaben »Sendeskrivelse mod de moderne
Gudsbespottere«. 1848 stillede han sig som D.
Strausz' Modkandidat til den tyske
Nationalforsamling og blev valgt, men fik ved at
deltage i denne det Indtyk, at ved politisk
Arbejde kunde han intet udrette for sit Maal at
fremstille en Menighed som Apostelmenigheden.
Efter 1853—54 at have været Forstander paa
Evangelistuddannelsesanstalten Skt Chrischona
ved Basel besluttede han sig til helt at hellige
sig den Opgave at samle Guds Folk til
Jerusalem; han udgav et Blad, »Die süddeutsche
Warte« og rejste 1858 selv til Jerusalem.
1858—68 udbredte han sine Tanker om Kirkens
Fordærvelse og prædikede Udgang af den og
Sammenslutning i fri Samfund, og
Kirschenharthof ved Marburg samlede han sine
Tilhængere, at de skulde leve sig sammen. 1868
begyndte han at kolonisere i Palæstina under
Navn af det tyske Tempel. Dette har dog ikke
dogmatiske Særmeninger. Kolonisationen, som
mødte stor Modstand hos den tyrk. Regering,
er lykkedes godt; der findes Kolonier i Beirut,
Haifa, Jaffa, Sarona og Jerusalem, og de
fromme Kolonister har ikke udøvet ringe
Indflydelse bl. deres Omgivelser og roses af alle
Orientrejsende.
<i>(H. O-d).</i>
</chapter>

<chapter name="Hoffmann, Ernst Theodor Amadeus">
<b>Hoffmann,</b> <sp>Ernst Theodor Amadeus</sp>
(egl. <sp>Wilhelm</sp>), tysk Forf., f. i Königsberg
24. Jan. 1776, d. i Berlin 24. Juli 1822. Han var
Jurist og arbejdede i Statstjenesten, først i
Grossglogau
(1796), siden
ved
Kammerretten i Berlin
(1798), blev
derpaa
Regeringsassessor i
Posen (1800),
men p. G. a.
nogle dristige
Karikaturtegninger forflyttet
til Plozk (1802)
og til Varszava
(1803), hvor
hans
Embedsbane blev
afbrudt ved den
fr. Okkupation
(1806). H. stod
nu helt uden Indtægter og Udsigter for
Fremtiden. Han var imidlertid en Mand med
mangesidige Talenter, navnlig i musikalsk Retning, og
det lykkedes ham derfor at faa Ansættelse som
Musikdirektør i Bamberg (1808). Da Teatret her
maatte lukke, kom han dog snart i den
yderste Nød og maatte friste Livet som Musiklærer
og musikalsk Referent til »Leipziger allgem.
musikalische Zeit.«. 1813—15 virkede han som
Orkesterdirigent ved et Skuespillerselskab, der
optraadte i Dresden og Leipzig, 1816 blev han
atter ansat som »Rat« ved Kammerretten i
Berlin. H. var en Mand med store og
alsidige Kundskaber og Interesser. Han var
en genial Karikaturtegner, en dygtig og
snarraadig Jurist og Forretningsmand, en
udmærket udøvende Musiker og besad en
for sin Tid enestaaende teoretisk Kendskab
til Musikhistorie og til sjældne gamle
Instrumenter. Desuden var han stærkt optaget af
sceniske Planer og optraadte selv jævnlig med
Held ved Dilettantforestillinger. Han var
vittig og sarkastisk og forstod altid at finde det
morsomme og latterlige ved enhver Person, og
han besad ved Siden heraf betydelig
Orginalitet, Ekscentricitet og Fantasi og udnyttede til
det yderste sin Evne til at spænde og ryste
Læseren. Han indblandede det uhyggelige og
dæmoniske i de mest dagligdags Begivenheder,
og drev det i denne Henseende til glimrende
Virtuositet. Aldrig savnes der dog selv i hans
uhyggeligste Bøger Glimt af Humor og Vid. Med
sine fantasifulde Fortællinger og Noveller indskrev
han sit Navn i tysk Litt. Til den geniale
Skuespiller Ludw. Devrient stod han i nært
Venskabsforhold og den Luther und Wegner'ske
Vinstue i Berlin, der endnu eksisterer, har været
Vidne til mange af deres overgivne Symposier.
I Posen fik H. Goethe's Syngespil »Scherz, List
und Rachie« opført, i Warszawa Brentano's »Die
lustigen Musikanten« og et Par Operaer efter
udenlandske Originaler. Desuden satte han Musik
til Werner's »Kreuz an der Ostsee« og komp.
Musikken til Fouqué's »Undine«. Af hans
novellistiske Skr er de navnkundigste:
»Phantasiestiicke in Callots Manier« (4 Bd, 1814, 4. Opl., 2
Bd 1864), »Elixiere des Teufels« (1816),
»Nachtstücke« (2 Bd, 1817); hans berømte og meget
læste Noveller indrammedes først i
»Serapionsbrüder« (4 Bd, 1819—21; Supplementbind 1825),
og udkom senere i adskillige Udg., som
»Ausgewählte Novellen« (2 Bd, Berlin 1853) og i
Cotta's »Volksbibliothek« (»E. T. A. H.'s
ausgewählte Werke«). Paa Dansk foreligger en
Samling »Fantastiske Noveller« (overs. af J.
Magnussen 1897). Endnu maa nævnes: »Klein
Zaches, genannt Zinnober« (1819),
»Prinzessin Brambilla« (1821), »Meister Floeh« (1822)
og fremfor alle »Lebensansichten des Katers
Murr, nebst fragmentarischer Biographie des
Kapellmeisters Johannes Kreisler« (2 Bd,
1821—22, norsk Overs. 1870). »Ausgewählte
Schriften« (10 Bd 1827—28, 5 Supplementbind udg.
af Enken 1839), »Gesammelte Schriften« (12
Bd, 1871—73). »Sämtliche Werke, historisch
kritische Ausgabe« ved C. G. v. Maaszen« (1912
o. flg.). Hosemann har ypperlig illustreret H.'s
Noveller. (<sp>Litt</sp>.: <sp>Funck</sp> (K. F. Kunz), »Aus
dem Leben zweier Dichter« [1836];
<sp>Ellinger</sp>, »E. T. A. H., sein Leben und seine
Werke« [1894]; <sp>Georg Brandes</sp>,
»Romantikken i Tyskland«; <sp>O. Klinke</sp>, »E. T. A.
H.'s Leben und Werke. Vom Standpunkte des
Irrenarztes« [1903]; <sp>Schaukal</sp>, »E. T. A. H.«
[1904]; <sp>H. v. Müller</sp>'s forsk. vigtige
Publikationer om H.'s Liv og Værker, bl. a. »H. in
brieflichen Verkehr« [1912]).
<i>(C. A. N.). C. B-s.</i>

<img>E. T. A. Hoffmann.</img>
</chapter>
