H. Forhandlingerne med
Rusland-Tyskland-Frankrig om en Revision af
Shimonosekitraktaten, hvorved Japan opgav Liaotunghalvøen
med Port Arthur. Efter dette politiske
Nederlag virkede H. energisk for en engelskvenlig
Orientering i Japans Udenrigspolitik. Maj 1895
sendtes han som Gesandt til Peking og 1897 til
Petrograd, hvor hans vigtigste Opgave blev at
modarbejde Muraviev's og Alexejev's Planer
m. H. t. Korea. 1900—06 var han Gesandt (fra
1902 Ambassadør) i London og førte her med
Udenrigsministeren, Lord Lansdowne de
vigtige Forhandlinger, der, trods Markis Ito's
Modstand og Ønske om en russisk-fransk
Orientering, førte til den engelsk-japanske
Alliancetraktat af 30. Jan. 1902. Under
Forhandlingerne var det under Overvejelse at
indbyde Tyskland til at deltage i Traktaten. Efter
den russisk-japanske Krig fornyedes Traktaten
paa en bredere Basis (Aug. 1905). Aaret efter
kaldtes H. hjem og udnævntes til
Udenrigsminister (Maj 1906—Juli 1908) i Ministeriet
Saionji. De udenrigske Vanskeligheder var
ogsaa efter Krigen store, navnlig det mansjuriske
Spørgsmaal, hvor H. krævede Rømningen
gennemført trods Militærpartiets Modstand. Med
Frankrig afsluttede H. en politisk Traktat Juni
1907 om <i>status quo</i> i Østasien, og med Rusland
en Handels- og Fiskerikonvention Juli s. A.
Derimod førte hans Politik i Kina og
Indvandringsproblemet i de amerik. Stillehavsstater
til et spændt Forhold mellem Japan og de
Forenede Stater. Ogsaa indadtil havde H.
Modstandere, navnlig Ito, Jamagata og Katsura.
Juli 1908 afløstes Saionji af Katsura, og H.
efterfulgtes af Komura (s. d.). 1911—12 var H.
Trafikminister og midlertidig Udenrigsminister
i Saionji's andet Kabinet. H. udnævntes 1896
til Baron, 1902 til Vicomte og 1906 til Greve. —
I god Forstaaelse af Pressens Bet. anvendte H.
i høj Grad Journalistikken til sine politiske
Formaal, saaledes skrev han selv en Mængde
anonyme udenrigspolitiske Artikler i
Tokiobladet <i>Jiji Shimpo</i>, bl. a. Juni-Juli 1895 om
Nødvendigheden af en Alliance med England.
H. var en ypperlig Stilist og optraadte ogsaa
som Forf. med en Novelle <i>For his People</i>
(1903), hvori han vilde vise Vestens Folk den
Aand, der besjælede Japan. Til Alfred Stead's
Bog <i>Mysteries of China</i> skrev H. en
Introduktion. Paa Japansk offentliggjorde han <i>Itarii Shi</i>
(Italiens Historie) og en Oversættelse af Stuart
Mill's <i>Political Economy</i>. — H. var en Mand
af den gl. jap. Skole, uegennyttig, kun
interesseret i Fædrelandets Vel, karakterfast, højt
kultiveret. Han var en af Japans første
Diplomater og havde den Lykke at se sine politiske
Ideer gennemførte og kronede med Held.
(<sp>Litt</sp>.: <i>The secret Memoirs of Count T. H.,
ed. by A. M. Pooley</i>, London 1915).
<i>F. de F.</i>
</chapter>

<chapter name="Hayden, Ferdinand Vandiveer">
<b>Hayden</b> ['he<sub>i</sub>d<sub>ə</sub>n], <sp>Ferdinand
Vandiveer</sp>, nordamer. Geolog, f. 7. Septbr 1829 i
Westfield (Mass), d. 22. Decbr 1887 i
Philadelphia. H. studerede først Medicin og tog 1853
lægevidenskabelig Eksamen i Albany. Her
stiftede han imidlertid Bekendtskab med Geologen
James Hall og kastede sig nu over Geologien.
I de flg. Aar foretog han (til Dels sammen med
F. B. Meek) geol. Undersøgelser i de centrale
og vestlige Stater. Efter at have deltaget i
Borgerkrigen som Militærlæge, virkede han
1865—72 som Prof. i Geologi og Mineralogi ved
Univ. i Philadelphia, men deltog samtidig i
Staternes geol. Undersøgelser, særlig i
Nebraska og Wyoming, og 1869—79 var han Direktør
for <i>United States Geological and Geographical
Surveys</i>. Endelig ansattes han 1880 som
Statsgeolog, hvilken Stilling han fratraadte 1886. I
H.'s talrige videnskabelige Afh. behandles
navnlig Emner fra den dynamiske og topografiske
Geologis Omraade; fremhæves kan især <i>The
Yellowstone National Park, and the mountain
region of Idaho, Nevada and Utah</i> (1877).
<i>J. P. R.</i>
</chapter>

<chapter name="Haydenit">
<b>Haydenit</b> [he<sub>i</sub>d<sub>ə</sub>'n<sub>i</sub>t], Mineral, en gullig, i
smaa Krystaller forekommende Varietet af
Mineralet Chabazit (se <sp>Zeolit-Gruppen</sp>) fra
Jones Falls i Nærheden af Baltimore.
<i>(N. V. U.). O. B. B.</i>
</chapter>

<chapter name="Haydn, Franz Joseph og Johann Michael">
<b>Haydn</b> ['ha^id<sub>ə</sub>n], 1) <sp>Franz Joseph</sp>, østerr.
Komponist, f. 1. Apr. 1732 i Rohrau ved den
ung. Grænse, d. 31. Maj 1809 i Wien. H. var
Søn af en fattig Hjulmand og voksede op i
meget beskedne
Kaar, men i
Hjemmet og bl.
Egnens
musikalske Beboere
fandt jævnlig
Musikopførelser Sted, og
meget tidlig
deltog H. i
disse. Da hans
sjældne Evner
saaledes snart
fik Lejlighed til
at vise sig,
overtog en
Slægtning,
Rektor Frankh i
Hainburg, hans
Undervisning.
Under et Besøg i nævnte By blev Kapelmesteren
fra Skt Stephan's Kirke i Wien, Reutter,
opmærksom paa H.'s smukke Sangstemme og
ualmindelige Musikbegavelse. Han tog ham med
til Wien og gav den 8-aarige Dreng Plads i
Domkoret. I Wien fulgte et Par Aar optagne af
Kirketjeneste, ivrige Studier og Deltagen i
Stadens rige Musikliv; men denne gode og
udbytterige Periode ophørte, da H. ved
Stemmeovergangen fik Afsked fra Domkoret. De flg. Aar
var saare trange for den unge Musiker, og
først da H. omkr. 1750 traadte i Forbindelse
med den da berømte ital. Digter (og Librettist)
Metastasio og gennem denne med den ikke
mindre ansete Komponist Porpora, bedredes hans
Kaar noget, ligesom han, rigtignok under lidet
opmuntrende Forhold, modtog en værdifuld
Undervisning af Porpora.

Som Komponist blev H. først kendt ved smaa
Klaversonater, der verserede i Manuskript, samt
ved et humoristisk Sangspil: »Der krumme
Teufel« (1751), hvilket senere er gaaet tabt, men
sin egl. Berømmelse lagde han Grunden til ved

<img>F. J. Haydn.</img>
