Berlin 1886]; <sp>Sof. Ruge</sp>, »Abhandlungen und
Vorträge zur Geschichte der Erdkunde«
[Dresden 1881]).
<i>C. A.</i>
</chapter>

<chapter name="Homannsbyen">
<b>Homannsbyen</b> kaldes efter Grundejerne og
Grundlæggerne, Advokaterne P. J. og H. B.
Homann, de bag Slottet i Kria i Slutn. af
1850'erne og senere anlagte Villakvarterer.
<i>M. H.</i>
</chapter>

<chapter name="Homarus">
<b>Homarus,</b> se <sp>Hummer</sp>.
</chapter>

<chapter name="Homatropin">
<b>Homatropin,</b> Fenylglykolyltropein, C<sub>16</sub>H<sub>21</sub>
NO<sub>3</sub>, et Alkaloid, dannes ved Kogning af en
saltsur Opløsning af <sp>Tropin</sp> C<sub>8</sub>H<sub>15</sub>NO (et
Spaltningsprodukt af Atropin) med
Mandelsyre, og fremtræder som klare, let henflydende
Krystaller, der smelter ved 96—98°.
<sp>Hydrobromidet</sp>, C<sub>16</sub>H<sub>21</sub>NO<sub>3</sub>, HBr, krystalliserer i
rhombiske Flader, let opløselige i Vand, og
en vandig Opløsning af denne Forbindelse
anvendes i Medicinen, idet den har en lgn.
fysiologisk Virkning som Atropin (s. d.), men langt
svagere og hurtigere forsvindende; ved
Inddrypning i Øjet af en 1-%'s H.-Opløsning
indtræder Maksimum af Pupillens Udvidelse efter
omtr. en Times Forløb, men Virkningen er
allerede forbi efter en Snes Timer, medens
Atropinets Virkning vedvarer 6 til 10 Dage, og
hertil kommer, at H. er langt mindre giftigt
end Atropin.
<i>R. K.</i>

</chapter>

<chapter name="Homberg">
<b>Homberg</b> ['håmbærk], Flække i preuss.
Rhin-Provinsen, Regeringsdistrikt Düsseldorf
ved Rhinen lige over for Ruhrort ved
Jernbanelinierne H.—Mors og Krefeld—Ruhrort,
har en Dampskibsstation, Dampmøller,
Fabrikation af ildfaste Sten, Kemikalier, Brydning
af Stenkul. (1910) 27300 Indb.
<i>G. Ht.</i>
</chapter>

<chapter name="Homberg, Wilhelm">
<b>Homberg</b> ['hombærk], <sp>Wilhelm</sp>,
Kemiker og Læge, født i Batavia 1652, død i
Paris 1715, fik sin første Uddannelse i
Amsterdam, studerede Retsvidenskab i
Jena, Leipzig og Prag, blev 1674 Advokat i
Magdeburg og dyrkede her tillige
Naturvidenskaberne; til sidst opgav han
Retsvidenskaben for ganske at hengive sig til Studiet af
de sidstnævnte Videnskaber og af
Lægevidenskaben i Padova, Bologna og Rom; senere
arbejdede han i England i Boyle's Laboratorium,
tog derefter den medicinske Doktorgrad i
Wittenberg, var senere i Ungarn, Sverige og
Frankrig, hvor han sluttede sig til de
betydeligere Kemikere i Paris; 1688 gik han atter til
Rom, hvor han i nogle Aar nød megen
Anseelse som Læge; da han 1691 vendte tilbage
til Paris, blev han Medlem af Akademiet. 1704
blev han Livlæge hos Hertugen af Orléans.
H. har gjort mange vigtige kemiske
Iagttagelser; hans Anskuelser var i høj Grad
alkemistiske. Det bør nævnes, at han viste, hvorledes
man kan bestemme Mængden af vandfri Syre
i en fortyndet Syre ved Behandling med en
bestemt Mængde Alkali; han gjorde tillige fl.
tekn. vigtige Iagttagelser. H.'s Afhandlinger
findes i Paris-Akademiets Memoirer, hvis
Aargange 1692—1714 indeholder mere end 30
Afhandlinger af ham.
<i>(O. C.). R. K.</i>
</chapter>

<chapter name="Homberg's Fosfor">
<b>Homberg's Fosfor</b> er smeltet Klorkalcium,
der fosforescerer i Mørke; det er opdaget af
Homberg 1693.
<i>(O. C.). R. K.</i>
</chapter>

<chapter name="Homburg">
<b>Homburg</b> ['håmbork] eller <sp>H. vor
der Höhe</sp>, By og Badested i
Regeringsdistriktet Wiesbaden ved Foden af
Taunus-Bjergene, 196 Meter over Havet ved
Mains Udløb i Rhinen, 1/2 Times
Jernbanekørsel fra Frankfurt a. M., (1905) 13772 Indb.
Badestedet, der ved Taunus-Bjergene beskyttes
mod Nord- og Vestenvindene, har en ren,
temmelig tør Luft. Kilderne er dels
jordmetalholdige Kogsaltkilder, dels jernholdige og
muriatiske Syrlinge. Den mest benyttede Kilde er
Elisabethsbrunnen, der hører til førstnævnte
Art, og som kun anvendes til Drikkekure,
medens de ligeledes hertil hørende Ludwigs- og
Kaiserbrunnen, der er svagere, ogsaa anvendes
til Bade. Disse Kilder (der virker afførende)
søges især for kronisk Svælg- og Mavekatarr,
særlig hvor Mavesyren er nedsat ell.
manglende, Forstoppelse, Hæmorroider, Galdesten,
Gigt, Fedtsyge. De jernholdige Syrlinge
(Luisen- og Stahlbrunnen) søges for Blodmangel
og Blegsot. I de udmærket indrettede
Badeanstalter er der desuden Adgang til Benyttelse
af en Mængde andre Vandkure, Moorbade,
Vallekure o. s. fr. Der hersker stor Luksus
ved H., og der findes pragtfulde Park- og
Haveanlæg. I tidligere Tid var H. bekendt for
sit Spillehus, der udøvede en endnu større
Tiltrækning end Kilderne. Men ogsaa efter at
Spillebanken er ophævet, søges H. meget for
Fornøjelsens Skyld; bekendt er det her
stedfindende, store, aarlige Hestevæddeløb. H. er
aabent hele Aaret, den egl. Kurtid er dog fra
1. Maj til Midten af Septbr. Besøgendes Antal
c. 13000 aarlig.
<i>E. F.</i>
</chapter>

<chapter name="Home, Everard">
<b>Home</b> [ho<sub>u</sub>m], <sp>Everard</sp>, eng. Kirurg og
sammenlignende Anatom, f. 1763 i Edinburgh,
d. 31. Aug. 1832 i Chelsea, studerede i
Edinburgh, hvor han ogsaa tog Doktorgraden.
Hans første Arbejde <i>On the proprieties of pus</i>
(1788) prisbelønnedes, og han arbejdede senere
delvis sammen med Svogeren John Hunter. H.
blev Livlæge hos Kongen 1803, Prof. ved College
of Surgeons, og Kirurg ved St Georgs og
Chelsea Hospitalerne; han adledes 1813. Han skrev
<i>Practical Observations on the treatment of
stricture in the urethra</i> (1795), der kom i en
Mængde, stadig forøgede Udgaver, endvidere
den paa fl. Sprog oversatte <i>Practical
observations on the treatment of the disease of the
prostate gland.</i> (1811), mange Skr om Kræft
o. a. og Lectures on comparative anatomy
(1814—22). H. udgav ogsaa John Hunter's
efterladte Arbejder, og hans <i>A treatise on the
venereal disease</i> oplevede fl. Oplag.
<i>J. S. J.</i>
</chapter>

<chapter name="Home, Henry">
<b>Home</b> [ho<sub>u</sub>m], <sp>Henry</sp>, skotsk Jurist og
Filosof (1696—1782), adlet 1763 under Titelen
Lord Kames. I sin Tid meget læst og stadig af
nogen Værdi er hans æstetiske Værk <i>Elements
of criticism</i> (I—III, London 1762).
<i>Edg. R.</i>
</chapter>

<chapter name="Home, John">
<b>Home</b> [ho<sub>u</sub>m], <sp>John</sp>, skotsk dram. Forf.
(1722—1808), studerede i Edinburgh og blev
Kandidat 1742. Han deltog i Krigen mod
Prætendenten og blev taget til Fange. Efter
Slaget ved Culloden blev han løsladt og fik et
Præsteembede. Hans betydeligste Værk er:
<i>The Tragedy of Douglas</i>, der efter at være
forkastet af Garrick blev opført under mægtigt
Bifald i Edinburgh. Endnu kan nævnes hans
hist. Værk: <i>History of the Rebellion 1745</i>
