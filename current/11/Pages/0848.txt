imidlertid, at dens Unger havde samme
Udseende som hos den alm. Varietet. Den alm.
H. er i Skandinavien udbredt helt op til
Polarkredsen. Den forekommer i Norge baade paa
Vestkysten og i de indre Fjelddale. Paa
Fjeldsiderne i de sydøstlige Egne lever den helt
oppe i Birkeregionen og skal her være særlig
talrig i de Aar, da Lemmingerne og
Fjeldrotten (<i>Arvicola ratticeps</i>) optræder i størst
Mængde. I Danmark forekommer den især paa
Heder og i Lyngmoser, navnlig i Jylland; paa
Øerne er den, som Følge af Opdyrkning, de
fleste Steder sjælden ell. helt forsvunden. Da
dens Føde næsten udelukkende er Mus, maa
den henregnes til de nyttige Dyr. Den opnaar
Kønsmodenhed i 4. Aar, parrer sig i Apr. ell.
Maj og føder i Aug. ell. Septbr 8—15 Unger
af brun Farve og c. 20 cm's Længde. Nær
beslægtet med den alm. H. er Sand-H., <i>Vipera
ammodytes</i> Dum., der er udbredt i bjergrige
Egne i Italien, Ungarn, Tyrkiet og
Grækenland. Den adskiller sig bl. a. fra den foreg.
Art ved en ret anselig, kegleformet Vorte paa
Snuden. I det nordlige Afrika samt i Arabien
og Palæstina forekommer meget alm. en H.,
den saakaldte <sp>Hornslange</sp>, <i>Cerastes
cornutus</i> L., der hyppig er forsynet med et stort
hornlignende Skæl over Øjet, hvad der giver
den et meget karakteristisk Udseende. Denne
Slange, der allerede i Oldtiden var velkendt,
er en udpræget Ørkenform med lysegraa eller
bleggule Farver. Den naar kun en Størrelse af
c. 70 cm. En anden kendt H. fra det nordlige
Afrika er <sp>Efa</sp>'en, <i>Echis carinatus</i> Schneid.,
der ogsaa er udbredt over store Dele af Asien,
f. Eks. i Indien. Det er en lille, smuk Slange,
der meget ligner foreg. Art, men adskiller sig
fra denne ved sine udelte Haleskinner. Det
er en af de livligste af alle Giftslanger. Den
anden Underfamilie af H., <sp>Grube-H.</sp>, er især
udbredt i den ny Verden. Ikke faa Former
optræder dog i Asien, og en enkelt forekommer
i det sydøstlige Rusland. De adskilles fra
foregaaende Gruppe ved at have en Grube — et
Sanseorgan af ikke nærmere kendt Funktion
— mellem Øjnene og Næseborene. Grube-H.
tæller c. 65 Arter fordelte paa 4 Slægter. Den
mest kendte af disse er
<sp>Klapperslangerne</sp>, <i>Crotalus</i>, der kun lever i Amerika. Deres
Navn hidrører fra den af Hornringe dannede
Rangle ell. Bjælde, hvormed deres Hale ender.
Disse Ringe, der optræder i et Antal af indtil
21, dannes af Halespidsens Hud, der ved hvert
Hamskifte. bliver siddende som en ny Ring.
Ved Slid ell. ublid Behandling kan den
skrøbelige Rangle stødes itu og falde af med
Undtagelse af den inderste (yngste) Ring. Naar
undtages Halebjælden, er der intet særlig
ejendommeligt ved Klapperslangernes Udseende.
Det er Former af meget forsk. Størrelse, fra



1/5 til over 2 m's Længde. Deres Bid er
særdeles farligt, og især de større Arter er
meget frygtede. Den største af Klapperslangerne
er den nordamerikanske <i>Crotalus adamanteus</i>
Beauv., der kan opnaa en Længde af over 2
m. Den opholder sig helst paa øde og solrige
Steder, hvor der falder en stærk Dug. Naar
Duggen i fl. Nætter udebliver, træffes den
hyppig ved Vandpytter og Floder. Om Dagen
ligger den som de andre Klapperslanger rolig
og dorsk sammenrullet og angriber kun, hvad
der kommer i dens umiddelbare Nærhed. Den
sydamerikanske Klapperslange <i>Crotalus
terrificus</i> Laur., af Spanierne kaldet
<sp>Cascarella</sp>, ligner foreg. Art, men opnaar kun en
Længde af 1,3 m. Det er en af de farligste af de
sydamerikanske Giftslanger. Den er
overordentlig udbredt, navnlig i det Indre af
Brasilien, og forekommer paa meget forsk.
Lokaliteter. Slægten <i>Lachesis</i> Daud. er den
artrigeste inden for Familien. Den tæller c. 40 Arter,
der er udbredte baade i Asien og Amerika.
Den største herhen hørende Form er den c.
2 m lange <i>Lachesis muta</i> L., der af Linné
benævnedes »Den stumme Klapperslange«. Dens
Grundfarve er i Reglen paa Oversiden gulrød,
paa Undersiden bleg hvidgul. Langs Rygsiden
er der en Længderække af store mørkebrune
Rudefelter, der hver indeslutter to smaa lysere
Pletter. Denne overordentlig farlige Slange,
hvis Gift næsten altid virker dræbende,
forekommer i Mellemamerika og det tropiske
Sydamerika. Nær beslægtet med denne Art er

<img>Fig. 2. Hornslange (<i>Cerastes cornutus</i>).</img>

<img>Fig. 3. Klapperslange (<i>Crotalus adamanteus</i>).</img>
