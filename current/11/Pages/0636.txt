fra 1918 er indlemmet i H., havde den 975
Huse og 10312 Indb. Byen, der tager sig bedst
ud fra Fjorden, hvor der findes flere bratte
Skrænter, har sin største Udstrækning, henved
1200 m, fra V. til Ø., i hvilken Retning den
meget brede Hovedgade Algade, hvis bredeste
Sted kaldes Torvet, og som mod Ø. fortsættes
i Labæk (Navnet paa en tidligere særskilt
Bydel), løber; andre Hovedfærdselslinier er de
fra Algade mod S. gaaende Smedelundsgade og
Nygade; den sidste fører ud til Banegaarden.
Byen har et net, men næsten helt nymodens
Udseende, kun enkelte Bindingsværkshuse fra
17. og 18. Aarh. er bevarede. Af offentlige
Bygninger nævnes den 1869—72 i romansk Stil
opførte Skt Nicolai Kirke (Arkitekt: Chr.
Hansen), der staar paa den samme Plads, hvor
den 1869 nedbrudte Skt Lucii Kirke laa (en
Fløj af det tidligere Sortebrødrekloster);
Metodisternes Jubilæumskirke (1908, N. C. Nielsen);
det ny Raad-, Ting- og Arresthus, opført
1909—11 (Vilh. Fischer); det gl., 1844 opførte
Raadhus benyttes nu til Kommunekontor; det ny i
Pavillonsystemet 1904 opførte
Kommuneskolekompleks (H. Haunstrup); tekn. Skole (1889);
Amtssygehuset, Tvangs-, Arbejds- og
Daareanstalten (1889, Fr. Levy); et Alderdomshjem
(Ivar Bentsen); Borgerstiftelsen (1863); de
store, af Stat og Kommune 1914 fuldendte
Kaserneanlæg (Eigil Fischer og Sv. Sinding);
Toldkammerbygniogen (1847, F. Friis);
Sparekassens Bygning; Banegaarden (1875); det ny
Teater. Af andre Undervisningsanstalter foruden
Kommuneskolen er der bl. a. en privat
Mellem- og Realskole (Stenhus Kostskole), en
Handelsskole og en Haandgerningsskole; desuden
har Byen et Mus. i en nu restaureret Bygning
fra c. 1660. Af milde Stiftelser er der endvidere
Købmand Chr. Hansen's og Hustrus Friboliger.
Elektricitetsværket er opført 1911. Ved
Banegaarden er der 1876 rejst en Buste af Frederik
VII. V. f. Byen har H. et 1898 aabnet smukt
Anlæg, »Strandparken« (c. 6 ha) paa et bakket
Terrain med Udsigt over Fjorden, og en
Pavillon.

Foruden en Del Landbrug er Byens
Hovederhverv Haandværk, Industri og Handel, som
er i stadig Stigen p. Gr. a. de forbedrede
Samfærdselsforhold; den store Udførsel af Korn,
navnlig til England, er vel ophørt siden
1870'erne, og Aabningen af Jernbanen 1874
formindskede dens rige Opland, ligesom Opkomsten af
de mange mindre Handelspladser ved
Issefjorden skadede den; men den 1899 aabnede
Odsherredbane, for hvilken den er
Udgangspunkt, har atter forøget dens Opland. Til
Handelens Fremme bidrager meget Havnen,
der i Foraaret 1920 var færdig efter en
betydelig Udvidelse mod Ø., hvor der i Forlængelse
af de to gl. Havnebassiner er anlagt en c. 450
m lang Kaj (Ingeniør Monberg) med Bunddybde
c. 6 m. Et større Areal blev herved opfyldt.

<img>Situationskort over Holbæk.</img>

<table>
<td r><i>1</i><td><i>Svineslagteri</i>
<td r><i>2</i><td><i>Metodistkirke</i>
<td r><i>3</i><td><i>Slotsgaard</i>
<td r><i>4</i><td><i>Hotel „Isefjord“</i>
<td r><i>5</i><td><i>Toldsted</i>
<td r><i>6</i><td><i>Gasværk</i>
<td r><i>7</i><td><i>Elektricitetsværk</i>
<td r><i>8</i><td><i>Vilhelmslyst</i>
<td r><i>9</i><td><i>Kommuneskole</i>
<td r><i>10</i><td><i>Borgerstiftelse</i>
<td r><i>11</i><td><i>Apotek</i>
<td r><i>12</i><td><i>Hotel „Postgaarden“</i>
<td r><i>13</i><td><i>Grand Hotel</i>
<td r><i>14</i><td><i>Apotek</i>
<td r><i>15</i><td><i>Bank (Holbæk og Omegn)</i>
<td r><i>16</i><td><i>Landmandsbankens Filial</i>
<td r><i>17</i><td><i>Sparekasse (Holbæk Amt)</i>
<td r><i>18</i><td><i>Posthus, Telegrafst.</i>
<td r><i>19</i><td><i>Dampmølle</i>
<td r><i>20</i><td><i>Raad- Ting- og Arresthus samt Amtstue</i>
<td r><i>21</i><td><i>Kommune- og Stadsingeniørkont.</i>
<td r><i>22</i><td><i>Kirke</i>
<td r><i>23</i><td><i>Tekn. Skole</i>
<td r><i>24</i><td><i>Missionshus „Bethesda“</i>
<td r><i>25</i><td><i>Realskole</i>
<td r><i>26</i><td><i>Herredskontor</i>
<td r><i>27</i><td><i>Amtmandsbolig</i>
</table>
