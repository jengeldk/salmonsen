var denne, at Parlamentet i 1838 nedsatte et
Udvalg til at undersøge Sagen, hvilket
resulterede i, at H.'s Forslag gennemførtes og i 1839
fik kgl. Stadfæstelse, hvorefter den lave
ensartede Porto indførtes fra 10. Jan. 1840. H. fik
straks Ansættelse i Postadministrationen for at
have Overopsynet ved Reformens
Gennemførelse, men da den liberale Regering 1841 gik
af, blev han afskediget. For at godtgøre ham
det Tab, han derved led, og for at vise ham
offentlig Paaskønnelse, sattes en
Nationalsubskription i Gang, og i 1846 overraktes der ham
en Sum af 13360 £. Da s. A. en liberal
Regering atter kom til Roret, blev H. ansat som
Sekretær hos Generalpostmesteren, og 1854
blev han Oversekretær. 1864 trak han sig p.
Gr. a. Svagelighed tilbage til Privatlivet med
sin fulde Lønning, 2000 £, i Pension, foruden
at Parlamentet voterede ham en Belønning af
20000 £. 1860 var han bleven hædret med
Ridderværdigheden, og 1864 kreeredes han af
Universitetet i Oxford som <i>Doctor of civil law</i>.
Den 6. Juni 1879, kort før han døde, fik han af
Londons Kommunalbestyrelse overrakt et
Diplom som Æresborger i London, hvilket blev
ham overleveret i et Skrin af massivt Guld.
Hans Lig blev bisat i Westminster Abbediet.
<i>Fr. O.</i>
</chapter>

<chapter name="Hillberg, Carl Wilhelm Emil">
<b>Hillberg</b> ['hilbærj], <sp>Carl Wilhelm Emil</sp>,
sv. Skuespiller, f. 18. Febr 1852 i Sthlm, blev
1870 Student fra Upsala, debuterede 15. Marts
1873 paa »Stora teatern« i Sthlm, tog derpaa
Engagement i Göteborg og senere i
Helsingfors, vendte 1878 tilbage til Sthlm, som han 2
Aar efter atter forlod for som Direktør at
overtage »Stora teatern« i Göteborg, en
Stilling, han efter kun 1 Aar maatte opgive, og
efter forsk. kortvarige Engagementer knyttedes
han 1886 til »Dramatiska teatern« i Sthlm, hvor
han virkede til 1897—98, da han gik til Ranfts
Scene. Her var han ansat til 1908, da han blev
knyttet til »Kgl. dramatiska Teatern«. I
Efteraaret 1918 trak han sig tilbage til Privatlivet.
Lige saa mange H.'s Engagementer har været,
lige saa forskelligartede er hans Roller i det
moderne som i det klass. Repertoire: han har
spillet Idealisten Brand hos Ibsen og
Skadedyret Hertugen af Septmonts i »Den
Fremmede«, den raadsnare Petrucchio i »En arrig
Kvinde, der blev tam« og den tvivlraadige
Wallenstein i »Wallensteins Død«, den godhjertede
Dr. Stockman i »En Folkefjende« og
Ærkeskurken Jago i »Othello«, den barok-fantastiske
Ulrik Brendel i »Rosmersholm« og den
korrektslebne Selskabsmand Repholt i »Et Besøg«,
senere Skuespilleren i »Natasyl«, Fanejunkeren i
»Tappenstreg«, Dag i »Daglannet«, Johan
Ulfstjerna o. fl.. (<sp>Litt</sp>.: <sp>F. Hedberg</sp>, »Svenska
Skådespelare« [Sthlm 1884]).
<i>(A. A.). C. B-s.</i>
</chapter>

<chapter name="Hille, Peter">
<b>Hille,</b> <sp>Peter</sp>, tysk Forf., f. i Erwitzen i
Westfalen 11. Septbr 1854, d. i Berlin 7. Maj
1904. Han studerede i Leipzig og blev 1878
Redaktør i Bremen, foretog derpaa
Udenlandsrejser til England og Holland, levede i
Pyrmont og Italien og bosatte sig tilsidst i Berlin.
Som Forf. er han en interessant Personlighed,
gnistrende af Vid, ejendommelig og barok i
sine Indfald, enten han former dem til lyriske
Udbrud ell. anvender dem i Romanform i »Die
Sozialisten« (1887), der behandler Tidens
brændende Problemer. Endvidere har han skrevet
Dramaet »Des Platonikers Sohn« (1896) og i en
Rk. Aforismer aandfuldt og vittigt givet sit
Syn paa Verdensudviklingen. Personligt var
han uden fast Holdning, en udpræget
Bohêmeskikkelse, paa hvis Liv et Ulykkestilfælde
gjorde Ende. »Ges. Werke« (Berlin 1904),
»Nachgel. Schriften, hrsg. v. Walter Susmann«
(Berlin 1906). (<sp>Litt</sp>.: »Das Peter Hille-Buch«
[1906]; <sp>Hermann Schwab</sp>, »Peter Hille
Gedenkblätter« [1908]).
<i>C. B-s.</i>
</chapter>

<chapter name="Hillebrand, Karl">
<b>Hillebrand</b> ['hel<sub>ə</sub>brant], <sp>Karl</sp>, tysk Forf., f.
i Giessen 17. Septbr 1829, d. i Firenze 19. Oktbr
1884. Han studerede Jura og deltog 1849 i den
badensiske Opstand, arresteredes, men flygtede
til Strassburg, Paris, hvor han i nogen Tid var
Sekretær hos Heinrich Heine, og Bordeaux.
Han opnaaede de franske akademiske Grader
og blev Doktor ved Sorbonne, 1863 Lærer i
tysk Sprog ved Krigsskolen i St Cyr. S. A.
blev han ansat som Prof. i udenlandsk
Litteratur ved Universitetet i Douai. Da Krigen
udbrød 1870, tog han sin Afsked, var Deltager i
den ital. Ekspedition mod Rom som
Korrespondent til »Times« og levede senere
tilbagetrukken i Firenze. Han har skrevet talrige Essays
i europæiske Blade og Tidsskrifter, paa Fransk
udgivet <i>Dino Compagni</i> (1862), Prisskriftet
<i>Des conditions de la bonne comédie</i> og en
Oversættelse af O. Müller: »Griechische
Litteraturgeschichte«. Paa Tysk foreligger i 7 Bd
hans samlede Afhandlinger under Titlen:
»Zeiten, Völker und Menschen« (1874—85), et
ypperligt Værk, rigt paa aandfulde Tanker og
skarpe Karakteristikker. (<sp>Litt</sp>.:
<sp>Homberger</sp>, »K. H.« [1884]).
<i>C. B-s.</i>
</chapter>

<chapter name="Hillebrandt, Alfred">
<b>Hillebrandt</b> ['hel<sub>ə</sub>brant], <sp>Alfred</sp>, tysk
Sanskritist, f. 1853 i Grossnädlitz ved Breslau,
studerede i Breslau og München og tog
Doktorgraden 1877; 1883 blev han <i>Prof. extr.</i> og
senere 1888 <i>Prof. ord.</i> i Breslau i Sanskrit og
sammenlignende Sprogvidenskab. Hans
videnskabelige Forskning omfatter hovedsagelig
Veda- og Rituallitteraturen, samt den ældste
indiske Mytologi. Hans vigtigste Skr er: »Über
die Göttin Aditi« (1876); »Varuna und Mitra,
ein Beitrag zur Exegese des Veda« (1877);
»Das altindische Neu- und Vollmondsopfer«
(1880); »Vedachrestomathie« (1885);
»Cānkhyāyana Çrautasūtra« (Tekst og Kommentar,
I—IV, udg. i <i>Bibliotheca Indica</i> 1888 ff.); »Die
Sonnenwendfeste in Alt-Indien« (1889); »Die
Götter des Rigveda. Eine euhemeristische
Skizze« (1894, udg. under Pseudonymet Fritz
Bonsens); herefter kom hans Hovedværk:
»Vedische Mythologie«, Bd I—III (1896—1902).
Endelig har han til »Grundriss der indoarischen
Philologie« leveret Afsnittet (III, 2) om
»Rituallitteratur, Vedische Opfer und Zauber« (1897).
<i>D. A.</i>
</chapter>

<chapter name="Hillebrandt, Niels Peter">
<b>Hillebrandt,</b> <sp>Niels Peter</sp>, dansk
Musiker, f. i Kbhvn 14. Septbr 1815, d. smst. 11.
Febr 1885, uddannedes opr. som Tenorist i
Siboni's Konservatorium. Senere virkede han som
Musiklærer og Sangforeningsdirigent. Siden
1852 var han ansat som Kantor og Klokker og
