Nanking-Traktaten med England 29. Aug. 1842
ophævedes H., og Handelen gjordes fri. En Erstatning
paa 3 Mill. $ udrededes til britiske Købmænd,
der havde Tilgodehavender hos insolvente
H.-Købmænd. (<sp>Litt</sp>.: <i>Encyclopædia Sinica, by
S. Couling</i>, 1917).
<i>F. de F.</i>
</chapter>

<chapter name="Hongkong">
<b>Hongkong</b> ['kãd<sub>j</sub>ã ell. -kã] (kin.
<sp>Heang-keang</sp>, »de duftende Vandes Dal«), en britisk
Ø ved Mundingen af Floden Tshukiang
(Kanton-Floden), med den ovf. liggende Halvø
Kaulung (Kowloon) 126 km<sup>2</sup> med (1911) 362307
Indb., hvoraf 8074 Europæere og Amerikanere,
hvortil kommer et 1898 af Kina forpagtet
Omraade med 974 km<sup>2</sup> og (1911) 90594 Indb. Øen,
der er bygget af Granit og Basalt, har en
klippefuld Jordbund og stejle, sønderrevne Kyster,
dens højeste Punkt er Mount Gough, S. f.
Hovedstaden (556 m). Klimaet er subtropisk,
med 14,3° Middeltemp. for Febr, 27,6° for
Juli. Middelekstremerne er 5,9° og 35,9°. Den
aarlige Regnmængde er 229,1 cm i 144
Regndage. Novbr-Febr er regnfattige. Hyppig
hjemsøges Øen af Taifuner, der anretter store
Ødelæggelser. Med stor Kunst er den
ufrugtbare Klippeø i Hovedstadens Omegn
blevet forvandlet til et Paradis, hvor
Parkanlæg og Kirkegaarde huser alle de til
Klimaet passende Prydplanter. Ligeledes
dyrkes Frugttræer og Køkkenurter. H.
afstodes til England af Kina ved Freden i
Nangking (1842). H. er Kronkoloni og
styres af en Guvernør, ved hvis Side staar
et eksekutivt Raad af de højeste
Embedsmænd og et legislativt Raad af høje
Embedsmænd, to Europæere og to Kinesere,
udnævnte af Regeringen, et Medlem, valgt af
Handelskamret og et valgt af Fredsdommerne.
Koloniens Indtægter var (1911) 679436 £,
Udgifterne 641369 £. Hovedstaden, hvori næsten
alle Koloniens Indbyggere lever, er
<sp>Victoria</sp>, i Reglen kaldet H., en livlig
Handelsstad og Frihavn, der ligger paa Nordkysten af
Øen ved Foden af Mount Gough. Byen er
bygget terrasseformig op ad Bjergskrænten, har
brede asfalterede Gader med mange
pragtfulde Bygninger, hvoriblandt Guvernørens
Palads, Raadhuset, Teatret, fl. Koncert- og
Klubhuse. Der findes Skoler baade for europ.
og kin. Børn, desuden et Univ., en tekn.
Skole og en privat kinesisk Lægeskole. Af
Europæerne er Halvdelen Portugisere, Resten
mest Englændere og Tyskere. H. gjaldt
tidligere for en usund By; men efter at den
har faaet Vandledning og andre sanitære
Foranstaltninger, er den aarlige Dødelighed ikke
ugunstigere end i de europ. Storstæder. H. er
Hovedkvarter for den britiske Kinaflaade og
betaler til Rigsregeringen aarlig 1,3 Mill. $ til
Militærudgifter. Som Handelsstad indtager H.
en fremragende Plads. Den er et Knudepunkt
for Dampskibsfarten paa Østasien og anløbes
af samtlige store europ., amer. og jap.
Dampskibsselskabers Skibe. HandelsfLaaden bestaar
(1911) af 110 Dampere med 35162 t og 73
Sejlskibe med 14822 t. 1911 indgik i Havnen 22675
Skibe med 11,5 Mill. t. Der findes ingen
officiel Handelsstatistik, men Indførslen af
britiske Produkter angaves af Board of Trade for
1912 til 3,5 Mill. £, Udførslen til Moderlandet
til 0,8 Mill. £. Der udføres navnlig Silke, Te,
Ris og Sukker. Der indføres især Opium,
Bomuld og Bomuldstøj. Den største Del af
Handelen er Mellemhandel med Sydkina.
<i>M. V.</i>
</chapter>

<chapter name="Hongrie, La">
<b>Hongrie, La</b> [la-å'gri] (fr.), Ungarn.
</chapter>

<chapter name="hongroise">
<b>hongroise</b> [å'grwa.z] (fr.), ungarsk;
Betegnelsen <i>à la h.</i> forekommer ofte i Overskriften
til Musikstykker, ell. enkelte Satser af
Symfonier, Kvartetter o. s. v., for at antyde, at
Kompositionen har laant sin Karakter fra den
udpræget ejendommelige ung. Folkemusik (f.
Eks. Schubert's Divertissement <i>à la h.</i>). (<sp>Litt</sp>.:
<sp>Fr. Liszt</sp>, »Die Zigeuner und ihre Musik in
Ungarn« [1861]).
<i>S. L.</i>
</chapter>

<chapter name="Honhi">
<b>Honhi,</b> et til den tibetanske Sprogfamilie
hørende Sprog, der tales ved Juen-Kiang i
den kin. Prov. Junnan (se <sp>Garnier</sp>,
<i>Exploration du fleuve Me-Khong</i> [1872]).
<i>D. A.</i>
</chapter>

<chapter name="Honigh, Cornilis">
<b>Honigh</b> ['ho.nek], <sp>Cornilis</sp>, nederlandsk
Digter af Potgieter's Skole, f. 29. Oktbr 1845,
debuterede 1871 med en Digtsamling »Mijne
Lente«, der udmærkede sig ved Friskhed og
Natur. Den efterfulgtes senere af andre
Digtsamlinger, f. Eks. »Geen Zomer« (1880), der
var prægede af modnere Livserfaring. H., der
i en Aarrække har været Docent og
Bibliotekar ved Landbrugsinstituttet i Wageningen,
er en af Hollands bedste Kendere af nordiske
Sprog og Litt. Vidnesbyrd herom foreligger
bl. a. i hans »Door Noorwegen« (2 Bd, 1885
ff.) og i hans Monografier over bl. a. B.
Bjørnson (i »Mannen van Betekenis«, 1887) og
Edv. Grieg (i »Amsterd. Handelsblad«, 1883).
<i>A. I.</i>
</chapter>

<chapter name="Honiton">
<b>Honiton</b> ['hån<sub>i</sub>t<sub>ə</sub>n], By i det
sydvestlige England, Devonshire, i Otters frugtbare
Floddal, med (1918) 3191 Indb., berømt for sin
Kniplingsindustri; der grundedes af
flanderske Flygtninge under Dronning Elisabeth.
<i>G. Ht.</i>
</chapter>

<chapter name="Honiton-Kniplingen">
<b>Honiton-Kniplingen</b> ['hån<sub>i</sub>t<sub>ə</sub>n] ligner meget
Brussel-Kniplinger, dog er sirlig de ældre ikke
saa smukt forarbejdede, og Mønstret er ikke saa
stilfuldt. Alle H. har det fælles, at Mønstret
er kniplet for sig og først senere samlet med
Bunden. I de ældste H. blev Mønstret føjet
ind i Bunden, samtidig med at denne, der
bestod af »brides«, blev kniplet. Efterhaanden
gik man over til at bruge tyllsagtig Bund; og
i St f. at indkniple Mønstret i Bunden, blev
denne kniplet for sig, og Mønstret derefter
syet fast herpaa. H. blev altsaa en
Applikationsknipling, men da disse var meget
kostbare, begyndte man, saa snart maskinvævet
Tyll var fremkommet, at bruge dette til Bund.
I de senere Aar har H. atter skiftet Karakter,
idet Bunden nu bliver haandsyet.
<i>R. H.</i>
</chapter>

<chapter name="Honkong">
<b>Honkong,</b> d. s. s. <sp>Hongkong</sp>.
</chapter>

<chapter name="Honley">
<b>Honley</b> ['hån£i], By i Nordengland,
Yorkshire, 5 km S. f. Huddersfield og ved en
Sidebane forbundet med denne, har (1911) 5100
Indb. og Klædeindustri.
<i>G. Ht.</i>
</chapter>

<chapter name="Honnef">
<b>Honnef</b> ['hånæf], By i Preuss. Rhin-Prov.,
Regeringsdistriktet Köln, ved Rhinen og ved
Foden af Siebengebirge, ved Jernbanelinien
Köln—Niederlahnstein. (1910) 6767 mest kat.
Indb. H. har Vinavl og Frugtavl og et
Brystsygesanatorium.
<i>G. Ht.</i>
</chapter>
