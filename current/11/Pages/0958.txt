Markskellene er plantet Popler. Foruden Jordbrug
er Fiskeri en vigtig Næringskilde. Den bedste
Havn findes paa Øens vestlige Side ved
Fiskerlejet Kyrkbacken. Bestanden af Harer er
umaadelig stor, og ofte holdes Jagter paa H.
af den kgl. Jagtklub. H. er fremfor alt blevet
berømt derved, at Tyge Brahe 1576—97 boede
her og foretog sine Observationer. Efter Tyge
Brahe's Død (1601) blev H. givet i Len til en
af Christian IV's Elskerinder og siden til
hendes Søn. Hans Ulrik Gyldenløve. Tyge Brahe's
statelige Bygninger, Uranienborg og
Stjerneborg, forfaldt og blev efterhaanden nedrevne;
allerede ved Midten af 17. Aarh. var der kun
ringe Spor af Ruinerne tilbage. I nyere Tider
er Tomterne blevet arkæologisk undersøgte, og
Levningerne er fredlyste. H., der fra gl Tid
tilhørte Danmark, stod i administrativ
Henseende i nær Forbindelse med Sjælland, idet
Øen hørte under Kronborg Len. Efter 1634
stod H. imidlertid i juridisk Henseende under
Skaane Landsting, og efter Ifreden i Roskilde
gjorde Sverige Fordring paa Øen som hørende
til Skaane, først og fremmest for at Danmark
ikke skulde kunne befæste H. Sverige tog nu
ogsaa i Mellemtiden mellem Karl Gustaf's to
danske Krige Øen i Besiddelse, og den har
siden været sv. Den regnes til Rønnebergs
Herred af Malmöhus Len og kaldes i kirkelig
Henseende St Ibbs Sogn.
<i>G. Ht.</i>
</chapter>
