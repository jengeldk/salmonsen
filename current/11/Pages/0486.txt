Stængel og flade Blade; Kapselen er af
Bægerets Længde. Alm. Ukrud paa tørre og sandede
Marker i Danmark og det østl. og sydligste
Norge; den blomstrer i Maj—Juni.
<sp>Kødbladet H.</sp> (<i>S. salina</i> Presl.) er ligeledes en- ell.
toaarig; dens Stængel er sammentrykt og
Bladene halvtrinde; Kapselen er kun lidt længere
end Bægeret. Alm. ved Strandbredder i
Danmark, ej i Norge; den blomstrer i Juni—Septbr.
<sp>Vingefrøet H.</sp> (<i>S. marina</i> [<i>Wahlenb.</i>] Gke.)
er fleraarig; den har større Blomster og
Kapsler (dobb. saa lange som Bægerbladene) og
bredt kantede Frø. Ret alm. i Danmark ved
Strandbredder (Strandenge), ogsaa i Norge.
<i>A. M.</i>
</chapter>

<chapter name="Hindenburg, Arthur Leopold">
<b>Hindenburg,</b> <sp>Arthur Leopold</sp>, dansk
Retskyndig, f. 2. Aug. 1832 i Kbhvn, d. smst. 25.
Marts 1913, Student 1850, <i>cand. jur.</i> 1855, 1860
Prøveprokurator, 1862 Overretsprokurator, 1863
Højesteretsadvokat, 1835—1901 kst.
Kammeradvokat, 1872 <i>Dr. jur.</i>, 1869—76 Medlem af
Folketinget. Som Forf. har H. særlig behandlet
Handels- og Søretten, saaledes i »Haandbog
i den danske Vekselret« (1860),
Doktordisputatsen »Om Køb og Salg« (1872, 2. Udg. 1903), og
forsk. Afh. i »Tidsskrift for Retsvæsen«,
»Ugeskrift for Retsvæsen«, »Tidsskrift for
Retsvidenskab« o. a., der alle røber et udstrakt
Kendskab baade til uden- og indenlandsk
Praksis og Litt. Ogsaa i legislativ Syssel tog
han Del, og han stiftede den danske Filial af
<i>Institut de droit international du droit
maritime</i>. Som Politiker tilhørte H. Højre. I den
politiske Konfliktsperiode støttede han ivrig den
Estrup'ske Regering; hans »Z«-Artikler i
»Berlingske Tidende« vakte stor Forbitrelse i
Modstandernes Lejr. Han blev sin politiske
Overbevisning tro til det sidste, og i en Mængde
Brochurer og Smaaskrifter — f. Eks. »Mod
Strømmen« (1899) — udtalte han sig med megen
Skarphed saavel mod de radikale og
socialistiske Partier som mod de Strømninger inden for
Højre, der syntes ham at have forladt Fortidens
rene Linier.
<i>Fz. D.</i>
</chapter>

<chapter name="Hindenburg, Georg Theodor">
<b>Hindenburg,</b> <sp>Georg Theodor</sp>, dansk
Retskyndig, ovenn.'s Broder, f. i Kbhvn 10.
Marts 1836, d. smst. 1. Marts 1919, Student
1854, <i>cand. jur.</i> 1861, 1872 Protokolsekretær i
Højesteret, 1876 Assessor i Kbhvn's Kriminal-
og Politiret, 1881—1906 i Landsover samt Hof-
og Stadsretten, 1891—95 tillige Næstformand i
Sø- og Handelsretten. Ligesom Broderen var
han en virksom Deltager i Firsernes politiske
Bevægelser. Foruden Jurisprudensen dyrkede H.
særlig Historie, Arkæologi og Musik; et af hans
mest kendte arkæol. Arbejder er hans »Bidrag
til den danske Arkæologis Historie« i Dansk
Maanedsskrift« for 1859. I den jur.
Læseverden vandt han et Navn ved »Juridisk
Formularbog« (1880, 5. Udg. ved Krarup og Aage
Svendsen 1919), til hvilken han forstod at knytte en
Rk. særlig sagkyndige Medarbejdere, medens
hans egne Bidrag dertil kun var af
underordnet Betydning. Et svagt Gammelmandsarbejde
var H.'s Foredrag »Bør vor Strafferetspleje
forbedres uden Indførelse af Nævninger« (1914).
<i>Fz. D.</i>
</chapter>

<chapter name="Hindenburg, Karl Friedrich">
<b>Hindenburg</b> ['hend<sub>ə</sub>nbork], <sp>Karl
Friedrich</sp>, tysk Matematiker, Fysiker og Filosof,
f. i Dresden 13. Juli 1741, d. 17. Marts 1808 i
Leipzig, hvor han havde været ansat fra 1771,
først som Docent, senere som Prof. i Filosofi
(fra 1781) og Fysik (fra 1786). Hans
Hovedfortjeneste inden for Matematikken er de store
Bidrag til Udviklingen af Kombinationslæren,
som han har givet i sine Værker <i>Novi
systematis permutationum combinationum ac
variationum primæ lineæ</i> (1781) og »Sammlungen
combinatorisch-analytischer Abhandl.« (1796 og
1800). H. udgav 1786—88 sammen med Joh.
Bernoulli »Leipziger Magazin für reine und
angewandte Mathematik« og 1794—99 alene
»Archiv der reinen und angewandten Mathematik«.
<i>Chr. C.</i>
</chapter>

<chapter name="Hindenburg, Paul v.">
<b>Hindenburg</b> ['hend<sub>ə</sub>nbork], <sp>Paul v.</sp>, tysk
Generalfeltmarskal, f. 2. Oktbr 1847 i Posen.
Han blev Kadet 1859 og Løjtnant 1866.
Udmærkede sig ved Königgrätz. 1870—71 deltog han
i Kampene
ved Gravelotte,
St Privat og
om Paris.
1873—76
gennemgik han
Krigsakademiet
og var
1877—81
tjenstgørende i
Generalstaben. En kort
Tid var han
Kaptajn i
Geleddet og kom
saa atter
1885—89 ind i
Generalstaben.
1890 blev han
Afdelingschef i
Krigsministeriet, 1893 Chef for et Infanteriregiment og 1896
Generalstabschef ved VIII. Armékorps. 1900
udnævntes han til Generalløjtnant og fik Division
i Karlsruhe, indtil han 1903 blev
kommanderende General og Chef for IV. Armékorps. 1905
udnævntes han til General af Infanteriet og
traadte 1911 ud af aktiv Tjeneste. Ved
Verdenskrigens Udbrud blev han Højstbefalende mod
Ø. og gjorde sig her berømt ved de store Sejre
over Russerne ved Tannenberg 27.—29. Aug.
og ved de masuriske Søer 9.—11. Septbr 1914.
I Sommeren 1916 overtog han Stillingen som
Felthærens Generalstabschef med General
Ludendorff som 1. Generalkvartermester. Denne
Stilling beholdt han til Krigens Slutning. Efter
Revolutionen blev han Højstbefalende for
Hæren med General Gröner som Stabschef, men
da der toges Beslutning om Fredstraktatens
Underskrift, indgav saavel H. som Stabschefen
Ansøgning om Afsked. (<sp>Litt</sp>.: <sp>v.
Hindenburg</sp>, »Mit Liv«, overs. af Løkkegaard [1920]).
<i>B. P. B.</i>

<img>P. v. Hindenburg.</img>
</chapter>

<chapter name="Hindersin, Gustav Eduard">
<b>Hindersin</b> ['hend<sub>ə</sub>rsi.n], <sp>Gustav Eduard</sp>,
Preuss. General (1804—72), indtraadte som
Artillerist i 1820 og deltog 1849 i Felttoget i
Baden, hvor han paa en Rekognoscering fangedes
af Oprørerne. I Krigen mod Danmark 1864
udmærkede han sig ved Dybbøl. S. A. udnævntes
han til Generalinspektør for Artilleriet og
arbejdede særlig for Indførelsen af riflet Skyts.
