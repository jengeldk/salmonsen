Dresden, men mistede ved disse Kampe sit venstre
Øje. I Slaget ved Lützen 6. Novbr befalede han
over den kejserlige Hærs venstre Fløj og
havde Gustaf Adolf selv til nærmeste Modstander;
han blev saaret i Slaget, men trak sig i
fuldstændig Orden ud af dette. Den flg. Vinter
opholdt H. sig hos Wallenstein i Prag og stod
saa højt i Feltherrens Gunst, at det vakte alm.
Misundelse. Decbr 1632 blev han Feltmarskal
og nogle Maaneder senere Rigsgreve. Christian
IV, der endnu stundom benyttede hans
Tjeneste ved Underhandlinger, gjorde ham 1633 til
Lensmand paa Møen. Sommeren 1633 erobrede
H. for tredie Gang Sachsen efter Wallenstein's
Befaling; men kort efter døde han af Pest.
Hans Lig blev efter lange Forhandlinger ført
til Danmark, bisat i Frue Kirke i Kbhvn og
senere ført til Heriested Kirke ved Ravnholt.
Hans Godser i Böhmen kom hans Arvinger
aldrig i Besiddelse af.
<i>(A. L.). L. L.</i>
</chapter>

<chapter name="Holck, Johan Christoffer">
<b>Holck,</b> <sp>Johan Christoffer</sp>, dansk
Præst og Filantrop, f. 5. Septbr 1824 i
Skovlænge, d. 27. Apr. 1899, blev Student 1844,
deltog som Frivillig i Krigen 1848 og blev <i>Cand.
theol.</i> Aaret efter. 1852 blev han Kateket ved
Garnisons Kirke, 1863 residerende Kapellan ved
Frelsers Kirke paa Christianshavn og 1880
Sognepræst ved samme Kirke. 1898 tog han
sin Afsked. H. deltog i meget stort Omfang
i kirkeligt og filantropisk Arbejde. Han var
saaledes med til at stifte
Understøttelsesforeningen paa Christianshavn, en
Sygeplejeforening, en Bespisningsforening, Arbejdsstuer for
Børn og Præmieselskab for Plejemødre. Han
var fremdeles Formand for »Foreningen mod
Lovbeskyttelse for Usædelighed« og nedlagde
et trofast Arbejde i Kampen for den
lovhjemlede Prostitutions Afskaffelse. Paa
Christianshavn, hvor hans filantropiske Arbejde særligt
samlede sig, fik han 1868 stiftet et Selskab til
Opførelsen af Arbejderboliger, der fik stor Bet.
H. foranledigede 1881 Stiftelsen af en Komité
til at samle en ny Salmebog og blev et
virksomt Medlem af denne. Han udgav 1869: »Om
Godgørenhed og frivilligt Fattigvæsen i Kbhvn«.
(<sp>Litt</sp>.: <sp>Wilh. Meyer</sp>, »Christianshavns
Understøttelsesforening« [1916]).
<i>A. Th. J.</i>
</chapter>

<chapter name="Holckenhavn">
<b>Holckenhavn,</b> Hovedgaard i Vinding
Herred S. f. Nyborg og Hovedsæde i Baroniet H.,
hed opr. <sp>Kogsbølle</sp> og tilhørte 1386 Slægten
Ulfeld, som ejede den til 1616, da
Rigskansleren Jakob Ulfeld solgte den til Ellen
Marsvin. J. Ulfeld's Fader havde nedbrudt det
gl. Kogsbølle og c. 1588 paabegyndt Opførelsen
(den nordlige, østlige og en Del af den sydlige
Fløj, Portfløjen) af en ny Gaard, som han
kaldte <sp>Ulfeldsholm</sp>. Ellen Marsvin
opførte 1631 Resten af Portfløjen samt en ny
Vestfløj og 4 Taarne med høje Spir og kaldte
Gaarden <sp>Ellensborg</sp>. I den ene Fløj
indrettede hun et Kapel (med meget
Træskærerarbejde). Hun døde her 11. Novbr 1649, og
gennem hendes Datters (Kirstine Munk's)
Datter Leonora Christina kom Gaarden en kort Tid
tilbage til Ulfeld'erne. Fra Slutn. af 1661, efter
at være løsladte fra Hammershus, og et Par
Maaneder ind i 1662, boede Ulfeld og Leonora
Christina paa H.; men efter hans Flugt
konfiskeredes Gaarden med hans andre Godser ved
Højesterets Dom af 24. Juli 1663. Den blev nu
af Kongen solgt til en Holstener, v. Buchwald,
der kaldte den <sp>Nygaard</sp> og 1671 solgte den
til Eiler Holck, Geheimeraad, Generalmajor og
Højstbefalende paa Fyn. 27. Marts 1672
opretredes den under Navnet H. til et Baroni i
Slægten Holck. H. har væsentlig samme ydre
Præg som i Ellen Marsvin's Tid; dog er de
høje Spir tagne ned.
<i>B. L.</i>

<img>Holckenhavn.</img>
</chapter>

<chapter name="Holcroft, Thomas">
<b>Holcroft</b> ['hå£kråft], <sp>Thomas</sp>, eng. Forf.
(1745—1809). Hans Fader var Bissekræmmer,
og Sønnen maatte drage rundt med
Forældrene, indtil han opnaaede en Plads som
Stalddreng ved Newmarket. Han havde imidlertid
søgt at lære saa meget som muligt og lærte
sig endogsaa selv Fransk, Tysk og Italiensk.
Han blev Lærer ved en lille Skole i Liverpool
og forsøgte ogsaa selv at grundlægge en Skole,
men uden Held. Senere blev han Skuespiller
og forsøgte sig med Held som dram. Forf., men
levede dog som oftest i Trang. I Romanen
<i>Alwyn</i> (1780) giver han en Skildring af sine
Oplevelser som omrejsende Skuespiller.
Foruden en Overs. af »Figaros Bryllup« har han
skabt en hel Del Skuespil, hvoraf det bedste
er <i>The Road to Ruin</i> (1792). (<sp>Litt</sp>.:
<sp>William Hazlitt</sp>, <i>Memoirs of T. H.</i> [1815]).
<i>(T. L.). I. O.</i>
</chapter>

<chapter name="Holcus">
<b>Holcus,</b> se <sp>Hestegræs</sp>.
</chapter>

<chapter name="Hold">
<b>Hold,</b> smertefuld Muskelømhed, som hindrer
Bevægelser af den paagældende Legemsdel. H.
kan findes paa forsk. Steder af Legemet. En
hyppig Form for H. er Lændeholdet, ogsaa
kaldet <sp>Blodskud</sp> (Tyskernes Hexenschuss),
<sp>Lumbago</sp>, der i nogle Tilfælde opstaar ved
en stærk Bevægelse, f. Eks. Løftning. Det
skyldes da Sprængning af Muskelfibre og Blødning
i Musklen. Ofte synes H. at være af »reumatisk«
Oprindelse; undertiden er dog Lumbago
Udtryk for helt andre Lidelser, især Affektioner
af Nyrerne (Nyregrus, Nyrebetændelse).
Behandlingen af H. bestaar i Anvendelse af
varme Omslag og Ro ell. Bade, Massage og
Elektricitet.
<i>(A. F.). H. I. B.</i>
</chapter>

<chapter name="Hold ell. Hauld">
<b>Hold</b> ell. <sp>Hauld</sp> (oldn. <i>hauldr</i>, <i>hǫldr</i>, opr.
<i>haluðr</i>, etymol. = angels. <i>hæleð</i>, tysk <sp>Held</sp>,
hvoraf dansk-norsk <sp>Helt</sp>) synes i det
oldnorske Samfund fra først af at have været
Rangsbetegnelse for enhver fuld fribaaren Mand,
hvis Æt var velkendt og knyttet til en bestemt
