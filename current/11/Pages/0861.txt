førte en Skæbnens Tilskikkelse H. fra
Syngespillet til Skuespillet. 30. Apr. 1842 viste H.
sig første Gang for Publikum som Konstantin
i »Svend Grathe«, og Aaret efter (22. Apr.
1843) havde
han sin egl.
Debut som
Julius Smith i
»Et
Rejseeventyr«. Kyndig
instrueret til
denne Rolle af
Stykkets Forf.,
A. L. Arnesen,
slog H.
afgørende igennem,
og allerede
1. Januar 1845
udnævntes han
til kgl.
Skuespiller. H. er
først og
fremmest
Hostrup-Skuespiller;
han, den ikke-boglærte og i Livet melankolske,
levendegjorde paa den danske Skueplads den
Hostrup'ske Student saa fuldendt, at ingen,
hverken før ell. senere, har naaet ham. Han
var i disse Roller munter, hyppig kaad,
undertiden ellevild, uden nogen Sinde at blive
støjende og ugratiøs, han var aldrig forceret, altid
fuldt naturlig, han var glad indtil
Ubekymrethed og Sorgløshed, men hans Glæde havde
altid en Understrøm af Hjertelighed og
Velvillie, og selv naar hans Overgivenhed slog
over i Drilleri, fornægtede hans godmodige
Elskværdighed sig ikke, den tittede skælmsk
frem i hans lunt tilfredse Smil. H. var med
eet Ord ung, og netop saaledes som 1840'ernes
danske Student var ung i Hostrup's Komedier.
Jævnsides med sit Hostrup-Repertoire spillede
H. i mange Aar Elskerrollen i den klassiske
Komedie: han udførte denne uden erotisk Glød
med en stilfærdig Hjertevarme, i en adstadig,
lidt graa Stil, der lagde Hovedvægten paa
Borgersønnens urbane Tale og belevne Væsen. I
den sidste Del af sit Teaterliv gik H. over i
det ældre Fag, og her kom hans smukke
Anstand og naturlige Konversationstone ham til
gode; p. Gr. a. tiltagende Hypokondri tog han
2. Juni 1877, kun 57 Aar gl, under stormende
Hyldest Afsked med Publikum som Grev
Boismartel i »Ferréol« og besvarede en sidste
Fremkaldelse med nogle faa jævne Takkeord.
(<sp>Litt</sp>.: <sp>Overskou</sp>, »Den danske Skueplads«
V—VII [Kbhvn 1864—76]; <sp>P. Hansen</sp>, »Den
danske Skueplads«, II—III [Kbhvn 1893—96];
»Illustr. Tid.«, XIV [Kbhvn 1872—73]; 313—14;
<sp>Edv. Brandes</sp>, »Dansk Skuespilkunst«
[Kbhvn 1880]).
<i>(A. A.). R. N.</i>

<img>F. V. Hultmann.</img>
</chapter>

<chapter name="Hultzsch, Eugen">
<b>Hultzsch</b> [holt∫], <sp>Eugen</sp>, tysk Sanskritist,
f. 1857 i Dresden, 1882 Privatdocent i Wien,
berejste Nordindien 1884—85 og havde derefter
1886—1903 Ansættelse i Indien som Government
Epigraphist for Madras Presidency, hvor han
samlede en stor Mængde Haandskrifter og
Indskrifter. 1903 blev han Pischel's Efterfølger
som Prof. i Sanskrit i Halle. Af hans Værker
nævnes: »Prolegomena zu Vasantarāja's
Çākuna« (1879); »Baudhāyana-Dharmaçāstra«
(1884); <i>South-Indian Inscriptions</i>, I—III
(1890—1903); <i>Epigraphia Indica</i>, III—VIII
(1894—1906); <i>Reports on Sanskrit Manuscripts in
Southern India</i>, 1—3 (1895—1905);
»Pārijātamañjari« (1906); »Ānandabhaṭṭa's Tarkasaṁgraha,
ein Kompendium der Dialektik und Atomistik«
(1907).
<i>D. A.</i>
</chapter>

<chapter name="Hulvener">
<b>Hulvener</b> (<i>vénæ cavæ</i>) kaldes de mægtige
tommelfingertykke Blodaarestammer, der fører
det fra Legemet kommende Blod ind i højre
Forkammer af Hjertet (se Tavlen »Blodkar«, I,
Bd III, S. 436).
<i>S. B.</i>
</chapter>

<chapter name="Humacao">
<b>Humacao</b> [uma'ka<sub>å</sub>], lille Havneby ved
Puerto Ricos østlige Kyst. Municipal-Distriktet
H. har (1910) 26678 Indb.
<i>G. Ht.</i>
</chapter>

<chapter name="Humaitá">
<b>Humaitá</b> [uma^i'ta] er en Fæstning, der ved
Floden Paraguay i Paraguay spærrer
Adgangen til Hovedstaden Assuncion. H. spillede en
vigtig Rolle i Paraguays Krig med Argentina
og Brasilien (1865—70) og faldt først Juli 1868
efter næsten 2 Aars tappert Forsvar. Den fik
derfor Navnet »Sydamerikas Sevastopol«.
<i>Sch. P.</i>
</chapter>

<chapter name="Humajun">
<b>Humajun</b> (tyrk.) betyder »ophøjet«,
»kejserlig«. Ordet forekommer hyppig som
Sammensætning i Titler og Bogtitler, f. Eks. H. nâmeh
ɔ: Kejserbogen, den tyrk. Gengivelse af en
berømt gl Fabelsamling.
<i>J. Ø.</i>
</chapter>

<chapter name="human">
<b>human</b> (lat.), menneskelig, menneskevenlig,
velvillig, hensynsfuld.
</chapter>

<chapter name="Humaniora">
<b>Humaniora</b> (lat.) er Betegnelsen for de
filologisk-litterære Lærefag i Modsætning til
<i>Realia</i>, de mat.-naturvidenskabelige. I
Renaissancen blev Studiet af den klassiske Oldtid af
Humanisterne opfattet som det alm. Grundlag
for al højere Opdragelse og gjort til Midtpunkt
for den almene Dannelse. De Discipliner, der
var Genstand for dette Studium, Latin og
Græsk, Grammatik, Stil og Litt., ansaas for at
være de egl. Dannelsesfag: H. i Modsætning
til Fagkundskaber og tekn. Uddannelse. Det
relativt berettigede i dette Synspunkt, der jo
for øvrigt var hist. betinget (se
<sp>Humanisme</sp>), ligger i de antikke Sprogs formale,
sproglige og logisk dannende Kraft og i den gr. og
rom. Litt.'s Dannelsesindhold. Men bortset fra,
at H. efterhaanden blev begrænset til Latin og
lat. Stil i en blot formalistisk Behandling, vil
moderne Pædagogik med Rette gøre gældende,
at den nyere Tids aandelige Liv lige saa vel
kræver Uddannelse af den naturvidenskabelige
Iagttagelse og den mat. Tænkning som
Bestanddele af den forud for Fagdannelsen
gaaende almene Dannelse, at vi i Modersmaalet og
de moderne Sprog har en Erstatning for de
klassiske Sprogstudier, der tilmed yder større
Nytte, og at der nu i de moderne Sprogs
nationale og videnskabelige Kulturer er udviklet
et Aandsindhold, hvis dannende Kraft de
moderne Folk dog først maa tilegne sig, ligesom
Grækerne f. Eks. levede deres eget Liv og ikke
fortrinsvis et ægypt. ell. østerlandsk. Imod den
humanistisk-latinistiske Retning i Skolen
begyndte derfor allerede ved Comenius en
realistisk Retning, hvis stigende Indflydelse har
ført til forsk. Spaltninger i Skolen (en
