Kobberstiksamlingen i Kbhvn. Han har senere grundlagt »Dansk
Reproduktionsanstalt«.
<i>(A. Ls.). P. J.</i>
</chapter>

<chapter name="Holm, Christian Frederik Carl">
<b>Holm,</b> <sp>Christian Frederik Carl</sp>,
dansk Dyrmaler, f. i Kbhvn 18. Febr 1804, d. i
Tivoli i Sabinerbjergene 24. Juli 1846. Opr.
oplærtes han i sin Faders Haandværk og blev
Guldsmedesvend; tidlig besøgte han dog
Kunstakademiet, hvor han 1823—30 udstillede
Historiebilleder og Bataillemalerier, af hvilke ikke
mindre end 5 blev købt til Statens Samling; en
Tid studerede han under Gebauer, derpaa fl.
Aar i Tyskland, særlig i München, og endelig
i Italien, hvor han opholdt sig fra Slutn. af
1830'erne til sin Død. H.'s fleste og bedste
Billeder viser Dyrene i det fri og ofte i mere ell.
mindre genreagtige Kompositioner. H. har,
foruden en Række Kopier, udført et Par tækkelige
Originalraderinger.
<i>(S. M.). P. J.</i>
</chapter>

<chapter name="Holm, Edvard Johan Gerhard">
<b>Holm,</b> <sp>Edvard Johan Gerhard</sp>, sv.
Palæontolog, f. 19. Apr. 1853 i Sthlm. H. blev
1872 Student i Upsala, erhvervede 1883 den
filos. Doktorgrad ved Univ. og blev samtidig
Docent i Mineralogi og Geologi. 1877 ansattes
han som Palæontolog ved »Sveriges geologiska
undersökning« og 1901 som Intendent ved
Riksmuseets zoopalæontologiske Afdeling. H. har
undersøgt det skandinaviske og østbaltiske
Kambro-Silur og da særlig disse Aflejringers
Fauna. Af hans talrige Afh., der navnlig
omhandler fossile Graptolitter, Cephalopoder og
Trilobitter, kan nævnes »De svenska arterna af
trilobitsläktet Illaenus« (1882), »Gotlands
graptoliter« (1890), »Om mynningen hos Lituites«
(1891), »Sveriges kambrisk-siluriska Hyolithidæ
och Conularidæ« (1893) samt »Om den yttre
anatomien hos Eurypterus Fischeri« (1899).
<i>J. P. R.</i>
</chapter>

<chapter name="Holm, Emil">
<b>Holm,</b> <sp>Emil</sp>, dansk Operasanger (Bas), f.
13. Febr 1867 i Kbhvn, gik først
Forretningsvejen, men søgte 23 Aar gl Sangundervisning
hos V. Bielefeldt, blev 1890 antagen som
Operaelev ved det kgl. Teater, hvor han den flg.
Sæson sang Landgreven i »Tannhäuser«, rejste
1893 til Tyskland for yderligere at uddanne sin
Stemme, bl. a. hos Tørsleff i Leipzig, og
optraadte baade som Koncert- og Operasanger i
Dresden, Chemnitz og Nürnberg. 1895 blev han
engageret ved Operaen i Kbhvn, der havde
god Brug for hans store, sonore og
veluddannede Basstemme, og hvor han under de bedste
Auspicier introducerede sig som Mefistofeles i
Gounod's »Faust«; men med Udgangen af
Sæsonen 1897—98 forlod han atter sin Fødeby og
tog fast Ophold i Tyskland, først i Breslau,
derefter ved Operaen i Stuttgart, hvor han
efterhaanden blev Indehaver af det samlede
Basrepertoire, og hvor han 1912 udnævntes til
kgl. Kammersanger. Sin Interesse for dansk
Musik har han lagt for Dagen bl. a. ved at
bringe Heise's »Drot og Marsk« og nogle
danske Symfonier til Opførelse i Stuttgart. 1914
opgav han sin Stilling ved Stuttgart-Operaen
og bosatte sig atter i Kbhvn.
<i>S. L.</i>
</chapter>

<chapter name="Holm, Gustav Frederik">
<b>Holm,</b> <sp>Gustav Frederik</sp>, dansk
Søofficer og Grønlandsrejsende, f. 6. Aug. 1849 i
Kbhvn, blev Officer 1870, Kaptajn 1885. 1876
deltog han i K. J. V. Steenstrup's geol.
Undersøgelsesrejse til Julianehaab, 1880—81 ledede
han selvstændig en Ekspedition til
Sydgrønland, hvor han foruden at anstille fys.-geogr.
Undersøgelser kortlagde
Oldtidsmindesmærkerne i Julianehaabs Distrikt samt undersøgte
Forholdene paa Østgrønlands sydlige
Kyststrækning. H. er den første Europæer, der har sat
Foden paa Kap Farvel. 1883—85 foretog han
en fortrinlig ledet og resultatrig
Konebaadsekspedition langs den grønlandske Østkyst,
overvintrede i Angmagsalik, opdagede Kong
Christian IX's Land og trængte frem til 66°
n. Br. (beskrevet i »Den danske Konebaadsexp.
til Grønl.'s Østkyst 1883—85«). H. der for
denne Rejse fik Ridderkorset, fik desuden 1890 den
fr. <i>la-Roquette</i>-Medaille. 1897 førte han
Krydseren »Hejmdal« som Stationsskib ved Island,
1898 Skonnerten »Diana« paa Opmaaling smst.
1899 blev han Chef for Søkortarkivet. Ved sin
Afgang fra Marinens egl. Tjeneste 1909
udnævntes han til Overlods i det østlige Distrikt,
hvilken Stilling han 1912 ombyttede med
Lodsdirektørens.
<i>C. W.-S.</i>
</chapter>

<chapter name="Holm, Hans Jørgen">
<b>Holm,</b> <sp>Hans Jørgen</sp>, dansk Arkitekt, f.
i Kbhvn 9. Maj 1835, d. 22. Juli 1916, blev
Student 1854, exam. polyt. Aaret efter. Han
gennemgik Kunstakademiet, hvor han vandt
den lille Guldmedaille 1868, tegnede hos Hetsch
og Herholdt, for hvem han var Konduktør ved
Opførelsen af Universitetsbiblioteket og
Studenterforeningen, blev først Assistent og fra 1883
Prof. i Bygningskunst ved Akademiet og 1873
Medlem af samme. Han har foretaget en Rk.
Rejser i Udlandet, bl. a. 1887 til Grækenland
med Carl Jacobsen, og han har baade fra
Udlandet og Indlandet hjembragt talrige Studier.
Som han i Herholdt havde en udmærket
Lærer, har han selv i sin Lærervirksomhed haft
stor og vækkende Indflydelse paa sine Elever,
med hvilke han har foretaget talrige
Studierejser, og han har i høj Grad bidraget til at
fremme Interessen for Danmarks gl.
Bygningsmindesmærker. Han har udg. »Bornholmske
Kirker« (1878), »Tegninger af ældre nordisk
Arkitektur« fra 1872 med Mellemrum,
»Studierejser af Kunstakademiets Elever«, I—IV, og
sammen med A. Clemmensen og H. Storck
»Johan Daniel Herholdt og hans Værker« (1898),
og der foreligger endnu uudgivne Opmaalinger
og Tegninger af Kronborg og Rosenborg Slot
samt en Rk. gl. danske Herregaarde, udførte
af unge Arkitekter under H.'s Ledelse. Blandt
hans mange selvstændige Arbejder maa nævnes
i Kbhvn: Diakonissestiftelsen 1873—76,
Kvægtorvet 1879, Vestre Kirkegaard med
Gravkapellet, Nørrebros Brand- og Politistation 1884,
Mineralogisk Mus. 1890—93, Overformynderiet
1893, 10 Kommuneskoler 1873—85,
Nørrevoldgade Nr 11 1880, Vogelius' Villa 1874, Frantz
Schwartz' Villa 1884 og 1898 en ny Bygning
i Kristiansgade for det store kgl. Bibliotek. I
Provinserne: den indre, dekorative Udstyrelse
af Frisenborg 1865, Herregaarden
Sanderumgaard paa Fyn 1870—82, Aalborg Sygehus 1878,
Kirker i Sundby. Ordrup o. fl. St. samt
Holmblad's Mønsterbondegaard paa Amager. Han
har restaureret forsk. Kirker og Herregaarde,
f. Eks. Aalholm, og ledet Genopførelsen af Vallø
Slot. Han har desuden tegnet en Del Møbler,
