<i>betæ</i>; <i>lede</i> (føre), opr. <i>lethæ</i>, og <i>lede</i> (søge), opr.
<i>letæ</i>. Der findes ogsaa Eksempler paa den
modsatte Udvikling, f. Eks. Bøn og Bønne; opr.
hed begge Ord bøn. Hvor Ligheden ikke har
været fra første Færd, er undertiden
Forskellen bevaret i Stavningen, f. Eks. <i>Hval</i> og <i>Val</i>.
Der er Tilfælde, hvor Ligheden beror paa, at
Ord, der nu maa betragtes som forsk., opr.
er eet og samme Ord, f. Eks. <i>Pande</i>
(Hovedpande og Stegepande). <sp>Homonymi</sp> er en
vigtig Kilde til <sp>Ordspil</sp> og <sp>Gaader</sp>, f.
Eks.: Naar bliver en Hest til et andet Dyr?
»Naar den bliver <sp>lam</sp>«.
<i>P. K. T.</i>
</chapter>

<chapter name="homo proponit, sed Deus disponit">
<b>homo proponit, sed Deus disponit</b> (lat.),
»Mennesket spaar, men Gud raa'er«. Citat af
Thomas a Kempis: <i>Imitatio Jesu Kristi</i>, I 19, 2.
</chapter>

<chapter name="Homoptera">
<b>Homoptera,</b> Fællesbetegnelse for Cikader og
Bladlus.
</chapter>

<chapter name="homorgane Lyd">
<b>homorgane Lyd</b> kaldes i Sprogvidenskaben
saadanne Lyd (Konsonanter), hvis vigtigste
artikulerende Organ er det samme; saaledes er
<i>p</i>, <i>b</i> og <i>m</i>, der alle frembringes ved Læberne,
h. L.; ligesaa <i>t</i>, <i>d</i>, <i>n</i>, <i>l</i>, der frembringes med
Tungespidsen. Følger to h. L. efter hinanden,
behøver vedk. Taleorgan altsaa ikke at flytte
sig; Læberne aabnes ikke mellem <i>p</i> og <i>m</i>, lige
saa lidt som Tungen bevæger sig mellem <i>n</i>
og <i>t</i> i opmuntre. Et svagt <i>e</i> (i Lydskrift ə) er
tilbøjeligt til at falde ud mellem to h. L., f.
Eks. i »Lommepenge«, »atten«.
<i>O. Jsp.</i>
</chapter>

<chapter name="homo sapiens">
<b>homo sapiens,</b> se <sp>Mennesket</sp>.
</chapter>

<chapter name="Homoseksualisme">
<b>Homoseksualisme.</b> Ved Pubertetstiden
undergaar hos normale Mennesker Kønsdriften
en Udvikling, der væsentligt præges af, at den
bliver intensere og tager bestemt Retning mod
det andet Køn, medens den i Barndommen kun
er svagt udtalt og ikke altid har en saa
udpræget Retning. I nogle Tilfælde vil
imidlertid Kønsdriften blive rettet mod Individer af
samme Køn; denne abnorme Retning af
Kønsdriften kalder man H., de Mennesker, hos
hvem den findes, <sp>homoseksuelle</sp> (af ὁμός,
ens, samme) i Modsætning til Mennesker med
normal Kønsdrift, der kaldes
<sp>heteroseksuelle</sp> (af ἓτερος, anden, forsk.). En
anden Betegnelse, man har foreslaaet for
homoseksuelle, er »Urninge« (af <i>Afrodite
Urania</i>); den er dog ikke rigtig trængt igennem.

H. er et Fænomen, der kan optræde hos alle
Slags Folkeslag, primitive som civiliserede; det
kan findes hos fine og fremragende Aander,
saavel som hos Samfundets Bærme. Det
forekommer hos begge Køn, tilsyneladende
hyppigere hos Mænd end hos Kvinder; en
Vurdering heraf er dog vanskelig, fordi Kvinder
sjældnere søger Læge for H. end Mænd, og i
det hele viser mere Tilbøjelighed til at skjule
den. Hvor stort Antallet af Homoseksuelle er,
angives meget forsk.; Angivelserne varierer
(for Mændenes Vedk.) fra 1 % til 10 %.

Det har været meget omtvistet, om H. er
medfødt ell. erhvervet. Der er Forhold, der
tyder i begge Retninger; en vis medfødt
Disposition synes i et stort Antal Tilfælde at
være til Stede, i hvert Fald er der mange
Homoseksuelle, hos hvem man allerede fra den
tidlige Barndom kan spore homoseksuelle
Tendenser; det maa ogsaa fremhæves, at sikkert
mange i Pubertetsaarene er udsat for
Paavirkninger, som var egnede til at gøre dem
homoseksuelle, uden at dette dog bliver
Tilfældet. Man maa ikke sammenblande H. med
de seksuelle Forhold mellem Drenge og unge
Mennesker, som optræder forbigaaende, <i>faute
de mieux</i>, hos Pensionærer i Kostskoler,
Klostre o. l. St. Paa den anden Side synes der at
være Individer, hvor der efter Paavirkninger
i homoseksuel Retning ved Pubertetstiden er
udviklet en H., som ellers intet tydede paa
vilde være opstaaet. Der er Sandsynlighed for,
at der er nogle Mennesker, hos hvem
Kønsdriften ikke, som hos normale, er urokkelig
anlagt i en bestemt Retning, men hvor
Anlægget er ubestemt, og der derfor, afhængigt
af Paavirkningerne, er Mulighed for Udvikling
i saavel homoseksuel som heteroseksuel
Retning. En vis Form for erhvervet H. synes, om
end sjældent, at kunne optræde hos ældre
Levemænd, hvor den sandsynligvis er Udtryk for
en Trang til Variation i Objektet for den
seksuelle Trang. Det dybest liggende Grundlag
for den Abnormitet, H. repræsenterer, er ikke
kendt. Gennemgaaende er man tilbøjelig til at
opfatte den som et Degenerationsfænomen paa
det rent psykiske Omraade; nyere Teorier
gaar ud paa, at Uregelmæssigheder i den
saakaldte interne Sekretion (s. d.) skulde spille
en Rolle, saa at H. skulde opfattes som et
Fænomen, der var beslægtet med
Hermafroditismen (Steinaich, K. Sand).

Maaden, hvorpaa den homoseksuelle Trang
tilfredsstilles, kan være meget forsk. I nogle
Tilfælde er de homoseksuelle Forhold af ret
platonisk Art, nærmest som et erotikbetonet
Venskab, hos Kvinder ofte ledsaget af et Kæleri,
der ikke gaar ud over det konventionelt
tilladelige. I andre Tilfælde søger de
Homoseksuelle Tilfredsstillelse ved mutuel Onani,
ved <i>coitus inter femora, immissio membri in
anum</i> ell. <i>cunnilinguus</i>. I øvrigt knyttes der
ofte til H. andre Former for seksuel
Perversitet (Masochisme, Sadisme o. s. v.).
Genstanden for Homoseksuelles Kærlighed er ofte
bestemt af udprægede Egenskaber, nogle
homoseksuelle Mænd forelsker sig kun i Mænd med
udpræget mandlige Former, andre foretrækker
de udpræget kvindelige, hos atter andre er
Driften kun rettet mod Drenge. Denne
Drengekærlighed, Pæderasti, (af παῖς, et Barn)
spillede en stor Rolle i Oldtiden. Det erotiske
Følelsesliv hos Homoseksuelle kan i øvrigt
have alle de samme Nuancer hos Heteroseksuelle,
fra en fin og harmonisk udviklet
Kærlighedsfølelse til en primitiv Sanselighed. Ligesom
der hos Heteroseksuelle findes Aversion mod
Tanken om seksuel Omgængelse med
Individer af samme Køn, saaledes vil
Homoseksuelle ofte have Modbydelighed ved Tanken om
Omgængelse med Individer af modsat Køn, og
de vil ofte være impotente ved Forsøg paa
saadanne Forhold. Dog findes der ogsaa
Blandingsformer af H. og Heteroseksualisme, og
Mennesker, hos hvem begge Følelser findes,
de saakaldte biseksuelle eller psykoseksuelle
Hermafroditer omgaas ikke sjældent begge
Køn i Flæng.
