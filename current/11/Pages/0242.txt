<chapter name="Hemessen, Jan Sanders van">
<b>Hemessen</b> ['he.mæs<sub>ə</sub>n], <sp>Jan Sanders van</sp>,
nederlandsk Maler, f. omtr. 1504 i Hemessen i
Nærheden af Antwerpen, d. mellem 1555 og
1566 i Haarlem. H. lærte under Hendrick v. Cleve
i Antwerpen og virkede her og i Haarlem.
Han malede bibelske Smaafigurer,
genremæssig opfattede (Fortabte Søn, Apostlen Matthæi
Kaldelse), ell. ligefremme Genrestykker, raa i
Udførelse, men malerisk virkningsfulde og af
Bet. som Indvarslere af 17. Aarh.'s nederlandske
Genremaleri; han er nu identificeret med
Braunschweig-Monogrammisten. Værker af H.
bl. a. i Amsterdams Rijksmus. og
Kaiser-Friedrich-Mus. i Berlin. (<sp>Litt</sp>.: <sp>K. Madsen</sp>,
»Hollandsk Malerkunst«, I, S. 117—21).
<i>A. Hk.</i>
</chapter>

<chapter name="Hemi-">
<b>Hemi-</b> (gr.), halv-.
</chapter>

<chapter name="Hemiakromatopsi">
<b>Hemiakromatopsi</b> (gr.), enkeltsidig
Farveblindhed.
</chapter>

<chapter name="Hemialbumose">
<b>Hemialbumose,</b> d. s. s. <sp>Propepton</sp>.
</chapter>

<chapter name="Hemianopsi">
<b>Hemianopsi</b> (gr.), se <sp>Halvsyn</sp>.
</chapter>

<chapter name="Hemianæstesi">
<b>Hemianæstesi,</b> halvsidig Følelsesløshed, er
et ikke sjældent Symptom ved mange
Hjernesygdomme, baade ved Hysteri og ved organiske
Hjernelidelser (Apopleksi, Hjernesvulster).
</chapter>

<chapter name="Hemiasci">
<b>Hemiasci</b> er en lavtstaaende Gruppe af
Sæksvampe, hvis Spore sække (Sporangier)
indeholder et stort og ubestemt Antal af Sporer; forud
for Sporesækkenes Dannelse gaar der i Reglen
ikke nogen Kernesammensmeltning ell.
Kønsproces. H.'s systematiske Plads er tvivlsom;
muligvis er de at betragte som Overgangsled
mellem Algesvampe og de ægte Sæksvampe.
<i>F. K. R.</i>
</chapter>

<chapter name="Hemiataksi">
<b>Hemiataksi,</b> manglende Evne til at kunne
regulere Bevægelserne af Armen og Benet paa
den ene Side. H. kan skyldes forsk.
Hjernelidelser.
<i>K. H. K.</i>
</chapter>

<chapter name="Hemiathetose">
<b>Hemiathetose</b> [-te-] (gr.), se <sp>Athetose</sp>.
</chapter>

<chapter name="Hemiatrophia facialis progressiva">
<b>Hemiatrophia facialis progressiva</b> [-fi-],
Sygdom af ukendt Natur, ved hvilken der
kommer Svind af den ene Ansigtshalvdel. Lidelsen
er uskadelig, undtagen forsaavidt den giver et
uskønt Udseende. Paa dette kan der bødes
noget ved Indsprøjtning af Parafin under Huden.
<i>K. H. K.</i>
</chapter>

<chapter name="Hemibasidii">
<b>Hemibasidii</b> er en lavtstaaende Afdeling af
Basidiesvampe, hvis »Basidiesporer« dannes i
ubestemt Antal ved Afsnøring fra dens
Moderceller; disse Sporer er snarest at opfatte som en
Art Konidier, og det er tvivlsomt, om H.
virkelig bør sammenstilles med Basidiesvampene.
Til H. hører kun een Orden: Brandsvampene
(<i>Ustilaginales</i>). 
<i>F. K. R.</i>
</chapter>

<chapter name="Hemi-Cellulose">
<b>Hemi-Cellulose,</b> se <sp>Cellulose</sp>.
</chapter>

<chapter name="Hemichorea">
<b>Hemichorea</b> [-ko-], se <sp>Athetose</sp>.
</chapter>

<chapter name="Hemicidaris">
<b>Hemicidaris,</b> se <sp>Søpindsvin</sp>.
</chapter>

<chapter name="Hemicykel">
<b>Hemicykel</b> (gr.), Halvkreds; <sp>hemicyklisk</sp>,
halvkredsformet, se flg. Artikel. Smlg. ogsaa
<sp>Delaroche</sp>, H.
</chapter>

<chapter name="hemicyklisk">
<b>hemicyklisk</b> (bot.), <sp>halvkransbladet</sp>,
kaldes en saadan Blomst, i hvilken nogle af
Bladene er krans-, andre skruestillede, f. Eks.
Ranunkel, hvis Støv- og Frugtblade (se Blomst)
er skruestillede.
<i>V. A. P.</i>
</chapter>

<chapter name="Hemidactylus">
<b>Hemidactylus,</b> se <sp>Gekkoer</sp>.
</chapter>

<chapter name="Hemidomer">
<b>Hemidomer</b> (gr.) kaldes Krystalformer, som
kan afledes af et Dome (liggende Prisme) med
rombisk Tværsnit ved at udelade to Flader.
</chapter>

<chapter name="Hemidrosis">
<b>Hemidrosis,</b> ensidig Hyperidrosis, som har
sin Aarsag i Nervelidelse.
<i>H. I. B.</i>
</chapter>

<chapter name="Hemiedri">
<b>Hemiedri</b> (gr.), se <sp>Krystalformer</sp>.
</chapter>

<chapter name="Hemiglobe">
<b>Hemiglobe</b> (gr.-lat.), Halvkugle.
</chapter>

<chapter name="Hemikrani">
<b>Hemikrani,</b> se <sp>Hovedpine</sp>.
</chapter>

<chapter name="Hemileia">
<b>Hemileia</b> [-'læ^i-], Slægt af Rustsvampe med
1-cellede Teleutosporer, der ligesom
Uredosporerne er anbragte paa Hyfer, som vokser ud
gennem Spalteaabningerne. <i>H. vastatrix</i>
(<sp>Kafferusten</sp>) findes overalt i den gl. Verdens
kaffedyrkende Egne, hvor den gør megen Skade
ved at bevirke Bladenes Bortvisnen og Affald,
samt Bortdøen af hele Skud; <i>H. v.</i> er
Kaffetræets værste Fjende.
<i>F. K. R.</i>
</chapter>

<chapter name="Hemimeridæ">
<b>Hemimeridæ,</b> en ejendommelig,
lavtstaaende Insektafdeling, hvoraf kun meget faa Arter
er kendt.
<i>C. W-L.</i>
</chapter>

<chapter name="Hemimorfi">
<b>Hemimorfi</b> (gr.) kaldes en hos visse
Krystaller optrædende Egenskab, der bestaar i, at
Fladernes Beskaffenhed ell. Antal er forsk. ved
de to modsatte Ender af en Symmetriakse.
Hemimorfe Krystaller bliver ved Opvarmning
positivt elektriske ved den ene, negativt ved den
anden Ende af vedkommende Akse.
<i>(N. V. U.). O. B. B.</i>
</chapter>

<chapter name="Hemimorfit">
<b>Hemimorfit,</b> d. s. s. <sp>Kiselzink</sp>.
</chapter>

<chapter name="Hemiolia">
<b>Hemiolia</b> kaldtes de i Mensuralnodeskriften,
i den »hvide Notering«, optrædende sværtede
Noder, som derved tabte en Del (resp. 1/3 ell.
1/4) af deres Værdi.
<i>A. H.</i>
</chapter>

<chapter name="Hemiopi">
<b>Hemiopi</b> (gr.), se <sp>Halvsyn</sp>.
</chapter>

<chapter name="Hemiparese">
<b>Hemiparese</b> (gr.), let Grad af halvsidig
Lamhed, navnlig ved Hjernelidelser; opstaar
især som Følge af Apopleksi og Hjerneblødhed.
<i>K. H. K.</i>
</chapter>

<chapter name="Hemiplegi">
<b>Hemiplegi</b> (gr.), halvsidig Lamhed, især ved
Hjernelidelser; se <sp>Apopleksi</sp> og
<sp>Hjerneblødhed</sp>.
</chapter>

<chapter name="Hemipodier">
<b>Hemipodier,</b> se <sp>Løbehøns</sp>.
</chapter>

<chapter name="Hemiprismer og Hemipyramider">
<b>Hemiprismer</b> og <b>Hemipyramider</b> (gr.)
kaldes Krystalformer, der kan afledes af
firkantede Prismer og Pyramider ved at udelade
det halve Antal af Fladerne.
<i>(N. V. U.). O. B. B.</i>
</chapter>

<chapter name="Hemiptera">
<b>Hemiptera,</b> se <sp>Tæger</sp>.
</chapter>

<chapter name="Hemiramphus">
<b>Hemiramphus</b> [-fus], se <sp>Makrelgeder</sp>.
</chapter>

<chapter name="Hemisfære">
<b>Hemisfære,</b> se <sp>Hjerne</sp>.
</chapter>

<chapter name="Hemistichion">
<b>Hemistichion</b> [-ki-] (gr.), halv Verselinie.
</chapter>

<chapter name="Hemitropi">
<b>Hemitropi</b> (gr.) kaldes i Krystallografien en
Tvillingdannelse, hvor de to Individers
gensidige Forhold er et saadant, at de bytter
Stilling ved en halv Omdrejning om en vis Akse
(Tvillingaksen).
<i>(N. V. U.). O. B. B.</i>
</chapter>

<chapter name="Hemkæde">
<b>Hemkæde,</b> Kæde, der slaas om Egerne paa
et Vognhjul og fæstes til Akslen ell. et andet
Sted paa Køretøjet, og som forhindrer Hjulet
i at dreje sig.
<i>F. W.</i>
</chapter>

<chapter name="Hemligt utskott">
<b>Hemligt utskott</b> (<sp>hemmeligt
Rigsdagsudvalg</sp>) forekommer i Sverige første Gang
1627. Det kom til at drøfte udenrigske
Anliggender; senere henvistes ogsaa indenrigske
Spørgsmaal til det. Stænderne valgte først dets
Medlemmer, og det var ogsaa senere Tilfældet
under Formynderregeringerne. Fuldmyndig Konge
(efter 1632) valgte selv Medlemmerne. I
Reglen bestod det af Medlemmer af de højere
Stænder; dog findes der Eksempler paa, at Bønder
er tilkaldte. H. u. fattede særlige Beslutninger
med samme Gyldighed som
