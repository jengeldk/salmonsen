over for den sp. By Fuenterrabia; den er
Grænsestation for Jernbanen fra Paris til
Madrid, har stærkt besøgt Søbad,
Likørfabrikation og (1911) 4213 Indb.
<i>G. Ht.</i>
</chapter>

<chapter name="Hendekagonaltal">
<b>Hendekagonaltal</b> (gr.), Ellevekantstal, se
<sp>Figurtal</sp>.
</chapter>

<chapter name="Hendekasyllabos">
<b>Hendekasyllabos,</b> ellevestavelses Verselinie,
spc. om de falækiske Vers (se <sp>Falaikos</sp>).
<i>K. H.</i>
</chapter>

<chapter name="Henderson">
<b>Henderson</b> ['hendəs<sub>ə</sub>n], 1) By i U. S. A.,
Stat North Carolina, driver Tobaksindustri og
Handel. (1910) 4500 Indb. — 2) By i U. S. A.,
Stat Kentucky, ligger ved Ohio og har Tobaks-,
Bomulds- og Uldindustri. (1910) 11500 Indb.
<i>H. P. S.</i>
</chapter>

<chapter name="Henderson, Arthur">
<b>Henderson</b> ['hendəs<sub>ə</sub>n], <sp>Arthur</sp>, eng.
Arbejderfører, f. 1863, arbejdede i sin Ungdom
ved Jernstøberi i Newcastle og vandt frem
gennem Tillidsposter i sin Fagforening. Han
valgtes allerede 1895 til Underhuset som
liberal Arbejderrepræsentant, men trak sig tilbage
til Fordel for en anden; da imidlertid det ny
sammensluttede Arbejderparti begyndte at
stille egne Kandidater op, valgtes han 1903 som
en af de første (for Industridistriktet Barnard
Castle i Durhamshire), og da hans
Meningsfæller efter Valget 1906 havde dannet en
særlig Gruppe, blev han en af dens ledende
Mænd, dens Formand 1908—10 og 1914—17.
Han fængsler ikke som andre Arbejderførere
ved pittoresk Væsen ell. Veltalenhed og er
ikke særlig iderig, men han er klar, redelig,
energisk og et udpræget Organisationstalent,
hvad han særlig har vist som mangeaarig
Sekretær for Arbejderpartiet. I
Koalitionsministeriet Asquith, Maj 1915, blev han
Undervisningsminister. Den forestaaende
gennemgribende Omordning af Folkeskolevæsenet fik han
dog ikke megen Lejlighed til at fremme og
traadte Aug. 1916 over i en Ministerstilling uden
departementalt Arbejde; han optoges af at
holde Forbindelse mellem Regeringen og
Arbejderne og var hos disse Garanti for hins
Loyalitet ved Gennemførelsen af Loven om
Ammunitionsfabrikationen og af den alm.
Værnepligt. Decbr 1916 blev han Medlem af
Lloyd George's snævre Krigskabinet og rejste
Juni 1917 i officiel Mission til det revolutionære
Rusland, men snart viste det sig umuligt at
forene hans Stilling i Regeringen med hans
Ønske om Samarbejde med de pacifistiske
Arbejderkredse og med Fastlandets Partifæller.
Da Regeringen modsatte sig eng. Deltagelse i
en international Socialistkonference i Sthlm,
traadte H. ud af Kabinettet Aug. 1917 og
virkede siden ivrigt for at faa en Forstaaelse om
Krigsmaalene i Stand ved Forhandling med
alle krigsførende Landes Arbejdere og ved
klare Udtalelser af Ententemagterne, dog
under stadig Betoning af, at Centralmagternes
Nederlag var et nødvendigt Vilkaar for en
varig Fred. Han har en Hoveddel i den store
ny Organisation af Arbejderpartiet og den
Programudarbejdelse, der gik forud for Valget
Decbr 1918, og har stadig stræbt at bringe
Regeringen til at holde sine Løfter om social
Rekonstruktion og uegennyttig Virken for
Folkenes Forbund. Han mistede sin Plads i
Underhuset ved de alm. Valg, men i Septbr 1919
valgtes han paa ny med stor Majoritet som
Repræsentant for Kredsen Widnes i
Grancashire.
<i>P. L. M.</i>
</chapter>

<chapter name="Hendiadys">
<b>Hendiadys</b> (gr.), en Udtryksmaade, hvorved
et Begreb, der som Adjektiv ell. paa anden
Maade skulde underordnes et andet, ved et
Substantiv udtrykt Begreb, sideordnes dermed,
f. Eks. <i>pateris et auro</i>, egl. Skaale og Guld ɔ:
gyldne Skaale, Guldskaale.
<i>K. H.</i>
</chapter>

<chapter name="Hending">
<b>Hending</b> betyder en Rimstavelse ɔ: en
Stavelse, hvor der efter en Vokal findes den
samme Konsonant ell. Konsonantgruppe.
Rimstavelser fandtes i den gl. nordiske Poesi hyppigst
i een og samme Linie, sjældnere i Liniernes
Slutn. (<i>runhent</i>). Se i øvrigt <sp>Helrim</sp>.
<i>F. J.</i>
</chapter>

<chapter name="Hendon">
<b>Hendon</b> ['hend<sub>ə</sub>n], By i Sydengland,
Grevskabet Middlesex, 10,6 km NV. f.
St.-Pauls-Katedralen i London, til hvilken By den
danner en Forstad, har (1911) 38806 Indb., en
smuk gl Kirke og en kat. Missionsanstalt.
<i>G. Ht.</i>
</chapter>

<chapter name="Hendrich, Hermann">
<b>Hendrich</b> ['hændreK], <sp>Hermann</sp>, tysk
Maler, f. 31. Oktbr 1856 i Heringen
(Regeringsdistrikt Merseburg), Elev af Wenglein i
München og Bracht i Berlin, har især malet
Tildragelser fra nordiske og gammeltyske Sagn; de
herfra hentede Skikkelser er dog nærmest kun
en, højst malerisk, Staffage i fantastiske og
virkningsfulde Landskaber: »Dragekampe fra
Beovulf-Kvadet«, »Sigfrid's Død«, »Den flyvende
Hollænder«, »Alberich røver Rhin-Guldet«;
1897 udstillede han i Berlin bl. a. »Sangen til
Aftenstjernen« (Tempera) med det stiliserede,
stemningsfulde Landskab. Andre Værker:
Vægbilleder i Valpurgishalle ved Thale in H.
(1901), i Rübezahlhalle i Riesengebirge (1903)
m. v. (<sp>Litt</sp>.: <sp>O. Bie</sp>, »H. H. u. d. mythol.
Malerei« [1893]).
<i>A. Hk.</i>
</chapter>

<chapter name="Hendrichs, Hermann">
<b>Hendrichs</b> ['hændreKs], <sp>Hermann</sp>, tysk
Skuespiller (1809—71). H., hvis
Hovedvirksomhed falder i Aarene 1844—64 ved kgl.
Schauspielhaus i Berlin, udmærkede sig især i
Helteroller og kaldtes p. Gr. a. sin ædle ridderlige
Skikkelse: »Den sidste Romantiker«; bl. hans
Hovedroller nævnes Wetter v. Strahl i »Pigen
fra Heilbronn«, Wilhelm Tell og Götz v.
Berlichingen.
<i>(A. A.). C. B-s.</i>
</chapter>

<chapter name="Hendrichs, Thomas Andrew">
<b>Hendrichs</b> ['hendr<sub>i</sub>ks], <sp>Thomas Andrew</sp>
nordamerikansk Statsmand (1819—85), blev
1843 Sagfører i Staten Indiana og valgtes
1845—47 til dennes lovgivende Forsamling; var
1851—54 Medlem af Unionens Repræsentanthus
og 1864—69 af dens Senat. Han var her en af
det demokratiske Partis Ledere i Modstanden
mod Sydstaternes Rekonstruktion. 1872—74 var
han Guvernør i Indiana. Allerede 1868 var han
udset til sit Partis Kandidat til
Præsidentposten, men blev vraget for H. Seymour (dog
kun med faa Stemmers Overtal); 1876 var han
Demokraternes Kandidat til
Vicepræsidentposten og valgtes endelig hertil 1884, men
indehavde kun Stillingen i omtr. 9 Mdr.
<i>E. E.</i>
</chapter>

<chapter name="Hendriksen, Rasmus Frederik">
<b>Hendriksen,</b> <sp>Rasmus Frederik</sp>, dansk
Xylograf, f. i Kbhvn 11. Aug. 1847, uddannet
ved »Illustr. Tid.«, Kunstakademiet 1863—66
og derefter et Par Aar i Udlandet. 1870
aabnede han sit eget xylografiske Atelier i Kbhvn
og vandt hurtigt Anseelse for sin Dygtighed,
