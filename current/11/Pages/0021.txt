tværdelt af blaat, hvori en flyvefærdig Guld Ørn,
og Sølv, hvori tre røde Hjerter (2, 1), paa den
kronede Hjelm en flyvefærdig Guld Ørn. Bl.
hans Børn kan nævnes Kæmmerer ved
Øresundstolden, Kammerherre <sp>Georg
Christopher H.</sp> (1751—1823),
Generalpostdirektør, Stiftamtmand i Sjælland,
Gehejmekonferensraad <sp>Frederik H.</sp> (1754—1839),
Overhofmarskalk <sp>Adam Wilhelm H.</sp> (s. d.) og
Amtmand, Kammerherre <sp>Johan Christian
H.</sp> (1760—1819). Gehejmekonferensraadens Søn,
Digteren <sp>Johannes Carsten H.</sp> (s. d.),
var Fader til Skolemanden <sp>Adam Gottlob
Oehlenschläger H.</sp> (s. d.) og til
Forstmanden <sp>Alfred Ludvig H.</sp> (s. d.) samt
Svigerfader til Højesteretsjustitiarius Peter
Koch, Digteren Hostrup og Sjællands Biskop
Skat Rørdam. Den nævnte Kammerherre J. C.
H.'s Sønnesøn, Meddirektør for
Forsikringsselskabet Danmark, <i>cand. jur.</i> <sp>Adam
Frederik H.</sp> (1843—93), blev Fader til
Overakkuchør ved Rigshospitalet, Prof. ved
Jordemoderskolen, <i>Dr. med.</i> <sp>Erik Sophus Adam H.</sp>
(f. 1871), en anden Sønnesøn, <sp>Vilhelm
Christian Holger H.</sp> (1844—1902), virkede i en
Aarrække som Bureauchef ved det kgl. Teater;
hans Søn er Musikkritikeren, Assistent i
Marineministeriet <sp>Carl Vilhelm Gunnar H.</sp>
(f. 1890). Fra Kommandørkaptajn C. H.'s ældre
Broder, Højesteretsassessor <sp>Bertel H.</sp> til
Dallund, Sohngaardsholm og Bonderupgaard
(1671—1741), stammer en borgerlig Gren af
Slægten; den fra en anden Broder,
<sp>Johannes H.</sp> til Juellingsholm (1668—1723),
stammende Linie er uddød paa Mandssiden, til den
hørte Departementschef i Finansministeriet,
Kammerherre <sp>Christian Jørgen H.</sp>
(1795—1859).
<i>P. B. G.</i>
</chapter>

<chapter name="Hauch, Adam Gottlob Oehlenschläger">
<b>Hauch,</b> <sp>Adam Gottlob
Oehlenschläger</sp>, dansk Skolemand, nedenn. J. C. H.'s
Søn, f. i Sorø 18. Septbr 1836, d. 1914, blev
Student 1854 og filologisk Kandidat 1864,
deltog som Frivillig i Krigen og foretog derefter
forsk. Rejser til Udlandet for at studere Sprog.
Efter en Tid at have været Lærer ved
Søkadetakademiet og Officersskolen oprettede han en
Latin- og Realskole i Kbhvn, men nedlagde
Skolen 1890 og blev 1892 Overlærer ved
Roskilde Katedralskole. H. var en virksom og
interesseret Skolemand, lydhør over for de
morderne Retninger i Pædagogikken. Han har
særlig søgt ved en Række Lærebøger at reformere
Latinundervisningen.
<i>Cl. W.</i>
</chapter>

<chapter name="Hauch, Adam Wilhelm">
<b>Hauch,</b> <sp>Adam Wilhelm</sp>, dansk
Hofembedsmand og Teaterchef, f. 26. Septbr 1755 i
Kbhvn, d. 26. Febr 1838 smst. Efter at have
gjort Tjeneste som Kavalleriofficer, sidst i
Livgarden til Hest, udnævntes han 1783 til
Staldmester hos Kongen, blev s. A. Kammerherre,
1789 Chef for Staldetaten, 1794 Hofmarskalk og
Chef for det kgl. Teater og Kapel og endelig
1798 Overhofimarskalk, idet han kort før var
entlediget som Teaterchef. Sidstnævnte Embede
overtog han atter 1801 og beklædte det nu til
1811; Stillingen som Chef for Kapellet beholdt
han dog til sin Død. 1809 udnævntes han til
Overstaldmester. Levende interesseret for
Fysik og Kemi, som han havde studeret i
Udlandet, holdt han Forelæsninger over disse
Videnskaber, ligesom han udgav »Begyndelsesgrunde
til Naturlæren« (2 Bd 1794, 2. Udg. 1799) samt
fl. Afh. Hans fys. Samlinger kom til Sorø
Akademi. 1729 blev han Chef for Det kgl. Mus. for
Naturvidenskaberne og for Det store kgl.
Bibliotek, 2 Aar efter Præsident i Videnskabernes
Selskab. Under Krigsforholdene 1801 og 1807
sattes han i Spidsen for Studenterkorpset og
vandt da stor Popularitet. Han hædredes med
Elefantordenen 1817, kreeredes 1822 til
Æresdoktor i Filosofi ved Kbhvn's Univ., modtog
Overkammerherrenøglen 1828 og blev
Ordensvicekansler 1831. Det skal endelig nævnes, at
han varmt tog sig af filantropiske Opgaver og
navnlig med utrættelig Iver virkede for
Blindesagen som Kædeordenens Stormester. I alle
disse forskelligartede Stillinger viste han sig
som en pligtopfyldende og højst arbejdsom,
villiestærk og redelig Personlighed, afholdt for
sin Humanitet og store Elskværdighed. Som
Teaterchef var han vel først og fremmest den
korrekte Embedsmand, der ikke undgik Angreb
fra kunstnerisk Hold.
<i>P. B. G.</i>
</chapter>

<chapter name="Hauch, Alfred Ludvig">
<b>Hauch,</b> <sp>Alfred Ludvig</sp>, dansk
Forstmand, nedenn. J. C. H.'s Søn, f. i Sorø 3.
Marts 1845. H. tog 1870 Forsteksamen, var
derefter i 3 Aar Assistent ved Statsskovbruget,
1874—86 Skovrider paa Frijsenborg og
1886—1915 Forstinspektør paa Bregentved. H. er især
blevet kendt ved sine intensive
Skovdyrkningsarbejder og til Dels som forstlig Forf.
<i>C. V. P.</i>
</chapter>

<chapter name="Hauch, Andreas">
<b>Hauch,</b> <sp>Andreas</sp>, dansk General, f. 27.
Marts 1708, d. 19. Maj 1782, var Søn af en
i russ. Tjeneste staaende danskfødt Søofficer
(Moderen var en russ. Dame), men kom i sin
tidlige Ungdom til Danmark, hvor han 1727
blev Løjtnant ved et Infanteriregiment. H., der
ved sit vindende Væsen havde skaffet sig gode
Forbindelser, avancerede hurtig og var
allerede 1739 Major, men forlod et Aars Tid
derefter Danmark, da han havde faaet Tilladelse
til at træde i sv. Tjeneste under Krigen mod
Rusland (1741—43). Som Soldat fik han ikke
Lejlighed til at udmærke sig i dette Felttog,
hvorimod det danske Gesandtskab i Sthlm
skaffede ham et andet Virkefelt, idet han blev
benyttet som hemmelig Underhandler til at
vinde de sv. Officerer for Valget af den danske
Kronprins (Frederik V) til sv. Tronfølger.
Planen lykkedes vel ikke, men hans kortvarige
Virksomhed som Diplomat havde skaffet ham
Yndest ved Hove. Et Aars Tid deltog han paa
østerr. Side i Felttogene i Braband under den
østerr. Arvefølgekrig, blev efter sin Hjemkomst
optagen i Adelsstanden og forfremmedes rask,
saa at han som Generalmajor og 1.
Generaladjutant indtog en fremskudt Stilling i Hæren,
da Krigen med Rusland stod for Døren (1762).
Da St Germain det flg. Aar begyndte sin
Omorganisation af det danske Hærvæsen, blev H.
— med Titel af Overkrigssekretær — Medlem
af det nyoprettede Generalkrigsdirektorium og
Chef for dets 1. Departement; men da han kun
i ringe Grad kunde følge St Germain i hans
Reformiver, maatte han 1765 ombytte sin
Plads i Krigsdirektoriet med Stillingen som
Kommandant paa Kronborg og blev samtidig
