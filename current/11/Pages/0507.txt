i Oders Biflod Bober og Knudepunkt paa
Jernbanen Görlitz-Glatz, med (1910) 20564 Indb.,
hvoraf 4450 Katolikker. H. er omgivet af
smukke Promenader, anlagt paa de tidligere
Fæstningsværkers Plads. Byen er det vigtigste
Handelscentrum i de Schlesiske Bjerge og har en
betydelig Industri i Uld, Hør, Bomuld, Papir,
Cement og Porcelæn. Der findes et
Handelskammer og en Filial af den tyske Rigsbank. I
den smukke Omegn findes Kavalierberg med
Anlæg og det sagnrige Hausberg. H. fik
Stadsret 1108.
<i>G. Ht.</i>
</chapter>

<chapter name="Hirschfeld, Georg">
<b>Hirschfeld</b> ['her∫fælt], <sp>Georg</sp>, tysk Forf.,
f. 11. Febr 1873 i Berlin. H. var først
Købmand, men følte sig tidlig draget mod digterisk
Virksomhed, især efter et Ophold i München.
Han har skrevet en Række Fortællinger, af
hvilke navnlig »Dämon Kleist« (1895) er
mærkelig ved sin intuitive Skildring af, hvorledes
Digteren Kleist's Skæbne hypnotiserer en ung
Mand til selv at begaa Selvmord. Fremdeles
kan nævnes Romanerne »Das grüne Band«
(1908) og »Das Mädchen von Lille« (1906). Mest
Lykke har dog H. gjort som Dramatiker.
Skuespillene »Agnes Jordan« og »Der
Probekandidat« er begge blevne opførte paa
Dagmar-Teatret i Kbhvn. Bl. hans senere dram.
Arbejder har især »Mieze und Maria« vakt
Opmærksomhed.
<i>C. B-s.</i>
</chapter>

<chapter name="Hirschfeld">
<b>Hirschfeld</b> ['her∫fælt], <sp>Gustav</sp>, tysk
Arkæolog, f. i Pommern 4. Novbr 1847, d. 20. Apr.
1895. 1875—76 ledede H. de tyske
Udgravninger i Olympia og blev 1878 Prof. i klassisk
Arkæologi i Königsberg. Han har deltaget i
Udgivelsen af de to første Bd af
»Ausgrabungen zu Olympia« (1877—78). Han var en af de
bedste Kendere af Lilleasien og har bl. a.
forfattet: »Pausanias et Olympia« (1883), og
»Felsenreliefs in Kleinasien und das Volk der
Hittiter« (1887).
<i>H. A. K.</i>
</chapter>

<chapter name="Hirschfeld, Heinrich Otto">
<b>Hirschfeld</b> ['her∫fælt], <sp>Heinrich Otto</sp>,
tysk Oldtidshistoriker og Epigraf, f. 16. Marts
1843 i Königsberg, blev 1872 Professor i Prag,
1876 i Wien, 1885 i Berlin. Hans Arbejder
angaar mest rom. Epigrafik og Antikviteter;
Hovedværk: »Untersuchungen auf dem Gebiete
der röm. Verwaltungsgeschichte« (2. Udg. 1905).
Han har som Medarbejder ved <i>Corpus
inscriptionum Latinarum</i> udg. største Parten af
Frankrigs lat. Indskrifter, hvortil slutter sig hans
»Gallische Studien« (1883—84). Hans talrige
mindre Afh. er samlede i »Kleine Schriften«
(1913).
<i>A. B. D.</i>
</chapter>

<chapter name="Hirschfænger">
<b>Hirschfænger</b> ['hirsj-], en lang Fangstkniv
i Læderskede. Bruges af uniformerede
Herskabsjægere som Sidevaaben, men kan ogsaa
benyttes til dermed at give større Vildt Fangst,
f. Eks. Vildsvin og Krondyr.
<i>S. F.</i>
</chapter>

<chapter name="Hirschholm">
<b>Hirschholm</b> ['hirsj-], se <sp>Hørsholm</sp>.
</chapter>

<chapter name="Hirschholm, Iver Nielsen">
<b>Hirschholm</b> ['hirsj-], <sp>Iver Nielsen</sp>, se
<sp>Hertzholm</sp>.
</chapter>

<chapter name="Hirschsprung, Harald">
<b>Hirschsprung</b> ['hirsj-], <sp>Harald</sp>, dansk
Børnelæge, f. 14. Decbr 1830 i Kbhvn, d. smst.
11. Apr. 1916. H. blev <i>cand. med.</i> 1855, var
Kandidat ved Frederiks Hospital 1857—59, ved
Fødselsstiftelsen 1859—60, blev <i>Dr. med.</i> 1861
(»Medfødt Tillukning af Spiserør og
Tyndtarm«), 1870 Læge ved Børnehospitalet i
Rigensgade, Overlæge ved Dronning Louise's
Børnehospital 1879—1904. Under H.'s Ledelse
blev Børnehospitalet et Mønster for lgn.
Institutioner i Udlandet, og H. var i det hele
Pædiatriens Banebryder i Danmark. Ogsaa hans
videnskabelige Indsats var meget værdifuld,
navnlig hans Undersøgelser over
Fordøjelseskanalens medfødte Misdannelser, Studier, der
fra Disputatsen fortsattes med Arbejder over
den i klinisk Henseende meget betydningsfulde
<sp>medfødte Stenose af Pylorus</sp>, over
<sp>den medfødte Megakolon</sp>
(Forstørrelse og Udvidelse af Tyktarmen), en Sygdom,
der fik Navn efter H., og over den
<sp>idiopatiske Øsophagusdilatation</sp>, et
Arbejde, han ikke naaede at fuldende inden sin
Død. Andre Afh. behandler Pyuri hos Børn
og visse reumatiske Børnelidelser. I en Rk.
Kongresberetninger (1877, 1884, 1894, 1904)
fremlagde han nogle af de udførligste
Meddelelser, man har vedrørende
<sp>Tarminvagination</sp>.
<i>J. S. J.</i>
</chapter>

<chapter name="Hirschsprung, Heinrich">
<b>Hirschsprung</b> ['hirsj-], <sp>Heinrich</sp>, dansk
Tobaksfabrikant og Kunstsamler, f. 7. Febr
1836 i Kbhvn, d. 8. Novbr 1908. H. overtog 1858
sammen med sin Broder Faderens
Tobaksfabrik. Allerede i 1860'erne lagde han Grunden
til sin Samling af Værker af danske Malere;
som den var udstillet paa Charlottenborg 1888
(se det illustrerede Katalog »H. H.'s Samling
af danske Kunstneres Arbejder« [1888]), var den
et med fint Blik tilvejebragt Udvalg af dansk
Malerkunst, særlig af det ældre Slægtleds
Frembringelser; som Samler holdt han sig
ogsaa i Føling med nyere Kunst (Krøyer, J.
Skovgaard m. v.). Af Overskuddet ved
førnævnte Udstilling paa Charlottenborg dannedes
»H. H.'s og Hustrus Kunstnerlegat«. Ved
Ejerens Gavmildhed gik Samlingen og den
hertil byggede stilfulde Museumsbygning
(Stockholmsgade; Prof. Storck) 1911 over i offentligt
Eje som »Den H.'ske Samling«, der gennem
Studier, Forarbejder, Haandtegninger og
afsluttede Værker giver et meget lødigt
Supplement til Statens Samling af dansk Kunst i
Kunstmuseet. Det Indre (Forhallen dekoreret
af J. Skovgaard, to store Krøyer- og J.
Skovgaard-Sale, en Mængde mindre Rum) danner
ved Udstyr og Genstandenes Anbringelse,
under Direktøren E. Hannover's Ledelse, en
smagssikker Ramme om den udstillede Kunst.
<i>A. Hk.</i>
</chapter>

<chapter name="Hirschsprungske Sygdom">
<b>Hirschsprungske Sygdom</b> ['hirsj-] har
faaet Navn efter den danske Børnelæge
<sp>Hirschsprung</sp>, som først har beskrevet
Sygdommen 1896. Det er en medfødt Sygdom,
som viser sig ved en oftest umaadelig
Forstørrelse af Tyktarmen ell. Dele af denne. Tarmen
er da enormt udvidet, og dog er der en stor
Fortykkelse af Tarmvæggen. Sygdommens
Hovedsymptomer er Forstoppelse og en stor
Udspiling af Underlivet. Ved Afføringsmidler
kommer der enorme Mængder Tarmindhold.
Ved passende Behandling kan Lidelsen i en
Del Tilfælde helbredes ell. bedres. I andre
Tilfælde holder den sig op til den voksne Alder
og foraarsager store Ulemper, fordi der aldrig
kommer Afføring paa naturlig Maade, og fordi
