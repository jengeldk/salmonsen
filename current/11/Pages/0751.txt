er simple ell. grenede, besat med Knuder og
findes i Reglen i en saadan Mængde, at Laget
bevares ved Indtørring, som en fast Masse
uden om Akseskelettet (»Barken«). Ogsaa de
enkelte Polyppers Legemer indeholder
saadanne Skeletstave, ofte saa mange, at kun Armene
og Munden kan trækkes ind; i andre Tilfælde
er Polyplegemet blødere og kan, ligesom
Stjernekorallernes Polypper, trækkes helt ind og
efterlader ved Døden smaa Huller i Barken.
Koloniens Forgrening er hyppigst buskformig;
meget ofte udgaar Grenene regelmæssigt til 2
Sider og ligger saaledes i eet Plan; hos Isis
udgaar Grenene fra Hornleddene. Hos
Venusviften (<i>Rhipidigorgia</i>) smelter Grenene
sammen, saaledes at der dannes et af talrige
Huller gennembrudt Blad. Ogsaa Polypperne
plejer at være regelmæssigt
ordnede i 2 Rækker, modsatte ell.
afvekslende, hos andre er de dog
kransstillede ell. mere
uregelmæssigt spredte. Familien er især
udbredt over varmere Have, mange
er meget smukt farvede (gule,
røde, violette, blaa); i danske Have
mangler de, men paa 2—600 m paa
haard Bund ved Norges Kyster og
i de dybe Fjorde findes et
ejendommeligt Dyresamfund,
»Søtræernes Bælte«; det bestaar bl. a. af
<i>Paramuricia placomus</i>, <i>Primnoa
lepadifera</i> o. a. H. sammen med
Søtræet (<i>Paragorgia arborea</i>) og
Stjernekorallen <i>Oculina prolifera</i>; en
rig Fauna er knyttet til disse,
saaledes Medusahovedet
(<i>Gorgonocephalus Linckii</i>) o. a. Echinodermer.
Ogsaa ved Grønland og Island
findes lgn. Samfund. H. kendes især
fra Kridtformationen; i
Faksekalken findes Ledkoraller (<i>Moltkea
Isis</i>), kun leddet paa de yngre
Grene. (<sp>Litt</sp>.: <sp>G. v. Koch</sp>, »Die Gorgoniden
des Golfes von Neapel« [i »Fauna und Flora
des Golfes von Neapel«, XV, 1887]; <sp>Wright</sp>
og <sp>Studer</sp>, <i>Report on the Alcyonaria</i>
[<i>Challenger Zoology</i>, Bd XXXI, 1. Del 1880]).
<i>T. K.</i>

<img>Fig. 1. En Hornkoral.</img>

<img>Fig. 2.
Kransstillede Polypper
med stærk
Skeletdannelse.</img>
</chapter>

<chapter name="Hornkvæg">
<b>Hornkvæg,</b> se <sp>Kvæg</sp>.
</chapter>

<chapter name="Hornkvægsølv">
<b>Hornkvægsølv,</b> se <sp>Merkuroklorid</sp>.
</chapter>

<chapter name="Hornmusik">
<b>Hornmusik,</b> Musik udført alene af
Messingblæseinstrumenter.
</chapter>

<chapter name="Hornnæs">
<b>Hornnæs,</b> <sp>Herred</sp>, Sætersdalen Fogderi,
Aust-Agder Fylke, (1910) 1264 Indb., ligger i
Sætersdalen paa Vestsiden af Otteraaen mellem
Aardalsfjord og Kilefjord. V. f. Otteraaens
brede og veldyrkede Dalside indtages H. af
en sammenhængende Fjeldmasse, der dog paa
fl. St. er gennemskaaret af dybe Dale; den
største af disse er den ved Kirken
udmundende Daasevasdal. Elven danner Grænsen mellem
H. og Evje Herreder, mod V. grænser
Herredet til Vest-Agder Fylke. Bebyggelsen er
knyttet til Hoveddalen og for en mindre
Del til Sidedalene, ligesom der paa Fjeldet
findes enkelte Heiegaarde. Der er i H. i
Virksomhed fl. Savbrug og en Mølle. H. er Anneks
til Evje Præstegæld. Skov dækker de fleste
Aase; dog er de øverste Toppe i den nordlige
Del bare, til Gengæld er her Græsgangene
bedst. Af Arealet er 3,4 km<sup>2</sup> Ager og Eng, 200
km<sup>2</sup> Skov, 13 km<sup>2</sup> Ferskvand, Resten er
Snaufjeld, Udmark og Myr. Den smalsporede
Sæterdalsbane følger Otteraaens højre Bred
indtil lidt S. f. Kirken, hvor den gaar over Elven
ind i Evje. Stationer er Hornesund, Moisund
og H. Hovedvej følger Elven N. over i hele
dens Længde med en Sidevej op gennem
Daasevasdalen, Adskillige Oldfund, deriblandt 3
fra Stenalderen. Antagen Formue (1910) var
1473300 Kr og Indtægt 207100 Kr og i 1917
resp. 3 Mill og 445685 Kr. Herredets Areal er
392,6 km<sup>2</sup>.
<i>(J. F. W. H.). M. H.</i>
</chapter>

<chapter name="Hornnød">
<b>Hornnød</b> (<i>Trapa</i> L.), Slægt af
Natlysfamilien, enaarige Vandplanter med en flydende
Roset af rudedannede Blade, hvis Stilke er
oppustede og luftfyldte; den under Vandet

<img>Spirende Frugt
af Hornnød.</img>

<img>Hornnød (<i>Trapa natans</i>).</img>
