ikke disse Dyrs Hanner, der er langt mindre
end Hunnerne. Da Hannerne senere fandtes,
iagttog man, at de havde H. siddende fast paa
sig, og man kom da snart paa det rene med,
at den var en
omdannet Arm. Ved Japetus
Steenstrup's
Undersøgelser blev dens alm.
Forekomst hos
Blæksprutter paavist; men
kun hos ganske
enkelte Former løsnes
Armene ved Parringen,
og hos mange Slægter
er Omdannelsen ikke
stærkere, end at
Armen beholder sin
sædvanlige Funktion.
H.-Dannelsen, der i Alm.
kan iagttages allerede
hos det unge Dyr,
synes kun at mangle hos
ganske enkelte
Former (<i>Gonatus</i>,
<i>Cirroteuthis</i>). Omdannelsen fremtræder i sin
simpleste Skikkelse hos visse 10-armede
Blæksprutter og bestaar her i, at
Sugekopperne i Spidsen af den venstre Bugarm
forsvinder, medens Kopstilkene bliver tilbage
og forlænger sig. Hos <i>Sepia</i> viser Omdannelsen
sig paa lgn. Maade, kun ved Armens Grund.
Hos <i>Rossia</i> og <i>Sepiola</i> fungerer den ene eller
begge Rygarme som Parringsarm. Den
»hektokotyliserede« Arm er hos <sp>Kyst-Ottearme</sp>
altid en af de nederste Sidearme (3. Par). Hos
<i>Octopus</i> er Enden af den omdannede Arm
fladt udbredt og forsynet med ophøjede Rande
og Tværfolder, medens Sugekopperne mangler.
Allerede Aristoteles havde iagttaget og
beskrevet denne omdannede Arm hos <i>Octopus</i> og
angivet, at den stod i Forplantningens Tjeneste.
Størst er Omdannelsen hos
<sp>Frihavs-Octopoderne</sp>. <i>Argonauta</i>, <i>Ocuthoë</i> og
<i>Tremoctopus</i>, hos hvilke Armene løsrives ved
Parringen. Parringsarmen er hos Argonauta den 3.
paa venstre Side, hos de to andre den
tilsvarende paa højre Side; den er her i Beg.
indesluttet i en pigmenteret Sæk, der sprænges,
naar Armen har naaet en vis Udvikling, og
krænges om paa dens Bagside. Her danner den
en Sæk, i hvilken den optager Sædbeholderen
(<sp>Spermatoforet</sp>), der føres ud gennem
Tragten og ledes hen til Sækken. Fra Sækken
føres Spermatoforet gennem en Aabning ind i
det Indre af Armen, der er hul i hele sin
Udstrækning. Armens Spids, der er lang og
traadformig, er fra Beg. indesluttet i en lgn. Sæk
som den, der omsluttede den hele Arm. Den
»hektokotyliserede« Arm kan efter al
Sandsynlighed reproduceres efter Løsrivelsen ved
Parringen. (<sp>Litt</sp>.: <sp>Verany</sp> og <sp>Vogt</sp>, <i>Mémoires
sur les Hectocotyles etc.</i> [<i>Ann. Sciences Nat.</i>,
17. Bd, 1852]; <sp>H. Müller</sp>, »Ueber das
Männchen von Argonauta etc.« [»Zeitschr. f. w. Zool.«
1855]; <sp>Jap. Steenstrup</sp>, »H.-Dannelsen hos
<i>Octopod</i>-Slægterne Argonauta og Tremoctopus«
[1856]; <sp>H. Fischer</sp>, <i>Note sur le bras
hectocotylisé de l'Octopus vulgaris</i> Lam. [<i>Journ. de
Conch.</i>, Paris 1894]; <sp>Racovitza</sp>, <i>Sur
l'accouplement de quelques Céphalopodes</i> [<i>Compt.
rend. Acad. Sci.</i>, Paris 1894]; <sp>Racovitza</sp>,
<i>Notes de Biologie</i>, I og III [Arch. zool. exp.,
1894]).
<i>(A. C. J.). C. M. S.</i>

<img>Fig. 1. <i>Ocythoë
tuberculata</i>, Han med den
hektokotyliserede Arm
indesluttet i Sækken.</img>

<img>Fig. 2. <i>Ocythoë tuberculata</i>, Han. <i>a</i> med den
hektokotyliserede Arm udkrænget af Sækken, <i>b</i> den
hektokotyliserede Arm med Pisketraaden paa Spidsen.</img>
</chapter>

<chapter name="Hector, A.">
<b>Hector</b> ['hektə], A., se <sp>Alexander,
Mrs.</sp>
</chapter>

<chapter name="Hecuba">
<b>Hecuba,</b> se <sp>Hekabe</sp>.
</chapter>

<chapter name="Heda, Willem Claesz">
<b>Heda</b> ['he.da.], <sp>Willem Claesz</sp>, holl.
Stilllebenmaler, f. i Haarlem c. 1594, d. efter
1678 i samme By, hans Virkested, er kun
sparsomt repræsenteret i Kunstsamlingerne, men
som Regel med ypperlige Arbejder; Farverne
i hans <i>Nature-morte</i>-Billeder, Frokoststykkerne
med Romerne, Sølvskaalerne og Citronen, er
ualmindelig smukt stemte sammen til en
Harmoni, hvis herskende Tone gerne er en fin kølig
graa med talrige Afskygninger i sølvgraat,
staalgraat o. s. v. Billeder i Dresdens Gal.,
Münchens Pinakotek, Mus. i Nürnberg, Augsburg,
Schwerin, Louvre i Paris m. fl. I
Gaunø-Samlingen findes et fortræffeligt »Frokostbord«
Lgn. værdifulde maleriske Egenskaber træffer
man ogsaa i Sønnen <sp>Gerrit Willemsz H.</sp>'s
Kunst. Af denne Maler, der 1642 blev Medlem
af Lucas-Gildet i Haarlem, findes et dygtigt
Stillelivsbillede paa Fredensborg Slot.
<i>A. Hk.</i>
</chapter>

<chapter name="Hedalen">
<b>Hedalen,</b> 1) i Valdres Anneks til Søndre
Aurdal, en liden Bygd, der gennemstrømmes af
den i Spirillen faldende Urula. Dalen er kendt
for sin gl Stavkirke (ældre end 1327) og det
til denne knyttede Sagn om Beboernes Uddøen
