dyrket indtil Throndhjem (se forøvrigt
<sp>Jordskok</sp>).

<i>H. annuus</i> L. (<sp>Solsikke</sp>, norsk tillige
<sp>Solvendel</sp>) er enaarig og bliver over 2 m høj.
Den har mest ugrenet Stængel; Bladene er
hjertedannede. Kurvene er nikkende og meget
store, over 30 cm i Diameter; de har gule
Randblomster og brunlige Skiveblomster.
Solsikken stammer rimeligvis fra Meksiko og er
indført til Europa ved Midten af 16. Aarh. Den
er længe dyrket som Prydplante (se nedenf.),
og som Olieplante dyrkes den fl. St. i Europa,
f. Eks. i det sydlige Rusland, idet der af de
meget olieholdige Frugter (de indeholder c.
40 %) presses en Olie, som anvendes til Mad
og i forsk. tekn. Øjemed; i Rusland produceres
aarlig c. 10 Mill. kg Olie. Til Kvægfoder
fremstilles ogsaa Oliekager af Solsikkens Frugter
(se <sp>Solsikkekager</sp>). I Danmark har den
under Verdenskrigen 1914—19 været dyrket
som Olieplante i noget større Mængde og med
nogenlunde Held, der muligvis vil bevirke
fortsat Avl. Solsikken giver modent Frø endnu ved
69° 18′ i Norge, og ved Jakobshavn i Grønland
har man paa Friland faaet kraftige Planter
med store Kurve. Foruden Solsikke dyrkes
ogsaa andre Arter H. som Prydplanter.
<i>A. M.</i>

<i>H.</i> er store, ornamentale Prydplanter for
Friland. Af enaarige skal nævnes Solsikken og
Varieteten <i>H. a. uniflorus</i>, der kun har een,
indtil 50 cm stor Kurv. <i>H. a. macrophyllus
giganteus</i> udmærker sig ved sine store Blade, <i>H.
a. fl. pleno</i> har fyldte Blomster. <i>H.
argyrophyllus</i> A. Gray (Texas) er mere forgrenet end
foregaaende og dyrkes særlig for de stærkt
hvidfiltede Blades Skyld. Frøet saas i Marts i
Potter, og efter at være plantede enkeltvis i Potter
udplantes de unge Planter i Maj med fuld
Klump. I den tørre Tid maa de vandes stærkt.
Bl. fleraarige <i>H.</i> kan anbefales: <i>H. multiflorus</i>
L. (Nordamerika), 80—150 cm høj med
orangegule Blomster; <i>H. m. fl. pleno</i> har fyldte
Blomster og dyrkes mere alm. end Stamformen. De
formeres ved Deling om Foraaret og plantes
med en Afstand af 60—70 cm.
<i>L. H.</i>

<img>Helianthus.</img>
</chapter>

<chapter name="Heliar">
<b>Heliar</b> er et fotografisk Objektiv, fremstillet
af Voigtländer & Sohn. H. er en usymmetrisk
Anastigmat, der bestaar af to Linsesystemer,
hver bestaaende af to sammenkittede Linser;
imellem de to Linsesystemer er anbragt en
enkelt bikonkav Linse.
<i>C. E. A.</i>
</chapter>

<chapter name="Heliaster">
<b>Heliaster,</b> Medlemmerne af den edsvorne
Folkedomstol i det gl. Athen. H.'s Domstol er
oprettet af Solon som Appelinstans for Sager,
som Øvrighederne havde paakendt; i Tidens
Løb blev den i de allerfleste Sager første og
eneste Instans (Drabssager undtagne, der
paakendtes af Raadet paa Areopagos), og desuden
kunde alle politiske Spørgsmaal indankes til
dens Afgørelse. H.'s Antal har varieret; det
højeste Antal, 6000, naaedes i Athens
Stormagtsperiode, da Forbundsfællernes Sager til Dels
skulde paadømmes i Athen. Betingelserne for at
optages som Heliast var det fyldte 30. Aar og
borgerlig Hæderlighed. Perikles indførte Diæter,
der fra 425 beløb sig til en halv Drachme pr
Dag; denne Foranstaltring skal have haft en
uheldig Indflydelse paa Dommernes Kvalitet,
da den lokkede Kreti og Pleti til at melde sig.
Kun undtagelsesvis, som politisk Korporation,
fungerede alle H.; i Reglen dømte kun et
mindre Antal (fra 500 til 1500), der saa
repræsenterede hele Domstolen. En Øvrighedsperson
ledede Forhandlingerne, men H. dømte ikke
alene om Anklagedes Skyld, men ogsaa om
Straffen. Afstemningen var hemmelig. H.'s
Anseelse var ikke stor; de beskyldtes for at lade
sig lede af uvedkommende Hensyn, og
Bestikkelighed nævnes allerede i 5. Aarh. (<sp>Litt</sp>.:
<sp>Lipsius</sp>, »Das Attische Recht u. Rechtsverfahren«
[I, 1905]).
<i>K. H.</i>
</chapter>

<chapter name="Helichrysum">
<b>Helichrysum</b> [-'kry.-], Slægt af
Kurvblomstrede (Asters-Gruppen), Urter, Halvbuske
ell. Buske, hvis Kurve har tørre Svøbblade. C.
300 Arter. Af <i>H. orientale</i> Tourn., der hører
hjemme paa de gr. Øer og i Lilleasien, og som
dyrkes alm. i Mellemeuropa, benyttes
Blomsterne tørrede og ofte farvede til Kranse og
gaar da under Navn af <sp>Immorteller</sp>. <i>H.
orientale</i> Gaertn. dyrkes efter stor Maalestok
i Provence, hvorfra den i tørret ell. frisk
Tilstand forsendes over hele den civiliserede
Verden; i Danmark vil den ikke trives. Af <i>H.
macranthum</i> Benth. (Ny-Holland), 60 cm høj, haves
ogsaa Varieteter i forsk. Farver. <i>H.
brachyrhynchum</i> Sond fra Australien har skinnende
gule Randkroner og mørkegul Skive.
<i>A. M.</i>

<i>H. bracteatum Willd</i> (Australien) har gule
Blomster. <i>H. b. album</i> har dog hvide Blomster,
og af <i>H. b. monstrosum</i> med større Blomster
haves Varieteter med hvide, gule, røde, violette
