<i>A Spirit in Prison</i> (1908). Desuden har han
skrevet: <i>Flames</i> (1897), <i>Felix</i> (1902), <i>The
Woman with the Fan</i> (1904), <i>The Garden of Allah</i>
(1904), <i>The Way of Ambition</i> (1913).
<i>I. O.</i>
</chapter>

<chapter name="hic hæret aqua">
<b>hic hæret aqua</b> [-kva] (lat.), »her standser
Vandet« (nemlig i Vanduret ell. i en
Vandrende). Talemaaden, der oftere forekommer hos
Cicero (f. Eks. <i>De officiis</i> III 117), brugtes i
Bet.: her staar vi, nu kan vi ikke komme
videre.
<i>H. H. R.</i>
</chapter>

<chapter name="Hickory">
<b>Hickory</b> ['hik<sub>ə</sub>r<sub>i</sub>], se <sp>Carya</sp>.
</chapter>

<chapter name="Hickoryolie">
<b>Hickoryolie</b> ['hik<sub>ə</sub>r<sub>i</sub>-] faas ved Udpresning
af Nødderne af forsk. Arter <i>Carya</i>. Nogle
Arter giver H. med en noget bitter Smag, der
anvendes til Sæbefabrikation o. lign. tekn. Brug,
medens H. af andre Arter har en behagelig
Smag og bruges som Madolie.
Handelsbetegnelsen er oftest <sp>amer. Nødolie</sp>. Nødderne
(»amer. Valnødder«) af fl. Arter er spiselige,
saasom »ægte Hickorynødder« af <i>C. ovata</i>,
»Illinoisnødder« af <i>C. olivæformis</i> og <i>C. illinoënsis</i>,
og »Fiksernødder« (p. Gr. a. den haarde Skal)
af <i>C. alba</i>.
<i>K. M.</i>
</chapter>

<chapter name="Hickorytræ">
<b>Hickorytræ</b> ['hik<sub>ə</sub>r<sub>i</sub>-], af flere Arter <i>Carya</i>
(s. d.), er haardt, lysebrunt, kun fra ældre
Stammer med en mørk Kerne, og overordentlig
sejgt. Det anvendes meget til
Vognmagerarbejder, Værktøjsskafter o. l. og vurderes hertil
højt, det er holdbart, men svinder stærkt.
<i>K. M.</i>
</chapter>

<chapter name="Hicks, George Edgar">
<b>Hicks</b> [hiks], <sp>George Edgar</sp>, eng.
Genremaler, f. 1824 i Lymington (Hampshire). H.
Elev at Akademiet i London, vandt sig
usædvanlig Folkeyndest ved sine populært holdte
Genrebilleder; han slog afgørende igennem 1859
med »Dividendedag i Banken«, efter at han alt
tidligere med Held havde udstillet Billeder som
»Lærke ved Himmelporten« (1855) m. m., og
fortsatte med »Postkontoret« (1860),
»Billingsgate-Torvet i London«, »Ulykkesdagen« (1871),
»Moder og Barn« (1873), »Hjemvenden fra
Marken« (1876), »Fiskerens Kone«, »Ruth«, »Tro,
Haab og Kærlighed« (1878) etc.
<i>A. Hk.</i>
</chapter>

<chapter name="Hicks, William">
<b>Hicks</b> [hiks], <sp>William</sp>, kendt under
Navnet <sp>H. Pasha</sp>, eng. Officer, f. 1830, faldet i
Ægypten 4. Novbr 1883. Som Fændrik traadte
han 1849 ind i Hæren og deltog 1867—68 i
Felttoget til Abessinien, forfremmedes 1880 til
Oberst og sendtes 1883 som Stabschef til Hæren
i Sudan. Under sin Fremrykning langs Nilen
angrebes han 29. Apr. ved Morabea af en arab.
Rytterstyrke paa c. 45000 Mand, men vandt en
glimrende Sejr. Han fik nu Overbefalingen
over alle i Sudan staaende eng. Tropper og
rykkede frem paa ny langs Nilen med en
Styrke paa c. 14000 Mand. Han slog vel 1. Novbr
en Del af Mahdiens Tropper, men angrebes 3.
s. M. overraskede ved Melbeis og Kasgil.
Efter en blodig Kamp lykkedes det H. den flg.
Dag at samle sine midlertidig delte
Stridskræfter, men da han var afskaaret fra
Vandforsyningen og stod uden Munition, endte
Ekspeditionen med Korpsets fuldstændige
Tilintetgørelse.
<i>B. P. B.</i>
</chapter>

<chapter name="Hicks Beach, Michael Edvard">
<b>Hicks Beach</b> ['hiks-'bi.t∫], <sp>Michael
Edvard</sp>, Sir, eng. Statsmand, f. 1837, d. 30. Apr.
1916, valgtes 1864 til Underhuset som
Konservativ og var allerede Febr—Decbr 1868
Understatssekretær. Febr 1874 blev han Oversekretær
for Irland, fik 1877 Sæde i Kabinettet og
overtog Febr 1878 Posten som Statssekretær for
Kolonierne indtil Apr. 1880. Da det ny
konservative Ministerium Salisbury kom til Roret Juni
1885, blev han Skatkammerkansler og som
saadan Regeringens Ordfører i Underhuset, dog
kun indtil Febr 1886. Juli s. A. fik han sin
tidligere Post som Oversekretær for Irland, men
maatte Marts 1887 opgive den p. Gr. a.
Øjensvaghed. Derimod beholdt han sit Sæde i
Kabinettet, og da han ved et Ophold i Udlandet
var blevet raskere, overtog han Decbr 1888
Handelsministeriet, som han styrede indtil Aug.
1892. Endelig blev han Juni 1895—Juli 1902 igen
Skatkammerkansler, men var ikke som forrige
Gang tillige Ministeriets Ordfører i Underhuset.
Efter sin Afgang som Minister forsvarede han
Frihandelen imod Chamberlain's ny
Toldpolitik. 1906 ophøjedes han til Peer som Viscount
St Aldwyn.
<i>E. E.</i>
</chapter>

<chapter name="Hicksitter">
<b>Hicksitter</b> [hik-], se <sp>Kvækerne</sp>.
</chapter>

<chapter name="hic niger est, hunc tu, Romane, caveto!">
<b>hic niger est, hunc tu, Romane, caveto!</b>
(lat.), denne Mand er sort (ɔ: ondskabsfuld);
Romer, tag dig i Agt for ham! Citat af Horats'
Sat. I, 4, 85.
<i>H. H. R.</i>
</chapter>

<chapter name="hic Rhodus, hic salta">
<b>hic Rhodus, hic salta</b> ['ro.-] (lat.), »her er
Rhodos, spring her!«, lat. Ordsprog = her
gælder det; her maa du vise, hvad du er i
Stand til. Talemaaden er hentet fra en æsopisk
Fabel om en Pralhans, der roste sig af engang
paa Rhodos at have gjort et vældigt Spring og
beraabte sig paa Vidner, der skulde have set
det. En af de Tilstedeværende sagde da: Hvis
det er sandt, hvad du siger, behøves ingen
Vidner; Stedet her er Rhodos, spring her!
<i>H. H. R.</i>
</chapter>

<chapter name="Hidalgo (Titel)">
<b>Hidalgo</b> [i'ðalg<sub>å</sub>], sp., port. <i>Fidalgo</i> (ɔ: <i>hijo
de algo</i>, »Søn af noget«, Plur. <i>hijosdalgo</i>),
Titlen for den lavere Adel i Spanien. Cervantes'
Don Quijote hører til denne Klasse. En H. er
enten <i>de sangre</i> (ell. <i>de ejecutoria</i>), f.
Adelsmand, ell. <i>de privilegio</i>, nys adlet af Monarken,
ell. som har købt sit Adelspatent.
<i>E. G.</i>
</chapter>

<chapter name="Hidalgo (Stat i Meksiko)">
<b>Hidalgo</b> [i'ðalg<sub>å</sub>]], Stat i det indre af
Republikken Meksiko, begrænset af Staterne
Veracruz, San Luis Potosi, Querétaro, Meksiko,
Tlascala og Puebla, er 22373 km<sup>2</sup> med (1912)
655187 Indb. ell. 29 pr km<sup>2</sup>. Den største Del af
Staten ligger paa den meksikanske Højslette,
den østlige Del dog paa Randbjergenes
Skraaning og naar ned i de lavere liggende, tropiske
Egne. Klimaet er tempereret ell. tropisk efter
Højden. En Del af Højsletten har et meget tørt
Klima, saaledes Egnen omkr. Apam i den
sydlige Del af Staten, hvor Agaven har været
dyrket i Aarh., og hvorfra gæret Agavesaft
(»Pulque«) sendes til Staden Meksiko. Paa
Højsletten dyrkes i øvrigt Majs, Rønner, Sukkerroer,
Bomuld, og paa Bjergskraaningen imod Ø.
Kaffe. Den vigtigste Næringsvej er Minedriften;
ved Pachuca, Real der Monte, Zimapán o. a.
Steder udvindes Sølv, Guld, Kvægsølv, Kobber,
Jern, Bly, Zink m. m. Ogsaa Kul og Marmor
findes. Fl. Jernbaner gaar gennem H.
Hovedstaden er Pachuca.
<i>G. Ht.</i>
</chapter>

<chapter name="Hidalgo de Parral">
<b>Hidalgo de Parral</b> [i'ðalg<sub>å</sub>]-ð<sub>æ</sub>-pa'r.al] (<sp>San
José de Parral</sp>), Bjergby i den
