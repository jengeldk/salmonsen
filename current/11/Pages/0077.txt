<chapter name="Havsule">
<b>Havsule,</b> se <sp>Suler</sp>.
</chapter>

<chapter name="Havtaske">
<b>Havtaske,</b> se <sp>Tussefisk</sp>.
</chapter>

<chapter name="Havterne">
<b>Havterne,</b> se <sp>Terner</sp>.
</chapter>

<chapter name="Havtidsel">
<b>Havtidsel,</b> se <sp>Eryngium</sp>.
</chapter>

<chapter name="Havtorn">
<b>Havtorn,</b> Benævnelse for Sand-Tidse (se
<sp>Hippophaës</sp>) og for Mandstro (se
<sp>Eryngium</sp>).
<i>A. M.</i>
</chapter>

<chapter name="Havundersøgelser">
<b>Havundersøgelser,</b> se
<sp>internationale H.</sp>
</chapter>

<chapter name="Havørn">
<b>Havørn,</b> se <sp>Ørne</sp>.
</chapter>

<chapter name="Havadsche ell. Chawadsche">
<b>Havadsche</b> ell. <sp>Chawadsche</sp> (pers.)
betyder egl. Købmand, men er nu til Dags i
Orienten gaaet over til at være den alm. Betegnelse
for enhver Europæer, uanset hans Stilling. Det
fortrænges dog nu efterhaanden af det fr.
<i>monsieur</i> (udtalt músju).
<i>J. Ø.</i>
</chapter>

<chapter name="Hawaii">
<b>Hawaii,</b> <sp>Territorium</sp> i U. S. A., se
<sp>Sandwich-Øerne</sp>.
</chapter>

<chapter name="Hawara">
<b>Hawara,</b> Navnet paa en Egn, der
gennemstrømmes af den Kanal, der fører Nilens
Vande ind i Landskabet Fajum fra Nildalen. I
H., der ligger umiddelbart foran selve Indløbet
i den vestligste Del af Nildalen, lod Kong
Amenemha III (12. Dynasti) opføre en Pyramide,
hvis Rester endnu findes her, hvorimod
Kongens Begravelse inde i Pyramiden er blevet
fuldstændig ødelagt, vistnok af Gravrøvere. I
Nærheden har Petrie ved sine Udgravninger
fundet en mærkelig Samling af vidunderlig fint
forarbejdede Kostbarheder fra det 12. Dynasti.
Ved H. laa ogsaa Labyrinten, der vistnok var
en fælles Helligdom for alle de i Fajum
dyrkede Guder med Krokodillehoved. Den
stammer uden Tvivl fra 12. Dynasti. Herfra har
Glyptoteket faaet flere mærkelige Skulpturer,
fundne af Petrie og stammende fra 12. Dynasti.
I det 18. Dynasti fandtes ved H. et kgl. Palads,
i hvis Ruiner fine Kunstsager fra det ny Rige
er fundne. I de første Aarh. af Romertiden
anvendtes Egnen om H. til Begravelsesplads for
Beboerne af Byen Krokodilopolis ell.
Arsinoiternes By (nu Medinet el Fajum), da Byens
Indbyggerantal var vokset saa stærkt, at der ikke
var Plads mere paa den opr. Begravelsesplads
ved Byen. Paa Gravpladsen ved H. fra
Romertiden (mest 2. Aarh. e. Kr.) er der fundet
mange Mumier med malede Portrætter foran
Ansigtet. To saadanne Mumier med Portrætter
findes i Glyptoteket. De er fundne af Petrie.
De fleste med Portrætter forsynede Mumier er
daarligt bevarede, hvorfor man har nøjedes
med at bevare Portrætterne, hvoraf de
allerfleste er malede enkaustisk paa Træplader.
Mumier med Portrætter er ogsaa fundne andre
Steder i Fajum, bl. a. nordligt for H. i en
Gravbygning, der efter en Indskrift indeholdt
Mumier af Beboere af Byen Korte. Disse
Portrætter erhvervedes af Tæppehandleren Th.
Graf i Wien, der atter afhændede en Del,
bl. a. til Glyptoteket og Antiksamlingen i Kbhvn.
<i>V. S.</i>
</chapter>

<chapter name="Hawarden">
<b>Hawarden</b> ['ha.<sub>ə</sub>d<sub>ə</sub>n ell. 'hå.<sub>ə</sub>d<sub>ə</sub>n], By i det
nordlige Wales, Flintshire, ligger i et
Kuldistrikt nær ved Mundingen af Floden Dee. (1911)
20571 Indb. Den har en gl Kirke og betydelig
Industri i Stentøj, Drænrør og ildfaste Sten.
I Nærheden findes Ruiner af det gl. <sp>H. Castle</sp>
og et nyt Slot af samme Navn, der ligger
smukt i en stor Park. Det ejedes fra 1874 af
Gladstone.
<i>G. Ht.</i>
</chapter>

<chapter name="Hawasch">
<b>Hawasch</b> (<sp>Hauasch</sp>, <sp>Aouasch</sp>), Flod i
Østafrika, udspringer paa Sydsiden af det
abessiniske Højland og løber mod Ø., senere mod
NØ., dannende Syd- og Østgrænsen for
Landskabet Schoa; til sidst vender den sig mod Ø.
ud i Danakil-Ørkenen, hvor den ender i
Saltsøen <sp>Abhebbad</sp>, 80 km fra Tadjura-Bugten.
Flodens mellemste Løb er endnu kun lidet
udforsket.
<i>C. A.</i>
</chapter>

<chapter name="Hawes, Stephen">
<b>Hawes</b> [hå.z], <sp>Stephen</sp>, eng. Digter,
(1483—1513), studerede i Oxford, hvorefter han
foretog en Udenlandsrejse og blev fortrolig med
fr. og ital. Poesi. Efter sin Hjemkomst fik han
en Stilling ved Henrik VII's Hof. I sin Digtning
er han nærmest en Discipel af Lydgate og
Chaucer. Hans Hovedværk er <i>The Pastime of
Pleasure</i> (ny Udg. ved Wright for <i>Percy Society</i>
1846).
<i>(T. L.). I. O.</i>
</chapter>

<chapter name="Hawick">
<b>Hawick</b> ['hå.<sub>i</sub>k], Fabrikby i det sydøstlige
Skotland, Roxburgshire, ligger ved Floden
Teviot, der adskiller den fra dens Forstad
<sp>Wilton</sp>. (1911) 16877 Indb. Den driver Fabrikation
af Strømper, Plaids, Uldtøj og Handsker. Som
Grænseby led H. meget ved Englændernes og
Skotternes Kampe i Middelalderen; man viser
endnu et gl. Taarn, som var den eneste
Bygning, der blev tilbage, da Jarlen af Sussex 1570
afbrændte Byen.
<i>G. Ht.</i>
</chapter>

<chapter name="Hawke, Edward">
<b>Hawke</b> [hå.k], <sp>Edward</sp>, Lord, eng.
Admiral (1705—81), kom til Søs 1719 og avancerede
efterhaanden til <i>Admiral of the fleet</i>,
udmærkede sig i Krigen mod Spanien 1739—43 og ved
Angrebet paa Toulon 1744. — Som Eskadrechef
angreb H. 1746 en fr. Flaadestyrke ved la
Rochelle og erobrede største Parten af Skibene.
1759 blokerede han med en Flaade Brest; i en
Storm lykkedes det den fr. Flaade at slippe ud;
men H. forfulgte, traf en Del af den i Bugten
ved Quiberon og ødelagde her 20 store Skibe
i et 2 Dages Slag. P. Gr. a. Uenighed med Pitt
og Admiral Anson fik han dog ikke nogen
Belønning for sin store Sejr og trak sig derfor
ikke længe efter tilbage fra aktiv Tjeneste. 1776
fik han Titel af Baron af Townton.
<i>C. W.-S.</i>
</chapter>

<chapter name="Hawkesbay">
<b>Hawkesbay</b> ['hå.ksbe<sub>i</sub>], Prov. i Ny Zeelands
Nordø, ligger omkr. Bugten af s. N. 11377 km<sup>2</sup>
med (1911) 49458 Indb. Bugten opdagedes 1769
af James Cook.
<i>M. V.</i>
</chapter>

<chapter name="Hawkesbury">
<b>Hawkesbury</b> ['hå.ksb<sub>ə</sub>r<sub>i</sub>], Flod i
Ny-Syd-Wales, udspringer paa de blaa Bjerge under
Navnet Wollondelly River, løber mod NØ. og
falder efter et Løb paa 528 km med en
pludselig Drejning mod SØ. ud i Brokenbay. Den er
sejlbar i sit nedre Løb indtil Byen Windsor.
<i>M. V.</i>
</chapter>

<chapter name="Hawkins, Benjamin Waterhouse">
<b>Hawkins</b> ['hå.k<sub>i</sub>nz], <sp>Benjamin
Waterhouse</sp>, eng. Naturforsker, f. 8. Febr 1807 i
London, d. 1889 i New York, uddannede sig i
Ungdommen til Billedhugger, men begyndte
1827 at studere Naturvidenskab, og fra 1852
kastede han sig specielt over Geologien. Hans
Berømmelse knytter sig særligt til en Række
Rekonstruktioner i naturlig Størrelse af 30 af
Fortidens kæmpemæssige, uddøde Dyreformer,
som han 1852—55 udførte til Parken ved
Krystalpaladset nær London; disse vakte saa meget
