Ulykker fandt saaledes Sted 1875. I Bjergene
findes store Skove af Eg, Fyr og Gran. I Dalene
og paa Sletterne mod N. dyrkes Hvede, Majs
o. a. Kornsorter, i Alm. mere end til det lokale
Forbrug. Omkr. Toulouse drives Havebrug i stor
Stil. Af Arealet var (1913) 59,5 % opdyrket, 14 %
naturlige Græsgange, 14,3 % Skov, 2,5 % øde
Land. 31893 ha anvendtes til Vinavl; der
avledes (1913) 798690 hl Vin. Vinen er dog kun
kun middelgod. Frugtavlen er meget betydelig
(Kastanier, Æbler, Fersken). Paa de store
Græsgange i Bjergene drives en storartet
Kvægavl med Mejeridrift. Af værdifulde Mineraler
forekommer Zink, Bly, Salt, men
Bjergværksdriften er ringe; fra gl Tid brydes Marmor ved
St Béat. Der findes mange Mineralkilder, især
ved Bagnères-de-Luchon og Barbazan, som
besøges af en Mængde Badegæster. Industrien er
mangesidig, men ikke meget betydelig. Dept
har (1912) 422 km Jernbane, hørende til
Sydbanen og Orléans-Banen. Sydbanens
Hovedlinie Bordeaux—Cette gaar over Hovedbyen
Toulouse, som desuden ved Canal du Midi er
forbundet med Middelhavet og ved den sejlbare
Garonne med Atlanterhavet. H. er delt i 4
Arrondissementer (Toulouse, Villefranche, Muret
og St Gaudens), 39 Kantoner og 588 Kommuner.
Toulouse er Sæde for en Ærkebiskop og for 17.
Armékorps.
<i>G. Ht.</i>
</chapter>

<chapter name="Haute-Loire">
<b>Haute-Loire</b> [o.t-'lwa.r], Dept i det centrale
Frankrig, omkring Loires øvre Løb, er omgivet
af Dept. Puy-de-Dôme, Loire, Ardèche, Lozère
og Cantal og bestaar af det gl. Velay samt Dele
af Landskaberne Basse-Auvergne, Gévaudan,
Vivarais og Forez. Det er 5001 km<sup>2</sup> med (1911)
303838 Indbyggere. H. hører til det franske
Centralplateau; dets laveste Punkt ligger
400 m over Havet (hvor Floden Allier forlader
Dept), dets højeste Punkt er Mont Mézenc (1754
m) i Vivarais-Bjergene, der danner Dept.'s
østlige Grænse. Langs Vestgrænsen strækker
sig Margeride-Bjergene, og midt igennem Dept
fra N. til S. stryger Velay-Kæden med sine
talrige udslukte Vulkaner, dannende Vandskel
mellem Floderne Loire og Allier, af hvilke den
førstnævnte gennemstrømmer den østlige Del,
sidstnævnte den vestlige Del af Dept. Da
Terrainet er højtliggende og Dalene aabner sig
mod N., er Klimaet køligt, Vinteren lang og
streng; paa Mézenc-Plateauet ligger Sneen i 8
Maaneder. Storme og stærke Regnskyl er
hyppige. Nedbøren naar i Bjergene 1000 mm aarlig.
Af Arealet er 44 % opdyrket, 26,3 % er
naturlige Græsgange, 18,3 % Skov, 9,7 % øde Land. Til
Vinavl anvendes 3017 ha; 1913 avledes 41891
hl Vin. Korn (især Rug, Havre og Byg) dyrkes
i de lavere liggende Egne. Kvægavlen er meget
betydelig; der holdes mange Geder.
Kulbrydning foregaar mod NV. i Felterne omkring
Langeac og Brassac. Der brydes ogsaa
Antimon og Bygningssten, og Dept er rigt paa
Mineralkilder. Kniplingsindustrien beskæftiger en
stor Mængde Kvinder; desuden findes en ikke
ubetydelig Silkeindustri. Der indføres til H.
Mel o. a. Fødevarer, Knipletraad og
Agerbrugsredskaber og udføres Fedekvæg, Uld,
Kniplinger og Kul. Dept har (1912) 468 km Jernbane,
hørende til
Paris—Lyon—Méditerranée-Systemet. Det deles i Arrondissementerne Le Puy,
Brioude og Yssingeaux, 28 Kantoner og 265
Kommuner. Hovedstaden er Le Puy, som er Sæde
for en Biskop (under Ærkebispen i Bourges).
H. hører til 13. Armékorps, hvis Hovedkvarter
er Clermont-Ferrand.
<i>G. Ht.</i>
</chapter>

<chapter name="Haute-Marne">
<b>Haute-Marne</b> [o.t-'marn], se <sp>Marne</sp>.
</chapter>

<chapter name="Hautes-Alpes">
<b>Hautes-Alpes</b> [o.t'z-alp], Dept i det
sydøstlige Frankrig, begrænses af Dept. Savoie, Isére,
Drôme, Basses-Alpes samt Italien og bestaar
af de tre gl. til Dauphiné hørende Landskaber:
Briançonnais, Embrunais og Gapençais. 5643
km<sup>2</sup> med 105083 Indb. ell. 19 pr. km<sup>2</sup>. H. er et
fattigt og ufrugtbart Alpeland, næst efter
Basses-Alpes det svagest befolkede af alle
Frankrigs Dept., og Befolkningen er aftagende p. Gr.
a. Udvandring. Det gennemskæres af Dale,
hvorigennem flyder Durance og Bifloder til
denne samt Iséres Biflod Drac, Dalene
adskilles af gletscherklædte Bjergrygge med nogle af
Alpernes højeste Toppe, deriblandt Écrins
(4103 m), Meije (3987 m), Pelvoux (3954 m).
Det laveste Punkt, hvor Durance forlader Dept,
ligger 500 m o. H. Det kolde Klima og de lange
Vintre hindrer Agerbruget i den største Del af
Dept. Af Arealet er (1913) kun 14,5 % Agerland,
28,4 % er naturlige Græsgange, 26,7 % Skov, og
24 % er øde og unyttigt Land. Til Vinavl
anvendes kun 2093 ha. Hvede og Havre er de
vigtigste Kornsorter. Vinhøsten gav (1913) 34121 hl.
Tidligere opdrættedes i H. en Mængde Heste
og Muldyr, men denne Virksomhed er ophørt.
Derimod holdes store Hjorde af Hornkvæg, og
om Sommeren anvendes Alpegræsgangene til
Græsning for en Mængde Faar fra
Nabodepartementerne; herved har Græsgangene dog lidt
Skade, og desuden har Faarene anrettet store
Ødelæggelser paa Skovene. Sølv-, Bly- og
Kobbermalm samt Kul og Gips findes fl. St. i Dept,
men Bjergværksdriften er ubetydelig, ligeledes
Industrien. Jagten er endnu en Næringsvej, og
der udføres Skind af Ræve, Murmeldyr,
Gemser, Harer; desuden eksporteres Uld, Ost,
Tømmer, Honning og Voks. Handelen hindres af
Mangelen paa Samfærdselsmidler; der findes
(1912) kun 183 km Jernbane. H. deles i 3
Arrondissementer (Gap, Briançon, Embrun), 24
Kantoner og 186 Kommuner. Hovedstaden er Gap,
som er Sæde for en Biskop (under Ærkebispen
i Aix).
<i>G. Ht.</i>
</chapter>

<chapter name="Haute-Saône">
<b>Haute-Saône</b> [o.t-'so.n], se <sp>Saône</sp>.
</chapter>

<chapter name="Haute-Savoie">
<b>Haute-Savoie</b> [o.t-sa'vwa], se <sp>Savoie</sp>.
</chapter>

<chapter name="Hautes-Pyrénées">
<b>Hautes-Pyrénées</b> [o.t-pire'ne], se
<sp>Pyrénées</sp>.
</chapter>

<chapter name="Haute-Vienne">
<b>Haute-Vienne</b> [o.t-'v<sub>i</sub>æn], se <sp>Vienne</sp>.
</chapter>

<chapter name="haut-goût">
<b>haut-goût</b> [o-'gu] (fr., »stærk Smag«),
bruges navnlig om Vildt, der har hængt længe.
</chapter>

<chapter name="Hautmont">
<b>Hautmont</b> [o'må], By i Nordfrankrig, Dept
Nord, ved Sambre og Nordbanen, 4 km SV. f.
Maubeuge. (1911) 13128 Indb. Store
metallurgiske Værksteder, Fabrikation af Maskiner og
Kemikalier.
<i>G. Ht.</i>
</chapter>

<chapter name="Hautpoul, Henri Amand og Alphons Henri">
<b>Hautpoul</b> [o'pu eller o'pul?], 1) <sp>Henri
Amand</sp>, Markis, fr. General (1780—1853), af
gl. Adelsslægt i Languedoc, blev 1803 Løjtnant
i Artilleriet og deltog med Hæder i Krigene
1807—13. Han sluttede sig 1814 ivrig til
Bourbon'erne, blev 1819 Brigadegeneral og senere
