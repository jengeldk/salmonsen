konservative Sparta, mest i Athen, hvor man
allerede tidlig i større Omfang end andensteds
anvendte de letvæbnede Peltaster. I Beg. af 4.
Aarh. f. Kr. udvikledes denne mere
letbevægelige Vaabenart stærkt af Ifikrates, og 394 f. Kr.
sejrede til alm. Overraskelse en saadan
Afdeling ved Lechaion over en spartansk
Afdeling sværtbevæbnede. De af Epameinondas
indførte taktiske Forbedringer hævdede dog
paa ny H.'s gl. Ry, og til den politiske
Friheds Undergang i Hellas vedblev de at være
Hærens Kerne. Om Vaabnenes Form og
Beskaffenhed o. s. v. haves Oplysninger, dels fra
Oldtidsforfattere, dels fra Monumenter (bl. a.
Gravmæler) og Fund.
<i>H. A. K.</i>
</chapter>

<chapter name="Hoplocampa">
<b>Hoplocampa,</b> se <sp>Bladhvepse</sp>.
</chapter>

<chapter name="Hoplophorus">
<b>Hoplophorus</b> [-f-], se <sp>Glyptodonter</sp>.
</chapter>

<chapter name="Hoplopterus">
<b>Hoplopterus,</b> se <sp>Krokodilvogter</sp>.
</chapter>

<chapter name="Hoppe (se Heste)">
<b>Hoppe,</b> se <sp>Heste</sp>.
</chapter>

<chapter name="Hoppe (dansk Adelsslægt)">
<b>Hoppe,</b> dansk Adelsslægt, der nedstammer
fra Brygger paa Christianshavn <sp>Hans H.</sp> (d.
1666), som kom hertil fra Holland. Begge hans
Sønner efterlod Afkom. Den ældste,
Viceadmiral <sp>Iver H.</sp> (s. d.), blev Fader til
Generaladmiralløjtnant <sp>Frederik H.</sp> (s. d.), hvis
Søn, Assessor i Højesteret, Konferensraad
<sp>Peder H.</sp> (1727—78), udvirkede, at Farfaderens
samlede Descendents ved Patent af 30. Juli
1777 optoges i den danske Adel med flg.
Vaaben: Skjoldet delt med blaat Hjerteskjold,
hvori en oprejst kronet Guld Løve, holdende
et Sølv Anker, Hovedskjoldets 1. Felt viser en
halv sort Ørn med en omvendt Krone om
Halsen, hvilende Kloen paa en Klippe, i Guld,
2. en af tre Bygkorn ledsaget grøn Krans i
Sølv, paa den kronede Hjelm tre
Humlestænger med grønne Ranker mellem to Sølv
Vesselhorn. Foruden en Datter, <sp>Else Marie H.</sp>
(1767—1834), der ægtede den kendte
Gehejmekonferensraad Johan v. Bülow til
Sanderumgaard, havde Konferensraaden to Sønner,
Hofjægermester <sp>Frederik H.</sp> til Sæbygaard
paa Sjælland (1770—1837), hvis Sønner døde
uden Afkom, og Kontreadmiral, Kammerherre
<sp>Johan Christoffer H.</sp> (s. d.), der blev
Fader til Stiftaontmand paa Island, senere
Amtmand over Vejle Amt, Kammerherre <sp>Peter
Fjeldsted H.</sp> (1794—1848), til Stadsfysikus
i Kbhvn, Prof. <i>Dr. med.</i> <sp>Børge Anton H.</sp>
(1796—1865) og til Stiftamtmand paa Island,
senere Amtmand over Sorø Amt, kammerherre
<sp>Torkil Abraham H.</sp> (1800—71). Kun
sidstnævntes Afkom blomstrer. Ovenn.
Bryggers yngre Søn, <sp>Knud Hansen H.</sp>, blev
Stamfader til Slægtens borgerlige Linie.
<i>P. B. G.</i>
</chapter>

<chapter name="Hoppe, Iver og Frederik og Johan Christofer">
<b>Hoppe,</b> 1) <sp>Iver</sp>, dansk Admiral, f. 30.
Apr. 1649, d. 5. Aug. 1693, kendt som en af
Niels Juel's dygtigste Skibschefer. Han kom i
dansk Søkrigstjeneste ved Udbrudet af den
skaanske Krig og udnævntes 1684 til
Viceadmiral. I Slaget paa Kjøge-Bugt 1. Juli 1677
førte han Orlogsskibet »Frederik III«; med
dette hjemførte han ud paa Efteraaret
Christian V fra Rygen og maatte i 5 Dage udholde
en voldsom Storm. Da Skibet drev for sine
Ankre, lod han udkaste et lille Varpanker,
og samtidig holdt de andre. Det blev senere
forgyldt og findes endnu paa Rosenborg med
et Vers af Thomas Kingo.

2) <sp>Frederik</sp>, dansk Admiral, ovenn.'s
Søn, f. 1. Aug. 1690, d. 26. Oktbr 1776. Han
blev, efter at have gjort Tjeneste i England,
1709 Sekondløjtnant, dellog 1715 i Gabel's Sejr
paa Kolbergerred, senere i Raben's Kamp ved
Rygen; 1719 som Chef for et Linieskib var
han under Tordenskjold med ved Belejringen
af Göteborg samt Fæstningen Karlsten's
Erobring. Dels ved uværdige Intriger, dels fordi
han sammen med to andre Officerer over for
Frederik IV havde paatalt nogle ubillige
Indskrænkninger i Officersstandens Indtægter, fik
han 1728 Afsked uden Pension, men fik
ved Christian VI's Tronbestigelse paa ny
Afsættelse. 1737 blev han atter Genstand for en
temmelig uretfærdig Forfølgelse, men slap dog
for Afsked ved Kongens personlige
Mellemkomst. Af Nag over den Behandling, han havde
lidt, deltog han senere i det Komplot, der
styrtede hans Avindsmand Fr. Danneskjold-Samsøe
1746; han overtog derefter Stillingen som
militær Deputeret i Admiralitets- og
Generalkommissariats-Kollegiet, blev s. A.
Viceadmiral og forblev i dette Embede, indtil han
afskedigedes 1770 med Titel af
General-Admiralløjtnant.

3) <sp>Johan Christofer</sp>, dansk Søofficer,
Sønnesøn af ovenn. F. H., f. 2. Marts 1772,
d. 23. Novbr 1835. H. blev Officer 1789,
avancerede til Kommandør og afskedigedes med
Kontreadmirals Karakter. 1798 deltog han paa
Fregatten »Najaden« i St. Bille's kendte Kamp
ved Tripolis; i Slaget paa Reden 1801 gjorde
han ærefuld Tjeneste i Blokskibet »Sjælland«.
Senere i Krigen 1807—14 var han meget
virksom med en Afdeling Kanonbaade, der havde
Station i Præstø-Bugten, og som gentagne
Gange var i Kamp med Englænderne.
<i>C. W.-S.</i>
</chapter>

<chapter name="Hoppe, Johan Ferdinand">
<b>Hoppe,</b> <sp>Johan Ferdinand</sp>, dansk
Balletdanser, f. i Kbhvn 3. Jan. 1815, d. smst.
27. Decbr 1890, kom som Barn ind paa det
kgl. Teaters Balletskole og fik Bournonville til
Lærer, debuterede 1834 i en <i>Pas de deux</i> med
Lucile Grahn i »Den Stumme i Portici«, blev
kgl Danser 1836, Solodanser 1838 og forlod
Teatret 1866. Hans Dans udmærkede sig ved
stor Lethed og Ynde, i Forbindelse med Kraft
og Elasticitet i alle Bevægelser, men som
Mimiker spillede han ikke nogen fremtrædende
Rolle. Som Lærer for de Yngre har han
været en betydelig Støtte for den danske Ballet.
<i>S. L.</i>
</chapter>

<chapter name="Hoppegarten">
<b>Hoppegarten</b> ved Berlin er en stor
Væddeløbsplads og Træningsanstalt, der ejes af
Unionklubben. Indtil 1883 afholdt ogsaa
Foreningen for Forhindringsvæddeløb sine Væddeløb
ved H., men anlagde derefter sin egen Bane
ved Charlottenburg, der ligger nærmere ved
Berlin. H. er den vigtigste Træningsanstalt i
Tyskland, hvorfor man har givet den
Tilnavnet det tyske Newmarket. 1898 har
Unionsklubben udvidet Arealet ved Indkøb af Godset
Neuenhagen, der støder umiddelbart op til H.
og omfatter c. 550 ha. Det er navnlig
Træningsvirksomheden, der har gjort denne.
Udvidelse nødvendig.
<i>(C. G. B.). O. P.</i>
</chapter>
