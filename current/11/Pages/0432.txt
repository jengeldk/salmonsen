gennemstrømmes af Theiss, er frugtbar og
tilhører Lavlandet. Hovedstaden er Erlau. 2) By
i Komitatet H., ligger i en frugtbar Slette V. f.
Theiss 36 km S. f. Erlau ved Jernbanelinien
Kis-Terenne—Kis-Ujszállás og har Borgruiner,
c. 10000 Indb., Vinavl og Dyrkning af Meloner.
<i>G. Ht.</i>
</chapter>

<chapter name="Hevesi, Ludwig">
<b>Hevesi</b> ['hævæ∫j], <sp>Ludwig</sp>, tysk-ungarsk
Forf., f. i Heves 20. Decbr 1843, d. i Wien 1909.
Han studerede Filologi og Medicin i Wien,
grundede et magyarisk Vittighedsblad i Pest,
men blev 1885 knyttet til »Fremdenblatt« i
Wien. Han udgav paa Magyarisk »Karczchépek«,
Billeder af Livet i den ung. Hovedstad (1878),
senere paa Tysk Novellesamlinger og
humoristiske Rejseskildringer — populær blev især
hans vittige Robinsonade »Des
Schneidergesellen Andreas Jelky Abenteur in vier Weltteilen«
(1875). Han har skrevet en værdifuld Biografi
af Skuespillerinden Zerline Gabillon (1894) og
»Wiener Totentanz« (1899), samt en Rk.
Kroniker, der har Interesse udover Øjeblikket.
<i>C. B-s.</i>
</chapter>

<chapter name="Hevring">
<b>Hevring</b> (»den som hæver sig«), i nordisk
Mytologi Navn paa en af Ægirs 9 Døtre,
Bølgerne.
<i>G. K-n.</i>
</chapter>

<chapter name="Hevringholm">
<b>Hevringholm,</b> Hovedgaard i Sønderhald
Herred, 20 km fra Randers, hed 1397
Hefringholm, 1401 Holm og tilhørte i Slutningen af
14. Aarhundrede Niels Iversen Rosenkrans.
H., som saaledes er Stamsædet for denne
Familie, forblev i dens Eje til 1571.
Kirsten, Stygge Rosenkrans' Datter, bragte den
1582 ved Giftermaal til Peder Skram's Søn,
Niels. Allerede 1608 solgte deres Datter den til
Eske Brok til Gl. Estrup for 50000 Rdl. Hans
Datter, Elisabeth, bragte den ved Giftermaal til
Frans Lykke til Overgaard, som ombyggede
Gaarden. Med det øvrige konfiskerede Gods
hjemfaldt den til Kronen efter den hans Søn
Kai Lykke 1661 overgaaede Højesteretsdom og
tilhørte derefter Oluf Daa og senere hans
Sønner, der 1667 solgte den til Hans Friis til
Clausholm. Denne samlede Godset, der var blevet
udstykket under Kronen, og oprettede 1697 et
Stamhus for sin Brodersøn Oberst Christen
Friis. Da denne senere erhvervede Tustrup og
Essenbæk, oprettede han 1726 et nyt Stamhus
af H. og disse Ejendomme. Stamhuset gik 1727
over til en Slægtning, Generalløjtnant Grev
Ranzau-Friis, efter hvis barnløse Død 1731 der
opstod Proces mellem Familierne Belov og
Beck. Iflg. Højesterets Dom tilfaldt det den
skaanske Familie Beck, der i den Anledning
tog Navnet Beck-Friis, og som 1783 fik
Tilladelse til at afhænde Stamgodserne. En senere
Ejer har nedrevet Frans Lykke's Gaard og
genopført den under Navnet Ny-H. i Nærheden
af Havet. (<sp>Litt</sp>.: <sp>K. Hansen</sp>, »Danske
Ridderborge«).
<i>B. L.</i>
</chapter>

<chapter name="Hewettit">
<b>Hewettit,</b> et Mineral, bestaaende af
vandholdig vanadinsur Kalk (CaO,3V<sub>2</sub>O<sub>5</sub>,9H<sub>2</sub>O); det
findes i Form af dybrøde, traadede Masser ved
Minasraga i Peru.
<i>O. B. B.</i>
</chapter>

<chapter name="Hewins, William Albert Samuel">
<b>Hewins</b> ['hiu.<sub>i</sub>nz], <sp>William Albert
Samuel</sp>, eng. Socialøkonom, f. 11. Maj 1865.
Han var Direktør for <i>School of Economics</i> i
London 1895—1903 og samtidig 1897—1903 Prof.
i Økonomi og Statistik ved <i>Kings College</i> og
tillige 1902—03 i moderne økonomisk Historie
ved Londons Univ. 1903—17 var han Sekretær
for den store Chamberlain'ske <i>Tariff
Commission</i>; 1912—18 Medlem af Underhuset, 1917—19
Understatssekretær i Koloniministeriet. Bl.
hans Skr fremhæves: <i>English Trade an Finance
in the 17. Century</i> (1892), <i>The Whitefoord
papers</i> (1898), <i>Imperialism and its Probable
Effect on the Commercial Policy of the United
Kingdom</i> (1901) og den store Artikel <i>Economics</i>
i <i>Encyclopædia Britannica</i> (1902); desuden har
H. skrevet fl. finansvidenskabelige Afhandlinger.
<i>(K. V. H.). Sv. N.</i>
</chapter>

<chapter name="Hewitson, William">
<b>Hewitson</b> ['hju.<sub>i</sub>ts<sub>ə</sub>n], <sp>William</sp>, engelsk
Naturforsker, f. 9. Jan. 1806, d. 28. Maj 1878,
begyndte 1831 Udgivelsen af <i>British oology</i>,
der i ny Bearbejdelse udkom 1846 under Titlen
<i>Illustrations of the eggs of British birds</i> (2
Bd). S. A. publicerede han i Forening med
Doubleday <i>The genera of Diurnal Lepidoptera</i>.
1848 rejste han til Oatlands i Surrey, og
1852—60 udgav han <i>Exotic butterflies</i> (2 Bd). 1868—69
udkom hans <i>Illustrations of Diurnal
Lepidoptera</i> i 4 Bd. Han ejede en af de fortrinligste
Samlinger af eksotiske Sommerfugle,
indeholdende over 4000 Arter.
<i>(J. C.). R. H. S.</i>
</chapter>

<chapter name="Hewlett, M. H.">
<b>Hewlett</b> ['hju.£<sub>i</sub>t], <sp>M. H.</sp>, eng. Romanforf.
og Digter, f. 1861; en Tid ansat i
Skattedepartementet. Hans første Bog: <i>Earthwork out of
Tuscany</i> (1895) og <i>The Masque of Dead
Florentines</i> (paa Vers) viser hans Fortrolighed og
Forkærlighed for Middelalderen og ikke mindst
den ital. Med den hist. Middelalderroman <i>The
Forest lovers</i> (1898) naaede han en bredere
Popularitet, der yderligere øgedes ved den
friskere <i>Richard Yea-and-Nay</i> (»Richard
Løvehjerte«) 1900 og <i>The Queen's Quair</i> (»Marie
Stuart«) 1904. Senere er fulgt <i>Mrs. Lancelot</i>
1912 og <i>Bendish</i> (»Byron«) 1913. Endvidere et
Par Samlinger Skitser: <i>Little Novels of Italy</i>
1899 og <i>New Canterbury Tales</i> 1901. Som
Digter mangler han Form, saa hans Vers føles
som Prosa, brudt i kortere og længere Linie.
Dette gælder dog mindre hans sidste Samling:
<i>The Village Wife's Lament</i> 1918.
<i>I. O.</i>
</chapter>

<chapter name="Hexabiblos">
<b>Hexabiblos,</b> et paa anden-tredie Haand
foretaget gr. Udtog af <i>Corpus juris civilis</i>,
forfattet 1345 af Konstantinos Harmenopulos og
1835 indført som Lovbog i Grækenland.
<i>P. J. J.</i>
</chapter>

<chapter name="Hexactinellidæ">
<b>Hexactinellidæ</b> ['hæks], se <sp>Glassvampe</sp>.
</chapter>

<chapter name="Hexactinia">
<b>Hexactinia</b> ['hæks-], se <sp>Koraller</sp>.
</chapter>

<chapter name="hexagrammum mysticum">
<b>hexagrammum mysticum</b> (<sp>Heksagram</sp>)
er en Betegnelse for Pascal's Sætning: Naar en
Sekskant er indskrevet i et Keglesnit, ligger de
3 Skæringspunkter mellem modstaaende Sider
i een ret Linie.
<i>Chr. C.</i>
</chapter>

<chapter name="Hexagynia">
<b>Hexagynia</b> (<sp>bot.</sp>) betegner inden for det
Linné'iske Systems Klasser den Orden, der
karakteriseres ved 6 Ar, Grifler ell. Støvveje;
inden for 6. Klasse, <i>Hexandria</i>, danner (af
danske Planter) <i>Triglochin maritimus</i> Ordenen H.;
inden for 9. Klasse <i>Enneandria</i>, <i>Butomus</i>
(Brudelys).
<i>V. A. P.</i>
</chapter>

<chapter name="Hexanchus">
<b>Hexanchus</b> [-kus], se <sp>Hajer</sp>.
</chapter>

<chapter name="Hexandria">
<b>Hexandria</b> (<sp>bot.</sp>) ell. de »sekshannede«
betegner i det Linné'iske System den 6. Klasse,
karakteriseret ved 6 frie, lige lange
