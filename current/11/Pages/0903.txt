Gordon (ang. Hertugerne af Gordon, se <sp>Gordon</sp>).
Ejendommene gik over til hans ældste Søsters
Søn, Charles Lennox, Hertug af Richmond,
som antog Tilnavnet Gordon, og hans Søn
<sp>Charles</sp> blev 1876 tillige Hertug af Gordon.
Titlen Markis af H. gik over til <sp>George
Gordon</sp>, 5. Jarl af Aboyne, der nu blev 9.
Markis af H. Han døde 1853. Den nuv. Bærer af
Navnet er <sp>Charles Gordon</sp>, 11. Markis
af H., f. 5. Marts 1847.
<i>C. S. C.</i>
</chapter>

<chapter name="Hunts Kullosseapparater">
<b>Hunts Kullosseapparater</b> [hants-], en
Type af Kullosseapparater, der anvendes
meget ved Gasværker, for at bringe Kullene ind
i Kulhusene. Se <sp>Kulgas</sp>, Afsn. B.
<i>R. T.</i>
</chapter>

<chapter name="Huntsman">
<b>Huntsman</b> ['hantsm<sub>ä</sub>n] (eng.), den, der
fører Hundene under en Parforcejagt. Han maa
kende de enkelte Hundes Egenskaber og have
dem saaledes i Lydighed, at de ubetinget
lystrer hans Stemme. Han maa derfor Aaret
rundt have dem under Opsyn og Dressur,
daglig give dem Motion under sin Kommando
og henimod Jagttiden træne dem ved længere
og længere Galopture. Under Jagten
understøttes han af Medhjælpere (<i>Whips</i>, <i>Piqueurs</i>), der
ligesom han selv maa være fortrinlig beredne,
dygtige og dristige Ryttere, og som har til
Opgave at holde Meuten sammen, hvad der ofte
kan være vanskeligt nok, f. Eks. naar man i
stærk Fart støder paa fl. Spor.
<i>(C. G. B.). O. P.</i>
</chapter>

<chapter name="Huntsville">
<b>Huntsville</b> ['hantsv<sub>i</sub>£], By i U. S. A., Stat
Alabama, ligger i smukke Omgivelser paa en
Udløber fra Cumberland Mountains. (1910)
7600 Indb. H., der har betydelig
Bomuldsindustri, var en Tid Hovedstad i Alabama.
<i>H. P. S.</i>
</chapter>

<chapter name="Hunyad">
<b>Hunyad</b> ['hun<sub>j</sub>åd], tidligere Komitat i
Ungarn, det største i Siebenbürgen, grænser til
Komitaterne Arad, Krasso-Szörény,
Torda-Aranyos, Unterweissenburg og Hermannstadt og
mod S. til den tidligere rum. Grænse, har et
Areal af 7783 km<sup>2</sup> med (1910) 340135
hovedsagelig rum. Indb. H. er for største Delen
bjergrigt; mod S. findes stærkt skovbevoksede
næsten ubeboede Bjerge, der dannes af
Forgreninger fra de transsilvanske Alper.
Bjergene mod V. i Komitatet hører til
Ruszka-Gruppen og mod N. til de siebenbürgske
Malmbjerge. Maros gennemstrømmer den nordlige
Del af H., den anden Hoveddal vandes af
Maros Biflod Streiu. Komitatet er rigt paa
Mineraler; mod N. findes Guld- og Sølvmalme
og mod S. Brunkul. I Maros-Dalen er Jorden
frugtbar og godt befolket, I Bjergene findes
Græsgange og Skov. Kvægavl er den vigtigste
Næringsvej. Efter Verdenskrigen kom H.
under Rumænien.
<i>G. Ht.</i>
</chapter>

<chapter name="Hunyadi, Johannes">
<b>Hunyadi</b> ['hun<sub>j</sub>åde], <sp>Johannes</sp>, ogsaa
kaldet <sp>Corvinus</sp>, ung. Hærfører, en
siebenbürgsk Rumæner, sluttede sig til Kong
Ladislaus III af Polen, da denne efter Albrecht II's
Fald stræbte efter Kronen i Ungarn, og
udnæntes til Voivod af Siebenbürgen. Sit Ry
vandt han i Kampen mod Tyrkerne, hvem han
overvandt i en Række Træfninger, hvad der
havde til Følge, at Pave Eugen IV lod præke
Korstog, hvorefter man under H.'s Ledelse gik
saa kraftig frem mod Tyrkerne, at Sultan
Murad 1444 sluttede en Stilstand paa 10 Aar. Den
pavelige Legat, Kardinal Julian, vilde
imidlertid have Freden brudt og opnaaede ogsaa
dette, bl. a. ved at vinde H.; men i Slaget ved
Varna 1444 led den kristne Hær et stort
Nederlag, og Kong Ladislaus faldt. H. udnævntes
derpaa til Rigsforstander for Albrecht II's lille
Søn, Ladislaus Posthumus, og havde i
Virkeligheden fuld kgl. Magt 1446—53. Kampen med
Tyrkerne begyndte paa ny 1448; men H., der
var rykket ind i Serbien, blev slaaet paa den
saakaldte »Drosselmark« og fangedes kort efter
af den serb. Despot Georg. Krigen døde derpaa
hen, indtil Konstantinopels Erobring 1453 atter
bragte den til at blusse op. Sultan Muhammed
angreb nemlig den førnævnte Despot Georg,
der flygtede til sin gl. Fjende H., som 1454
var blevet udnævnt til Ungarns
Generalkaptajn. Understøttet af den ildfulde
Korstogsprædikant Tiggermunken Joh. Capistrano
samlede han en Hær, med hvilken det Juli 1456
lykkedes ham at undsætte det af Tyrkerne
belejrede Belgrad. Hans Sejr vakte Jubel i hele
Kristenheden, men denne Bedrift blev hans
sidste, da han alt 11. Aug. 1456 døde af Pest.
Hans Søn, Mathias Corvinus, blev senere (1458)
Ungarns Konge.
<i>M. M.</i>
</chapter>

<chapter name="Hunyadi János">
<b>Hunyadi János</b> ['hun<sub>j</sub>åde-'ja.no∫], afførende
Bittervand, hvis Kilde findes tæt ved
Budapest, og som forsendes efter en meget stor
Maalestok. Det indeholder i 1000 Vægtdele
Vand 22,550 svovlsurt Magnesia, 22,351 svovlsurt
Natron og 1,70 Klornatrium.
<i>(Lp. M.). E. F.</i>
</chapter>

<chapter name="Hunæus, Andreas Herman">
<b>Hunæus,</b> <sp>Andreas Herman</sp>, dansk
Maler, f. i Kolding 8. Decbr 1814, d. i Kbhvn
15. Maj 1866. H. har foruden nogle lidet
betydelige Altertavler samt en Del Genrestykker,
af hvilke et enkelt, »Paa Kbhvn's Vold
Aftenen før Store Bededag«, vakte
Opmærksomhed, da det udstilledes 1862, og blev gengivet
i Litografi, udført en Mængde Portrætter,
svage i Form og Karakteristik. H. var døvstum.
<i>S. M.</i>
</chapter>

<chapter name="Hupeh">
<b>Hupeh</b> ['ku-'be<sub>i</sub>] (<sp>Hupei</sp>) (»N. f. Søen«),
Prov. i det Indre af Kina, 185000 km<sup>2</sup> med c.
21 Mill. Indb. Den største Del af Prov. er et
overordentlig frugtbart Sletteland, der
gennemstrømmes af Floden Jangtsekiang og dens
Biflod Hankiang og er meget rigt paa Indsøer.
Kun ved Grænserne er Landet bjergfuldt,
særlig mod V. og mod NØ. Frost er sjælden, og
Regn falder rigelig i Sommerhalvaaret. Der
avles Ris i stor Mængde, fremdeles Hvede,
Bomuld, Te og Rabarber. Af Mineralriget
vindes Jern, Kvægsølv og Tin. Handelen er
betydelig. Dampskibsfarten naar ad Jangtsekiang
til Traktathavnen Itshang nær ved Prov.'s
Vestgrænse, medens Hankiang er sejlbar for
mindre Skibe. Ved Sammenløbet af Prov.'s to
Hovedfloder ligger Bykomplekset Wutshang
(Prov.'s Hovedstad), Hanjang og Hankou.
<i>M. V.</i>
</chapter>

<chapter name="Hur">
<b>Hur,</b> den der sammen med Aron støttede
Moses, medens han stod paa Højen og med
oprakte Hænder nedbad Sejr for Israel over
Amalekitterne (2. Moseb. 17).
<i>J. P.</i>
</chapter>

<chapter name="Hura">
<b>Hura</b> L., Slægt af Vortemælkfam., anselige
Træer med spredte og langstilkede Blade og
smaa særkønnede Blomster i Aks ell.
enkeltvis. Enbo. Baade Han- og Hunblomster har
