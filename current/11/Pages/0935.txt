H., i hvilke Tilfælde der ogsaa ofte kræves en
ganske særlig Fremgangsmaade ved dets
Anvendelse. Mange af de hyppigst anvendte H.
er Midler, der benyttedes af en tidligere Tids
Lægekunst.
<i>(Lp. M.). P. H.</i>
</chapter>

<chapter name="Husminister">
<b>Husminister</b> ell. Minister for det fyrstelige
Hus kaldtes før Verdenskrigen i de enkelte
tyske Stater en Minister, der særlig havde med
Fyrstehusets indre Anliggender at gøre. Han
var oftest tillige Udenrigsminister ell. beklædte
ved Siden af anden Ministerstilling.
<i>K. B.</i>
</chapter>

<chapter name="Husmus">
<b>Husmus,</b> se <sp>Mus</sp>.
</chapter>

<chapter name="Husorden">
<b>Husorden,</b> dels officiel Betegnelse for en
Rk. Ordener, som fortrinsvis tildeles for
Fortjenester af Fyrsten personlig ell. hans Hus,
dels en saadan Orden, der, uden udtrykkelig
at betegnes som H., ved blot at tildeles
Fyrstehuset nærstaaende Personer har en privat
Karakter. Til sidstnævnte Kategori tør man
herhjemme henregne Ordenen <i>de l'union
parfaite</i> (s. d.), Mathildeordenen (s. d.), og den
kun for Kongefamiliens Medlemmer bestemte
<sp>Christian VII's Orden</sp> (se <sp>Ordener</sp>).
<i>P. B. G.</i>
</chapter>

<chapter name="Huss">
<b>Huss,</b> se <sp>Hus, J.</sp>
</chapter>

<chapter name="Huss, Magnus">
<b>Huss,</b> <sp>Magnus</sp>, sv. Læge, f. 22. Oktbr
1807 i Torp i Medelpad, d. 22. Apr. 1890 i
Sthlm. H. studerede i Upsala, blev filos.
Kandidat 1829, Magister 1830, <i>cand. med.</i> 1832,
Licentiat 1834 og kirurgisk Magister 1835, s. A.
<i>Dr. med.</i> Efter fl. Studierejser og nogen Tids
Hospitalstjeneste udnævntes han 1839 til
assisterende Overlæge ved Serafimerlasarettet, og
han indrettede der den første med. Klinik i
Sverige. 1840 blev han Overlæge og <i>Prof.
extraord.</i> ved det Karolinske Institut, hvor han
blev <i>Prof. ord.</i> 1846. Desuden var H. 1854—56
Læge ved Kronprinsesse Louise's
Børnehospital, 1860—64 Medicinaldirektør og 1860—76
Inspektør for Hospitalsvæsenet. H. indførte den
kliniske Undervisning i Sverige, reformerede
Behandlingen af de Sindssyge og var en ivrig
Talsmand for Afholdenhed. Han skrev bl. a.:
»Summariska redogörelser för sjukvården å K.
Seraf, lasarettets medico-kliniska afdeling«
(1839—42), »Kliniska analekter« (1843); desuden
den med <i>Prix Monthyon</i> belønnede
<i>Alcoholismus chronicus</i>, I—II (1849—51), »Sveriges
endemiska Sjukdomar« (1851) o. m. fl. Han var
en fremragende Administrator, oprettede flere
humanitære Institutioner og stiftede M. H.'s
Legat.
<i>J. S. J.</i>
</chapter>

<chapter name="Hussein, Awni Pasha">
<b>Hussein,</b> <sp>Awni Pasha</sp>, tyrk. General, f.
1819 i Landsbyen Dost-Köj ved Isparta i
Lilleasien, myrdet 15. Juni 1876 i Konstantinopel.
1835 kom han til denne By, hvor han først
studerede Jura og senere indtraadte paa
Krigsskolen; forfremmedes 1850 til Major og til
Oberstløjtnant 1853, i hvilket Aar han
fungerede som Stabschef hos Omer Pasha og
udmærkede sig gentagne Gange i Krim-Krigen. 1856
ansattes han som Direktør for Krigsskolen og
som Chef for Generalstaben. I Krigen mod
Montenegro 1859 deltog han som
Divisionsgeneral, blev 1864 Kommandør for Gardekorpset
og sattes 1867 i Spidsen for den Troppestyrke,
der skulde nedslaa Opstanden paa Kreta,
hvilken Opstand han fuldstændig dæmpede 1869,
hvornæst han udnævntes til Krigsminister og
gennemførte i denne Stilling Hærens
Reorganisation. Efter Aali Pasha's Død 1871 mistede
han sin Stilling og maatte begive sig til
Lilleasien. Da Midhat Pasha blev Storvesir, vendte
H. tilbage til Konstantinopel 1872 og beklædte
selv denne Stilling 1874—75, da han
afskedigedes i Unaade, men udnævntes til
Generalguvernør i Smyrna. Efteraaret s. A. blev han
imidlertid atter Krigsminister for en kort Tid
og derefter Generalguvernør i Prov.
Khodawendikjar, men allerede Foraaret 1876
overtog han paa ny Embedet som Krigsminister
og spillede Hovedrollen ved Sultan
Abd-ul-Asis' Afsættelse Natten mellem 29.—30. Maj.
Den gl. Herskers Tilhængere rettede derfor
navnlig deres Had mod H., der myrdedes i
et Ministerraad hos Midhat Pasha af en
tsherkessisk Officer ved Navn Hassan Bei.
<i>B. P. B.</i>
</chapter>

<chapter name="Hussey, William Joseph">
<b>Hussey</b> ['has<sub>i</sub>], <sp>William Joseph</sp>, amer.
Astronom, f. 10. Aug. 1862 i Mendon, Ohio,
studerede ved <i>Ann Arbor University</i>, Mich.,
hvor han 1889—91 var <i>Instructor</i> i Matematik,
blev 1891 <i>Acting Director for Detroit
Observatory</i> smst., 1892 Prof. i Matematik ved
<i>Leland Stratford jun. University</i> i Berkeley, Cal.,
1896 Astronom ved <i>Lick Observatory</i>, 1905
Direktør for <i>Detroit observatory</i> i Ann Arbor
Michigan og er siden 1911 i samme Stilling
ved Observatoriet i La Plata. 1905 sendtes H.
til Ægypten, 1912 til Brasilien for at
observere den totale Solformørkelse. Det fr.
Videnskabsselskab tildelte ham 1906 Lalande's
Pris for Opdagelsen af ny Dobbeltstjerner, der
er publiceret i <i>Lick Observatory Bulletins</i>,
I—IV i 12 Katologer med 1337 Stjerner. De 3
første Kataloger er meddelte i <i>Astronomical
Journal</i>, der ogsaa har offentliggjort talrige
Komet- og Planetobservationer af H. I
<i>Publications of the Lick Observatory</i>, V (1901) og
<i>Lick Observatory Bulletins</i>, VI, har H.
publiceret sine <i>Micrometrical observations of the
double stars discovered at Pulkowa . . .
together with the mean results of the previous
observations of these stars</i>. Af hans øvrige.
Arbejder nævnes <i>Logarithmic and other
mathematical tables</i> (1895) og <i>Mathematical theories
of planetary motions</i> (1802).
<i>J. Fr. S.</i>
</chapter>

<chapter name="Hussitter">
<b>Hussitter,</b> se <sp>Husitter</sp>.
</chapter>

<chapter name="Husskat.">
<b>Husskat.</b> Til de kommunale Skatter i de
danske Købstæder hører H. I Byernes
Vedtægter er det bestemt, hvorledes
Ejendomsskatterne fordeles paa Grundskat og H. H.
paalignes som en vis Brøkdel af Bygningernes
Assurancesum, men dog, saaledes at denne Sum
kan sættes forsk. efter Grundenes Værdi (det
saakaldte Skattehartkorn). I den laveste Gruppe
regnes der med den virkelige Assurancesum,
i de flg. Grupper lægges stadig 10 % til,
saaledes at man i den 10. og sidste Gruppe naar
et Tillæg paa 90 %. Paa de saaledes beregnede
Assurancesummer fordeles H. forholdsvis. I
Treaaret 1915—16 til 1917—18 indbragte H.
Købstadkommunerne gennemsnitlig 1166000 Kr.
<i>C. T.</i>
</chapter>

<chapter name="Husspildevandsledninger">
<b>Husspildevandsledninger</b> kaldes —
navnlig i nogenlunde bymæssig bebyggede
Befolkningscentra — de Ledninger med Tilbehør, der
