testamenterede han en større Sum til Opførelse af
et kat. Kapel for de vestlige Bydele i Kria.
<i>(J. B. H.). Abs. T.</i>
</chapter>

<chapter name="Hougen, Knut Johannes">
<b>Hougen</b> ['hä^ug<sub>ə</sub>n], <sp>Knut Johannes</sp>,
norsk Skolemand og Politiker, født 26.
November 1854 i Kragerø. 1876—80 var
han Lærer ved en privat Skole i
Kristiania, tog 1879 Reallærereksamen og blev 1880
udnævnt til Adjunkt ved Kristianssands
Katedralskole, hvor han 1900 blev Overlærer. I
Kristianssand var han Medlem af
Formandskabet 1897—1901, og 1900—08 var han en af Byens
Stortingsmænd som tilhørende det radikale
Venstre. I Stortinget sad han i Budgetkomiteen,
hvor han med stor Kraft og Indsigt tilgodesaa
Skolevæsenets Interesse. Septbr 1908 blev han
udnævnt til Ekspeditionschef for
Kirkedepartementets Skoleafdeling, hvorved han maatte
opgive sit Stortingsmandet. Juli 1909 blev han
konstitueret som og 18. Septbr s. A. udnævnt
til Statsraad og Chef for Kirke- og
Undervisningsdepartementet. Siden Febr 1910 er han
igen Ekspeditionschef i Kirkedepartementet.
Han var Formand i den 1915 nedsatte
Barneværnskomité, som er fremkommet med Forslag
om Reformer i Værgeopdragelsen (1919). Som
Formand i den norske raadgivende Komité for
<i>The American-Scandinavian Foundation</i> har
han med stor Interesse arbejdet for at styrke
den kulturelle Forbindelse mellem De forenede
Stater og Norge.
<i>(K. V. H.). K. F.</i>
</chapter>

<chapter name="Hough, Sydney Samuel">
<b>Hough</b> [ha^u], <sp>Sydney Samuel</sp>, eng.
Astronom, f. 11. Juni 1870, ansattes 1898 som
Assistent ved Observatoriet paa Kap og er
siden 1907 dets Direktør. Af H.'s astron.
Arbejder nævnes: <i>Certain discontinuities connected
with periodic orbits</i> (1901), <i>Heliometer
triangulation of the southern circumpolar area</i> og
<i>A catalogue of 911 circumpolar stars</i>, begge
publicerede i <i>Annals of the Cape Observatory</i>,
XI. Ved Siden heraf har H. beskæftiget sig
med Tidevandsproblemet og meddelt sine
Resultater i <i>Royal Society</i>'s Publikationer.
<i>J. Fr. S.</i>
</chapter>

<chapter name="Houghton">
<b>Houghton</b> ['ha^ut<sub>ə</sub>n, 'håt<sub>ə</sub>n, 'ho<sub>u</sub>t<sub>ə</sub>n], By i U.
S. A., Stat Michigan, ligger 580 km NV. f.
Lausing paa Halvøen Keweenaw paa Sydsiden af
den smalle Portage Lake lige over for
Hancock. (1910) 5100 Indb. H. og Hancock driver
Udførsel af Kobbermalm.
<i>H. P. S.</i>
</chapter>

<chapter name="Houghton, Richard Monckton Milnes">
<b>Houghton</b> ['ha^ut<sub>ə</sub>n, 'håt<sub>ə</sub>n, 'ho<sub>u</sub>t<sub>ə</sub>n],
<sp>Richard Monckton Milnes</sp>, Lord, eng.
Politiker og Digter, (1809—85), valgtes 1837 til
Underhuset som Konservativ, men gik 1846
over til det liberale Parti og sad i Underhuset
under sit borgerlige Navn M.-Milnes, indtil han
1863 blev ophøjet til Peer som Baron H. Han
virkede særlig for Fængselsvæsenets Udvikling
og fik 1846 vedtaget en Lov om
Forbedringshuse for unge Forbrydere. 1848 tog han Ordet
for Italienernes Frihedskamp med saadan
Varme, at den østerr. Regering af Harme
derover 1851 nægtede ham Adgang til at rejse i
Ungarn. Ligeledes var han 1867 Talsmand for
Arbejdernes Valgret. Han var Medarbejder af
Edinburgh Review og udgav 1848 Digteren
Keats' <i>Life, Letters and Litterary Remains</i>. Af
hans egne Digte (der udkom 1838—44 4
Samlinger) har især fl. Sange vundet Bifald; et
større Udvalg <i>Poetical Works</i> udkom 1876 i 2
Bd, hans <i>Life and Letters</i> i 2 Bd 1890. Om hans
Søn, <sp>Robert Officy Ashburton
Milnes</sp>, Lord H., se <sp>Crewe</sp>.
<i>E. E.</i>
</chapter>

<chapter name="Houghton-le-Spring">
<b>Houghton-le-Spring</b> ['ha^ut<sub>ə</sub>n-£<sub>ə</sub>-'spriŋ,
'håt<sub>ə</sub>n-, 'ho<sub>u</sub>t<sub>ə</sub>n-], By i det nordøstlige
England, Grevskabet Durham, SV. f. Sunderland,
har en got. Kirke og er Centrum for et
Distrikt med store Kulgruber og Kalkstensbrud.
(1911) 9753 Indb.
<i>G. Ht.</i>
</chapter>

<chapter name="Hougsund">
<b>Hougsund</b> [hä^ug'sun], d. s. s. <sp>Haugsund</sp>.
</chapter>

<chapter name="Hougue, La">
<b>Hougue, La</b> [la-'ug] (<sp>Hogue, La</sp>),
klippefuld Halvø paa Østsiden af Halvøen Cotentin
i det fr. Dept Manche, SØ. f. St Vaast-la-H.,
med Fort og Fyrtaarn. Her sejrede 29. Maj
1692 en eng.-holl. Flaade under Lord Russell
over en fr. under Tourville.
<i>G. Ht.</i>
</chapter>

<chapter name="Houlton">
<b>Houlton</b> ['ha^u£t<sub>ə</sub>n], By i U. S. A., Stat
Maine, ligger 250 km NØ. f. Augusta i
Nærheden af Grænsen til New Brunswick. (1910)
5800 Indb. H. driver stor Handel med
Tømmer, Korn og Kvægprodukter.
<i>H. P. S.</i>
</chapter>

<chapter name="Hounslow">
<b>Hounslow</b> ['ha^unz£o<sub>u</sub>], By i Sydengland,
indlemmet i Heston and Isleworth (s. d.).
</chapter>

<chapter name="Hount, Peter Ulrik Magnus">
<b>Hount</b> [hä^unt], <sp>Peter Ulrik Magnus</sp>,
norsk Præst og Politiker, f. paa Als 1769 (kom
s. A. ved Faderens Forflyttelse til Norge), d. i
Kria 17. Juli 1815, blev Student 1786, <i>cand.
theol.</i> 1791, 1793 residerende Kapellan til Vos,
1800 Sognepræst til Moss og 1801 til Berg
(Østfold). Som Præst var han baade paa
Vest- og Østlandet ivrig interesseret for Skole-
og Fattigvæsenet, for Jordbrug og Husflid; i
politisk Henseende var han Revolutionstidens
Søn og var som varm Patriot nær blevet
tiltalt ved en for ham farlig Trykkefrihedsaktion,
da han i Kria-Bladet »Tiden« 9. Decbr 1809,
Dagen før Fredsslutningen med Sverige og
Christian August's Valg til sv. Tronfølger,
havde ladet trykke et Stykke om »Norges
retfærdige og billige Ønsker«, bl. hvilke nævnes en
national Bank, saa at »Landets Marv ikke mere
unyttig skal udstrømme for at mæske
Fremmede«. Bladet blev indsendt til Kancelliet, som
gav Forf. Lejlighed til at slippe fra Tiltalen
ved en formildende Erklæring om, at han
havde ment Hamburgerne og ikke
Kjøbenhavnerne. Da senere Valg til Rigsforsamlingen 1814
fandt Sted, blev H. næsten enstemmig sendt til
Eidsvold som Smaalenenes 2. Repræsentant.
Hans Optræden der var ikke udpræget til
nogen Side, vaklende mellem
Selvstændighedspartiets og Foreningspartiets Politik. Han
mødte senere paa Aaret som Repræsentant paa det
overordentlige Storting, hvor han var et meget
virksomt Medlem; af Karl Johan var han mere
end nogen anden Nordmand særlig yndet og
var uden Tvivl designeret til en hurtig gejstlig
og politisk Karriere; men denne blev afbrudt
ved hans Død faa Dage efter, at 1. ordinære
Storting, hvortil han var valgt fra sin gamle
Valgkreds, var traadt sammen, (<sp>Litt</sp>.: <sp>B.
Moe</sp>. »Tidsskr. f. d. norske Personalhist.«, I,
163—181; <sp>D. Thrap</sp>, »Bidrag t. d. norske
Kirkes Hist.«, I; »Smaaskrifter til A. F. Krieger«,
S. 125 ff., af Yngvar Nielsen).
<i>(J. B. H.). K. F.</i>
</chapter>

<chapter name="Houplines">
<b>Houplines</b> [u'plin], By i Nordfrankrig, Dept
Nord, Arrond. Lille, 3 km NØ. f. Armentières,
