Fiskefangsten ell. Jagten. Hvilken Rolle disse H.
har spillet for Polarforskere, er alm. bekendt.

En anden Race er den lille <sp>islandske H.</sp>
Den har opstaaende Øren, spids Snude og
busket Hale, der bæres op over Ryggen. Den
har i Aarhundreder været holdt ren paa Island,
og den er en klog H., der holdes som Hus-H.
og til Hjælp ved Transport af Faar fra og til
Græsgangene. Som Hyrde-H. anvendes den
ikke. Den er ført herned til Danmark, hvor
den mange St. holdes som Selskabs-H.

Den <sp>laplandske Spids</sp> er en H. lidt
under Middelstørrelse med spids Snude og
opstaaende Øren.

<sp>Finne-H.</sp> er den mest langhaarede; den
bruges af Lapperne som Vogter-H.

<sp>Elg-H.</sp> er kortere i Haarene; den anvendes
til Jagt — som tidligere nævnt — baade paa
Storvildt og paa Fuglevildt, som den giver
Hals for, naar det sidder i Træerne. Den
skandinaviske Elg-H. er i Reglen sort ell. brun;
den finske er rød.

<sp>Samojede-H.</sp> staar Elg-H. meget nær.
En holl. Form er Skibs-H.; den er mindre,
sort, har store opstaaende Øren og fødes ofte
stumphalet.

Den almindeligste Spids-H. er vel nok den
<sp>pommerske</sp>. Den er af Farve graa, hvid
ell. sort og har en stor, smuk Halskrave. Den
er under Middelstørrelse; men da den er
meget vagtsom, holdes den mange St. som
Stue-H.

En anden meget udbredt Gruppe er
<sp>Bulldogs</sp>. Mest kendt er den <sp>engelske
Bulldog</sp>, som i sin Tid blev opdrættet til
Indfangning ell. Kamp med Tyre; derfor netop
denne bestemte Form og Type. Bulldoggens
karakteristiske Krop og Ansigtsform er alm.
kendt; den er et Dyr for sig, der ikke ligner
noget andet, men den har H.'s udmærkede
Karakterer under det ejendommelige Ydre.
Farven er meget forsk. Der findes ensfarvede
gule med sort Maske, tigrede med større ell.
mindre Aftegn, brogede, ja helt hvide. Enhver
Farve er tilladt, kun ikke ensfarvet sort.

Medens de fleste kender den engelsk
Bulldog, er den <sp>franske Bulldog</sp> endnu ikke
meget kendt, og dog findes der ikke en livligere
og mere charmerende H. end den. Med Rette
er den blevet Mode-H. i den fornemme Verden.
At den er saa kostbar, skyldes dels dens
indtagende Ydre og dels den store Vanskelighed,
som det er at opdrætte den. Den er mindre
end den engelske, men den væsentligste
Forskel er dog Ørestillingen; medens den engelske
Bulldog har »Rosenøren«, har den franske
opretstaaende »Flagermuseøren«. Den franske
Bulldog er i Alm. mørktigret med hvide
Aftegn; men der gives ogsaa brogede, hvide med
tigrede Aftegn. Den engelske Bulldog er tung og
træg i Vendingen, den franske er let og meget
adræt. Heri ligner den den <sp>tyske Bokser</sp>.
Denne ligner Bulldoggen meget, men dens
Bryst er ikke saa bredt, og den har ikke saa
skrævende Forben. Farven er gul ell. gultigret.
Hos den gule er sort Maske alm. Hos Bokserne
bliver Hale og Øren som Regel kuperet.
<sp>Boston-Terrieren</sp> siges at være identisk
med den tyske Bokser. Den har hjemme i
Amerika, og den regnes for Amerikas nationale
H. Den er mørktigret med store hvide Aftegn.

<sp>Pincherne</sp> er tyske H. <sp>Den
ruhaarede</sp> er den almindeligste og er en udmærket
Følge-H. Dens Haarlag gør den skikket til at
kunne modstaa al Slags Vejr. Den er for det
meste graa, men der gives ogsaa graagule og
rødgule. Den <sp>glathaarede</sp> ses meget
sjældent. <sp>Dobermann-Pincheren</sp> er
først fremstaaet i de senere Aar, omkr. Aar
1900. Den er i Alm. sort med rustrøde Aftegn,
men den kan ogsaa være brun ell. graa. Det
er en livlig, lærvillig H., som særlig i de
senere Aar har faaet Anvendelse som
Politihund. Den er let at dressere, men bliver ofte
med Alderen noget bidsk.

<sp>Pudlen</sp> var i gl. Dage mere alm. end nu.
Den har Ord for at være den klogeste og
lærvilligste af alle H., hvilket dog sikkert er
overdrevet. Farven er enten sort, hvid ell. brun.
Haarlaget er blødt som Uld og kan blive meget
langt hos den saakaldte <sp>Snore-Puddel</sp>.
Den anvendes meget ofte som Vogn-H. til at
passe paa, medens Kusken fjerner sig fra
Vognen. I andre Lande bruges den til at trække
Mælkekærrer, hos os som Skærsliber-H. Den
klippes meget ofte i den varme Tid.

<img>Fig. 11. Bulldog.</img>

<img>Fig. 12. Ruhaaret Pincher.</img>
