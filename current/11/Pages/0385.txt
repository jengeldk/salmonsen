1798 i Düsseldorf, d. 29. Marts 1863 i München.
Han gik ogsaa paa Akademiet i München, fandt
hurtig sit rette Felt i det religiøse Maleri,
udførte saaledes en hellig Familie, fl.
Madonnabilleder m. m. for Dronning Karoline, var
1821—25 i Rom (»Apollon og de ni Muser«
[Münchens Pinakotek 1821—23]), blev efter
Hjemkomsten, paa Cornelius' Foranledning,
Prof. ved Münchens Akademi og skabte
1827—37 sit Hovedværk: Freskerne i
Allerheiligenkirches to Kupler (over 60 Fremstillinger, paa
Guldgrund, fra det ny og det gl. Test.),
endvidere en større Freskocyklus for
Bonifacius-Kirken (med Scener af Helgenens Levned). H.'s
eklektiske Kunst fik stor Bet. for Münchens
Kirkemaleri; 1849 blev han Direktør for de
forenede kgl. Samlinger. Endelig fik H. megen
Indflydelse paa Glasmaleriets Udvikling i
Bayern (Kartoner til Glasmalerierne i Regensburg
Domkirke, Auer-Kirken i München m. m.). I
Münchens ny Pinakotek mange Arbejder af
H. H., bl. a. Portrættet af Thorvaldsen (1834);
et andet Eksemplar i Schack's Gal. H.'s Søn,
Billedhuggeren <sp>Anton Heinrich</sp>, f. 20.
Aug. 1838 i München, fra 1875 Prof. ved
Kunstindustriskolen smst., har især udført en Del
Portræt- og Gravmæleskulptur (bl. a.
Knorr-Monumentet paa Münchens gl. Kirkegaard). —
3) <sp>Karl</sp>, Broder til de ovenn. P. og H. v. H.,
f. 1801 i Düsseldorf, d. 16. Novbr 1874 i
Reichenhall, malede Landskaber med livlig
Staffage af Dyr; i Berlin's Nationalgaleri: »Tyrolsk
Landskab« og »Kvæg«.
<i>A. Hk.</i>
</chapter>

<chapter name="Hess, Heinrich">
<b>Hess,</b> <sp>Heinrich</sp>, Friherre, østerr.
Feltmarskal, f. 17. Marts 1788 i Wien, d. smst. 13.
Apr. 1870. H. begyndte sin milit. Løbebane som
Fændrik i Fodfolket 1805, forsattes imidlertid
allerede 1809 til Generalstaben og udmærkede
sig s. A. i Kampene ved Aspern og Wagram.
1813 blev han Kaptajn i Generalstaben og
ansattes 1815 i Fyrst Schwarzenberg's
Hovedkvarter som Major. 1831 blev H.
Generalstabschef hos Radetzky i Norditalien og udarbejdede
her med megen Dygtighed en ny
Manøvreinstruktion for de 3 Vaaben. 1834 forfremmedes
han til Brigadegeneral i Mähren, og 1840
overdroges Ledelsen af Generalstabens Arbejder til
ham. 1842 udnævntes H. til Feltmarskalløjtnant,
ansattes ved Oprørets Udbrud 1848 atter som
Generalstabschef hos Radetzky og lagde det
flg. Aar Planen til det berømmelige 5 Dages
Felttog, der endte med Sejren ved Novara. For
disse Fortjenester udnævntes H. til
Felttøjmester og Friherre og sattes i Spidsen for
Generalstaben 1850. I de flg. Aar sendtes H. fl.
Gange i milit. Øjemed til Udlandet og overtog
1854 Kommandoen over det i Galizien og
Siebenbürgen under den orientalske Krig
opstillede Korps. Efter det uheldige Slag ved
Magenta sendtes H. til Staben, men formaaede
ikke at forhindre Nederlaget ved Solferino. 1860
forfremmedes han til Feltmarskal, nedlagde
sin Post som Chef for Generalstaben og
ansattes som Kaptajn for Drabantlivgarden. 1861
kaldtes H. til livsvarigt Medlem af Herrehuset.
<i>B. P. B.</i>
</chapter>

<chapter name="Hess, Karl Adolf Heinrich">
<b>Hess,</b> <sp>Karl Adolf Heinrich</sp>, tysk
Maler og Kobberstikker, f. 1769 i Dresden, d.
3. Juli 1849 i Wilmersdorf ved Wien. Efter at
være uddannet i Maler- og Kobberstikkunst i
Dresden rejste H. i Beg. af 19. Aarh. til Wien.
Her udfoldede han en betydelig Virksomhed,
blev Prof. ved Akademiet og malede
fortræffelige Hestebilleder, som han gerne selv gengav
i Reproduktion. Hovedværk: »De uralske
Kosakkers March«. Paa vidtstrakte Rejser vandt
han et enestaaende Kendskab til Hesteracerne;
han udgav bl. a. »Die Reitschule o. Darstellung
d. natürlichen u. künstlichen Ganges d.
Campagnepferde« (12 Kobbere).
<i>A. Hk.</i>
</chapter>

<chapter name="Hesse, Adolf Friedrich">
<b>Hesse,</b> <sp>Adolf Friedrich</sp>, tysk Musiker
(1809—63), var en udmærket og alm. beundret
Orgelspiller, der fra Breslau, hvor han var
ansat, gjorde Kunstrejser til Frankrig og
England. Hans talrige Orgelkompositioner har
endnu bevaret deres Værdi.
<i>W. B.</i>
</chapter>

<chapter name="Hesse, Hermann">
<b>Hesse,</b> <sp>Hermann</sp>, tysk Forf., f. i Calw 2.
Juli 1877. Han besøgte det teologiske
Seminarium i Maulbronn, skulde først være Mekaniker,
blev derpaa Boghandler i Basel og studerede
samtidig Litt. og Kunsthistorie. 1904 bosatte
han sig i Garinhofer ved Bodensee. Som
Romanforfatter staar han Gottfr. Keller nær. Hans
mest kendte Arbejder, der rummer en fin,
menneskelig Psykologi og en alvorlig
Fordybelse i Karakteristikken, er Romanen »Peter
Camenzind« (1904), der er udkommet i mere
end halvhundrede Oplag og oversat paa Dansk,
Romanen »Gertrud« (1908) og Fortællingen
»Umwege« (1912). Ogsaa ejendommelig
personlighedsfarvet Lyrik findes fra hans Haand —
»Romantische Lieder« (1898), »Gedichte« (1902).
(<sp>Litt</sp>.: <sp>Alfred Kuhn</sp>, »H. H.« [Leipzig
1907]).
<i>C. B-s.</i>
</chapter>

<chapter name="Hesse, Ludwig Otto">
<b>Hesse,</b> <sp>Ludwig Otto</sp>, tysk Matematiker,
f. 22. Apr. 1811 i Königsberg, d. 4. Aug. 1874 i
München. 1840—56 var han ekstraordinær Prof.
ved sin Fødebys Univ.; derefter beklædte han
ordinære Professorater, først i Halle, senere i
Heidelberg, indtil han 1868 blev Direktør for
den tekn. Højskole i München. Kun faa har
bidraget mere end H. til den nyere Udvikling
af den analytiske Geometri; hans Navn er
særlig knyttet til Undersøgelserne af
Vendepunkterne ved Kurver af 3. Orden og
Dobbelttangenterne ved Kurver af 4. Orden. Ogsaa til den
nyere Algebra har han ydet væsentlige Bidrag
gennem disse geometriske Arbejder. Foruden
mange Afh., især i Crelle's Journal, har H.
skrevet fortrinlige Lærebøger, saasom
»Vorlesungen über analytische Geometrie des
Raumes« (1861, 3. Opl. 1876), »Vorlesungen aus der
analytischen Geometrie der geraden Linie, des
Punktes und des Kreises in der Ebene« (1865),
der giver den analytiske Geometris
Begyndelsesgrunde i en paa den nyere Geometris
Principper baseret Fremstilling, og »Die
Determinanten, elementar behandelt« (1871). H.'s
samlede Værker blev i 1897 udgivne af Akademiet
i München.
<i>Chr. C.</i>
</chapter>

<chapter name="Hesse, Nicolas Auguste og Jean Baptiste Alexandre">
<b>Hesse</b> [æs], 1) <sp>Nicolas Auguste</sp>, fr.
Historiemaler, f. 1795 i Paris, d. 14. Juni 1869
smst. Han var Elev af Gros, vandt 1818
Rom-Prisen med »Filemon og Baucis«, men sluttede
sig væsentligst til Ingres' Kunst. Mest bekendt
er H. for sine Kirkemalerier, i Paris' Notre
