Den Bevægelse, der var rejst i Aarene 1795
til 1804, blev i stor Udstrækning kvalt i den
nærmest paafølgende Tid for efter 1814 at skyde
rig Vækst. <sp>Den haugianske Vækkelse</sp>
var præget af en fremtrædende etisk Alvor,
men led af adskillig aandelig Uklarhed. Det maa
siges til Ære for den over hele Norge spredte
haugianske Venneskare, at Udviklingen, navnlig
fra Aarene omkring 1840, gik mere og mere i
Retning af evang. Klarhed og Frigørelse; i
Betragtningen af de saakaldte Mellemting var
Retningen helt igennem pietistisk.
Haugianismen har tilført den norske Kirke mægtige
Livsimpulser og har været Udgangspunktet for
meget af det praktiske Kirkearbejde, som foregaar
i Norge. Siden Reformationen har ingen enkelt
Mand haft den Bet. for det kristelige og
kirkelige Liv i Norge som Lægmanden H. (<sp>Litt</sp>.:
<sp>A. Chr. Bang</sp>, »H. N. H. og hans Samtid«
[Kria 1910]).

2) <sp>Andreas</sp>, norsk Præst, ovenn.'s Søn, f.
paa Bredtvedt i Østre Aker 12. Decbr 1815, d.
i Skien 13. Jan. 1892. Han blev 1846 <i>cand. theol.</i>
og var fra 1857 Sognepræst i Skien, hvor han
fra 1868 som Provst virkede til sin Død. Han
var Repræsentant for Skien paa Stortinget
1865—66. H. var en af den norske Kirkes dygtigste
Gejstlige; baade som Prædikant og navnlig som
Sjælesørger nød han megen Anseelse. Lige fra
1840'erne var han maaske den mest
indflydelsesrige af alle dem, der i dette Tidsrum virkede
til Fremme af Arbejdet for Hedningemissionen,
bl. a. som Udgiver og Redaktør af »Norsk
Missionstidende« 1845—54; ved de store
Missionsmøder var han selvskreven Dirigent. Hans
praktiske Begavelse kom paa mange Maader hans
By til gode. Den af ham 1863 udgivne
»Psalmebog til Kirke- og Husandagt«, et Udkast senere
(1874) udgivet i ændret Skikkelse og autoriseret
af Kongen, har ikke fundet stor Udbredelse
inden for den norske Kirke.
<i>(A. Chr. B.). A. Th. J.</i>
</chapter>

<chapter name="Hauge, Marie Octavia Nielsen">
<b>Hauge</b> ['hä^ug<sub>ə</sub>], <sp>Marie Octavia Nielsen</sp>,
norsk Malerinde, f. i Drammen 8. Juli 1864,
begyndte 1888 paa Chr. Krohg's og H.
Heyerdahl's Malerskole i Kria, gik en Vinter paa den
kgl. Kunst- og Haandværksskole smst. og har
senere været Elev af Eilif Peterssen, Erik
Werenskiold, Sven Jørgensen og længst af Harriet
Backer, indtil hun i Febr 1900 drog til Italien,
hvor hun blev til Høsten 1901. Fra Vaaren 1903
boede hun 3 1/2 Aar i Paris, studerede ved
Akademierne og i Galerierne og har lært meget
ved sine dygtige Kopier af gl Kunst. Hun har
senere været bosat i Kria. Hun maler med
adskillig koloristisk Dygtighed delvis Landskaber
og Genrer, men mest Portrætter og Interiører.
Hun har ogsaa udført Statuetter og Relieffer.
Foruden paa Separatudstillinger har hun
jævnlig udstillet paa Statens Udstilling i Kria efter
1890, paa Stockholmsudstillingen 1897 og paa
<i>Salon des Indépendants</i> i Paris 1904—06.
Billede i Bergens Billedgaleri.
<i>C. W. Sch.</i>
</chapter>

<chapter name="Haugesund">
<b>Haugesund</b> ['hä^ug<sub>ə</sub>sun], Købstad i Rogaland
Fylke, (1910) 12987 Indbyggere, ligger ved
den østre Side af Karmsundet lige over for
Karmøens nordligste Pynt, dels paa Fastlandet,
dels paa tvende derfra ved det saakaldte
Smedsund ell. H. adskilte Øer Risøen og Hasseløen.
De smaa V. f. disse liggende
Garpeskjær samt den N. f.
Hasselø liggende Svinholm
hører ogsaa under
Byterritoriet, 59 km fra Stavanger,
125 km fra Bergen. Byen
er lang og smal med
Gaderne parallelle med
Smedsundet, som danner den egl.
Havn. Af offentlige Pladser
findes et Torv og en
nyanlagt Park. Byen har
kommunal højere Almenskole
(3-aarig med sproglig-historisk
Gymnasium), teknisk Aftenskole, H.
Maskinskole, H. offentlige Sømandsskole, H.
kommunale Handelsskole, Folkeskole, de i en By
sædv. Foreninger som Børsforening,

<img>Situationsplan af Haugesund.</img>

<img>Haugesund
Bymærke.</img>
