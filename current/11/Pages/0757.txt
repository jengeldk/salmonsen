derpaa det Punkt af Dyrekredsen, efter Tegn
og Grad, hvormed hvert Hus begyndte, og
tillige Planeterne med Angivelse af deres
øjeblikkelige Plads i Dyrekredsen; dermed var
da tillige givet, i hvilket Hus hver Planet
befandt sig. Hele denne rent astron. Opgave er
naturligvis til de forsk. Tider blevet løst med
meget forsk. Nøjagtighed, alt efter
Observationskunstens Standpunkt og de til Raadighed
staaende Midler.

Ved Udtydningen af H. spiller Bet. af de
forsk. Huse en væsentlig Rolle; thi da hvert
enkelt Hus behersker en bestemt Gruppe af
Forhold, vil man efter Planeternes Stillinger
i Husene kunne afgøre, om det Tidspunkt, for
hvilket H. er tegnet, er gunstigt ell. ugunstigt
for bestemte Forhold ell. Foretagender. Er H.
tegnet for et Menneskes Fødsel, vil man paa
denne Maade kunne afgøre hans Livs Længde,
hans væsentlige Karaktertræk, om han vil have
Held med sig i bestemte Retninger o. s. v.
Astrologerne havde især i senere Tider meget
vidtløftige Regler, hvorefter disse forsk.
Forhold kunde bedømmes efter H.'s Udseende; et
Par af de vigtigste skal her eksempelvis
anføres. Planeterne Jupiter og Venus ansaas for
heldbringende, Mars og Saturn derimod for
uheldbringende. Hvis altsaa en af disse
Planeter befandt sig i et bestemt Hus, saa
varslede det, efter Planetens Natur, Held eller
Uheld for de Forhold, som vedk. Hus
behersker. Dog kunde en enkelt Planet ikke afgøre
Sagen; der maatte ogsaa tages Hensyn til
Aspekterne ɔ: Planeternes indbyrdes Stillinger,
Størrelsen af deres Vinkelafstande. Var denne
Vinkel mellem to Planeter 0° (Planeterne i
Konjunktion), 90° (Kvadratur) ell. 180°
(Opposition), saa var det et uheldigt Tegn, medens
60° (Sekstil) og 120° (Trigon) ansaas for
heldige. Hvis nu nogle Tegn var gunstige, andre
ugunstige, hvilket ofte vil være Tilfældet, saa
maatte man bestemme, hvilken Planet der
havde den største »Styrke« og derfor var den
afgørende. Bestemmelsen heraf var ret indviklet,
idet man undersøgte, hvilke af Dyrekredsens
Tegn der befandt sig i de 5 hylegiale Punkter
(se <sp>Hyleg</sp>); det kom da fortrinsvis an paa,
hvilken Planet der »boede« i de fundne Tegn
(se <sp>Huse</sp>). Ved talrige, som oftest ganske
vilkaarlige Bestemmelser og Beregninger af
denne Art foregik Udtydningen af H. (<sp>Litt</sp>.:
<sp>Garcaeus</sp>, <i>Astrologiæ methodus</i> [Basel 1576];
<sp>Job</sp>, »Anleitung zu denen curieusen
Wissenschaften etc.« [Frankfurt 1747]; <sp>Lehmann</sp>,
»Overtro og Trolddom« [2. Udg., Kbhvn 1920]).
<i>Alfr. L.</i>

<img></img>
</chapter>

<chapter name="Hořovice">
<b>Hořovice</b> ['hårзå'vitsæ] (tysk <sp>Horowitz</sp>)
By i Böhmen, 52 km SV. f. Prag ved
Jernbanen Prag—Pilsen, har 7000 tschekk. Indb.,
et smukt Slot, bygget 1737, Tændstikfabrikation,
Bryggeri og i Omegnen Jernværker.
<i>G. Ht.</i>
</chapter>

<chapter name="Horovitz, Leopold">
<b>Horovitz</b> ['horovets], <sp>Leopold</sp>, østerr.-ung.
Maler, f. 1848 (efter andre 1839) i Rozgony
ved Kaschau. H., uddannet paa Wiens
Akademi (K. Blaas), derefter i Paris, er en af
Landets største Portrætmalere: Fyrstinde
Sapilha (1885), Fr. Pulszky, Koloman Tisza,
Kejser Franz Josef (i fl. Portrætter), mange
fremragende polske Personligheder m. v.; i
Malemaade slægter han ofte de gl. Mestre paa:
Rembrandt, v. Dyck. H. virkede en Tid i
Varszava, men er fortrinsvis knyttet til Wien.
Han har ogsaa malet Genrebilleder; hans
første kunstneriske Sejr var saaledes »Mindedag
for Jerusalems Ødelæggelse« (1873).
<i>A. Hk.</i>
</chapter>

<chapter name="Horrebow, Christian">
<b>Horrebow,</b> <sp>Christian</sp>, dansk Astronom,
nedenn. P. H.'s Søn, f. 15. Apr. 1718 i Kbhvn,
d. 19. Septbr 1776 smst., efterfulgte 1753 sin
Fader som Prof. i Astronomi og Direktør for
Observatoriet. H. har bl. a. beskæftiget sig
med Solobservationer, hvilke førte ham til en
Formodning om Solpletternes Periodicitet.
Thiele (»Astr. Nachr.«, Bd 50) har af hans
Dagbøger for 1761—76 paavist Solpletminimum
1766 og 1775 og Maksimum 1770, hvilket
stemmer med de af Wolf udledede Værdier. I
Wolf, »Astronom. Mitteil.« XIX og XXXIII er
H.'s Observationer for 1767—76 publiceret.
<i>J. Fr. S.</i>
</chapter>

<chapter name="Horrebow, Magnus">
<b>Horrebow,</b> <sp>Magnus</sp>, dansk Læge,
ovennævntes Søn, f. 21. Marts 1763 i Kbhvn, d. 28.
Maj 1796 smst. H. tog 1791 med. Eksamen og
det flg. Aar Doktorgraden ved en <i>Disp. anat.
physiol. pathol. de oculo humano ejusqve
morbis</i> (1792). 1794 blev han Vikar for Rottbøll
og ekstraord. Prof., men de store
Forhaabninger, man knyttede til ham som
Videnskabsmand (Anatomi) og Lærer, bristede ved hans
tidlige Død.
<i>G. N.</i>
</chapter>

<chapter name="Horrebow, Otto">
<b>Horrebow,</b> <sp>Otto</sp>, dansk teol. Forf., Søn af
ovenn. Chr. H., f. i Kbhvn 25. Febr 1769, d.
smst. 10. Juli 1823. H. blev Student 1785, <i>cand.
theol.</i> 1793, blev Vicedekanus paa
Kommunitetet, men fik aldrig nogen fast Livsstilling. H.
var et hurtigt Hoved og en journalistisk
Begavelse, men uden Dybde. Voltaire var hans
Mester, og i hans Aand kritiserede han baade
Balle og de rationalistiske Præster. 1796
udgav han »Harlekin Præst«, der er et plumpt
Angreb paa Biskop Balle i Anledning af
dennes Bibellæsninger. 1797 blev han Redaktør af
Ugeskriftet »Jesus og Fornuften«, som han
udgav indtil 1801. Paa Vers og Prosa søgte han
at fremstille den »Lyksalighedslære«, som Jesu
Religion havde vist Vejen til, men Jesu
Religion var forfalsket i Ny Test., der lige saa vel
som Gl. Test. indeholdt de uværdigste
Forestillinger om Gud. Balle skrev »Biblen
forsvarer sig selv« særlig mod H., og dennes Angreb
samlede sig især om Sjællands Biskop. H.'s
Indflydelse gennem »Jesus og Fornuften« blev
helt brudt af A. S. Ørsted, der slog den ned
med Kant's Filosofi, og derefter glemtes H.
snart. 1811 udgav han Sørgespillet »Edvy og
Elgive«. H. deltog i Jødefejden 1813.
<i>L. M.</i>
</chapter>
