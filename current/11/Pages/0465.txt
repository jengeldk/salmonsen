7 Dage varende Slag ved Richmond i
Sommeren 1862. I Kampene ved Cedar Mountains, den
anden Kamp ved Bull-Run, ved Centreville og
Chantilly vandt han sig ny Hæder. 14. Septbr
erobrede han Harpers Ferry, foretog efter
Kampen en Ilmarch til Antietam Creek og
ankom netop tidsnok til at tage en fremragende
Del i den uafgørende Kamp ved Sharpsburg
19. Septbr. Under Lee's Tilbagetog fra
Maryland til Virginien dækkede H. Tilbagetoget og
tilintetgjorde ved Botelers Furt den
forfølgende Fjendes Avantgarde ved et behændig
udført Bajonetangreb. Han deltog derefter i
saa godt som alle af General Lee leverede
Kampe, saaledes ved Fredericksburg,
Chancellorsville og Gettysburg og var efter Jackson's
Død Lee's betydeligste General. Under det
sidste Angreb paa Petersburg, hvor H. fandt
Heltedøden, kæmpede hans Korps alene mod
den tredobbelte Overmagt.
<i>B. P. B.</i>
</chapter>

<chapter name="Hill, Friedrich Moritz">
<b>Hill</b> [hel], <sp>Friedrich Moritz</sp>, tysk
Døvstummelærer, f. 8. Decbr 1805 i
Reichenbach, d. 30. Septbr 1874 i Weiszenfels. Efter en
kort Virksomhed som Lærer ved Vajsenhuset
i Bunzlau og et Aars Uddannelse ved det kgl.
Døvstummeinstitut i Berlin blev H. 1. Oktbr
1830 ansat som Førstelærer ved
Døvstummeanstalten i Weiszenfels, en Stilling, han trods
fl. Tilbud om bedrelønnede Poster beholdt til
sin Død. Hans første større Arbejde »Leitfaden
für den Unterricht der Taubstummen«
fremkom 1838 i Diesterweg's »Wegweiser«. Hermed
indledede han en betydelig litterær
Virksomhed, der blev af afgørende Bet. for den tyske
Døvstummeskole, hvor fra nu af den hidtil
lidet paaagtede Anskuelsesundervisning indtog
en fremtrædende Plads. En stor Del af hans
Arbejder er oversatte paa Svensk og Dansk.
<i>F. B.</i>
</chapter>

<chapter name="Hill, George William">
<b>Hill</b> [hi£], <sp>George William</sp>, nordamer.
Astronom, f. 3. Marts 1838 i New York, d. 16.
Apr. 1914 i West Nyack N. Y., var 1861—1892
Assistent ved <i>Office of the American Ephemeris
and Nautital Almanac</i> i Washington. H. har i
Fagskrifter publiceret talrige Afhandlinger
hovedsagelig vedrørende Problemer inden for
Himmelmekanikken. Af disse fremhæves
specielt hans Studier over Maanens Bevægelse, som
1887 blev belønnet med det engelske
astronomiske Selskabs Guldmedaille. Af større
Arbejder kan nævnes: <i>A new theory of Jupiter and
Saturn</i> (1890), <i>Tables of Jupiter and Saturn</i>
(1895). Hans <i>Collected mathematical Works</i>,
I—IV (1905—07) blev udgivet af
Carnegie-Instituttet, men hans senere Afhandlinger,
publicerede bl. a. i <i>The astronomical Journal</i>, hvor
han var Medredaktør fra 1909 til sin Død, vil
kunne fylde et 5. Bd. Han var Præsident i
Mathematical Society 1894—96 og holdt
Forelæsninger over Himmelmekanik ved
Columbiauniversitetet 1898—1901.
<i>J. Fr. S.</i>
</chapter>

<chapter name="Hill, Octavia">
<b>Hill</b> [hi£], <sp>Octavia</sp>, eng. Filantrop
(1838—1912), var opr. Lærerinde og lærte som
saadan Fattigdommens Kaar at kende i Londons
<i>slums</i>. Ud fra den Tanke, at for at hæve
Samfundets Stifbørn økonomisk og moralsk gjaldt
det fremfor alt at skaffe dem bedre
Boligforhold, rettede hun sine Anstrengelser paa i
denne Retning at give Stødet til en Reform, som
har ført til betydelige Resultater (se
<sp>Arbejderboliger</sp>, S. 947).
</chapter>

<chapter name="Hill, Rowland, Viscount">
<b>Hill</b> [hi£], <sp>Rowland</sp>, <sp>Viscount</sp>, engelsk
General, f. 11. Aug. 1772, d. 10. Decbr 1842. H.
indtraadte i den eng. Hær 1790, forfremmedes
hurtig, saaledes som Oberst i Ægypten 1801,
kommanderede 1803 en Brigade i Irland og
kom 1808 som Generalmajor til Portugal. Her
fik han Lejlighed til at udmærke sig under
Tilbagetoget til Coruña og i Slaget ved
Talavera 1809. 1810 maatte han p. Gr. a. Sygdom
vende tilbage til England, men kom allerede
det flg. Aar igen til Spanien, hvor han blev
Generalløjtnant og Armékorpschef og besejrede
General Gérard ved Arroyo de Molinos, indtog
1812 Fæstningen Almarez og deltog med megen
Hæder i Kampene 1813 ved Vittoria, Orthes
og Toulouse. 1814 udnævntes han til Baron af
Almarez og Hawkstone og ophøjedes til Peer.
Under Felttoget 1815 kommanderede han
forinden Wellington's Ankomst Hæren i Belgien,
men deltog ikke i Slaget ved Waterloo, under
hvilket han dækkede Forbindelsen imellem
Mons og Bryssel. Efter Krigen blev han i
Frankrig som højestbefalende for de eng.
Tropper, der dannede Okkupationshæren. 1825
forfremmedes han til General, blev 1827 Guvernør
i Plymouth og 1828 højestbefalende for den
eng. Hær. 1842 traadte han ud af Tjenesten
med Titel af Viscount. (<sp>Litt</sp>.: <i>Life of Lord H.</i>
[Lond. 1845]).
<i>B. P. B.</i>
</chapter>

<chapter name="Hill, Rowland, Sir">
<b>Hill</b> [hi£], <sp>Rowland</sp>, Sir, eng.
Postadministrator, f. 3. Decbr 1795 i Kidderminster, d.
27. Aug. 1879 i Hampstead. H. var som Barn
svagelig, men lagde ikke destomindre stor
Energi for Dagen ved Tilegnelsen af
Kundskaber. Særlig i Matematik udviste han stor
Dygtighed og begyndte allerede i 12 Aars
Alderen at undervise i dette Fag i sin Faders
Skole, hvis Ledelse han senere overtog. 1827
oprettede han en ny Skole i Bruce Castle,
Tottenham, men svigtende Helbred nødte ham til
i 1833 at trække sig tilbage fra
Skolevirksomheden. Han blev derefter Sekretær i
Kommissionen for Kolonisation af Sydaustralien, hvis
Planer han i 1832 havde omtalt i et Skrift
vedrørende Hjemme-Kolonier, der senere under
den irske Hungersnød blev udgivet paany
under Titlen »Hjemme-Kolonier for Irland«. I
1835 begyndte han, uden at være i Besiddelse
af nogen Sagkundskab paa Postvæsenets
Omraade, at sysle med Planen om en lav ensartet
Porto for Breve, og efter en møjsommelig
Indsamling af statistisk Materiale lykkedes det
ham at bevise, at de væsentligste Omkostninger
ved Brevbesørgelsen var Modtagelsen og
Afleveringen af Brevene, medens
Transportomkostningerne kun udgjorde en ringe Del og
lidet afhang af Afstanden. 1837 fremsatte han
derefter i et Skrift Forslag om, at Portoen for
Breve, som ikke vejede mere end 1/2 Once,
inden for Storbritannien og Irland kun skulde
være 1 penny. Skriftet, hvori tillige berøres
Anvendelsen af Frimærker (s. d.), vakte straks
alm. Opmærksomhed, men mødte megen
Modstand i officielle Kredse. Den offentlige Mening
var imidlertid for H.'s Forslag, og saa stærk
