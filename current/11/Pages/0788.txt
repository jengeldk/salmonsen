(Papiller). Øverst, grænsende til den behaarede Hud,
ligger den Del af H.'s Læderhud, der
benævnes <sp>Kronbæltet</sp>. Dette danner en c. 6 mm
bred Stribe, som bagtil tiltager noget i Bredde
og sluttelig flyder over i Læderhudstraalens
Grene. Under Kronbæltet ses den hvælvede,
omtr. fingerbrede <sp>Læderhudkrone</sp>, der
fortil ligger i Højde med Hovleddet og herfra,
løber nedad og bagtil, krydsende hen over
Midten af Dragtbruskenes udvendige Flade,
hvor den efterhaanden aftager noget i
Mægtighed. Den under Læderhudkronen liggende
Del af Hovbenets og Dragtbruskenes udvendige
Flade beklædes af <sp>Læderhudvæggen</sp>.
Saavel denne som Læderhudkronen sender
omkr. Dragtbruskenes bageste Rand en
saakaldet <sp>Hjørnestøttedel</sp> c. 3 cm fremefter
paa Bruskenes Indside, altsaa om paa H.'s
Underflade. Denne beklædes forøvrigt af
<sp>Læderhudsaalen</sp> og
<sp>Læderhudstraalen</sp>. Førstnævnte er paa det nærmeste
halvmaaneformet, dertil noget udhulet og ligger
paa Hovbenets Underflade samt med sine
Spidser paa Dragtbruskenes nederste Rand.
Læderhudstraalen beklæder den elastiske Ballepudes
Underflade og præsenterer sig som en Kile,
hvis Spids bagfra rager ind i Læderhudsaalen,
og hvis bageste Del udfylder Rummet mellem
Læderhudvæggens Hjørnestøttedele, saaledes
at der mellem disse og Læderhudstraalens
Sideflader paa hver Side kun bliver en smal
Grube. I dennes Bund smelter
Læderhudstraalen sammen med Læderhudkronens
Hjørnestøttedel. Midt mellem disse Gruber frembyder
Læderhudstraalens bageste Halvdel selv en
Længdefure og deles derved i en udvendig og
en indvendig Gren.

Paa Læderhudvæggen er Papillerne til Stede
i Form af tæt stillede, c. 3 mm høje Blade, der
i et Antal af mellem 5 og 6 Hundrede strækker
sig i lige Linie fra Krone til Saalerand.
Bladenes Sideflader, er udstyret med Længdelister,
saakaldte sekundære Blade. Den øvrige Del af
Hovens Læderhud bærer traadformede
Papiller af 2—6 mm's Længde. De er saa tæt
stillede, at de giver Læderhuden Udseende af at
være beklædt med en Plydsluv.

Den uden paa Hovens Læderhud liggende
Overhud udmærker sig ved sit mægtige, 1 1/2—2
cm tykke Hornlag, <sp>Hovkapselen</sp>. Denne
danner et sammenhængende Hele, der kun af
Hensyn til Beskrivelsen inddeles i
<sp>Hornvæg</sp>, <sp>Hornsaal</sp> og <sp>Hornstraale</sp>. Dens
Indside præsenterer sig som støbt over
Læderhuden, idet hver enkelt af dennes utallige,
traadformede Papiller paa Krone, Saal og
Straale optages i tilsvarende fine Fordybninger
i Hornet, medens dette paa Hovkapselens
Indside ud for Læderhudvæggens Plads er formet
som Blade, der nøjagtig svarer til
Læderhudbladene, mellem hvilke Hornbladene griber
ind. Paa denne Maade fæstes Hovkapselen saa
overordentlig solidt til Læderhuden, at en
Fjernelse af den i Sammenhæng kun lader sig
gøre, efter at H. gennem længere Tid har
været udsat for Forraadnelse.

Hornvæggen er den Del af Hovkapselen, der
ses, naar Dyret støtter paa Benet. Dens
forreste og tillige højeste Del betegnes som H.'s
<sp>Taavæg</sp>, oftest blot som <sp>Taaen</sp>; dens
bageste og laveste Del kaldes <sp>Dragtvæg</sp>,
oftest blot <sp>Dragt</sp>. Den mellem Taa og
Dragt liggende Del af Hornvæggen benævnes
<sp>Sidevæg</sp>. Taa-, Side- og Dragtvæg er stillet
skraat nedad og bort fra H.'s Midte, mest i
Taaen (45—55°), mindre og mindre ad
Dragterne til, saaledes at disses bageste Del omtr.
staar lodret. En Betragtning af H.'s
Underflade (Fig. 4 og 5) viser, at Hornvæggen ikke
stopper op i Dragten, men at den her gør en
skarp Bøjning — <sp>Dragthjørnet</sp> — for
derefter under Navn af <sp>Hjørnestøtten</sp> at

<img>Fig. 4 og 5. Højre For- og Baghov, set fra Underfladen (Hornvæggen skaaret ned i Plan med den ydre
Rand af Hornsaalen, og denne befriet for sine løstsiddende Skaller), <i>a—a</i> Taavæggens, <i>a—b</i> Sidevæggens
og <i>b—c</i> Dragtvæggens Hovrand, <i>d</i> Dragthjørnet, <i>e</i> Hjørnestøtten, f <i>den hvide Linie</i>, <i>g</i> Hornsaalen, <i>g'</i>
dennes Spidser, <i>h</i> Hornstraalens Spids, <i>i</i> Hornstraalens Grene, <i>k</i> Straalekløften.</img>
