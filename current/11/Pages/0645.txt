fortaltes det senere, at da han længe havde
været i Klosteret, faldt Hedningerne ind i
Landet; han fandt da sine gl. Vaaben og sin
Hest frem, drog ud og fældte 12 af de
stærkeste Fjender, hvorefter Hedningehæren
flygtede. Det vides ikke sikkert, om denne
klostergivne Kæmpe rent hist. var den samme som
Karl's Modstander; Digtningen har i alt Fald
opfattet dem som een Person. — Fra først af
er det Autchari's Kamp imod Karl, der skaber
Heltedigtningen om Ogier; Mindet om
Langobarderrigets Fald knyttes stærkere og stærkere
til ham. Allerede fra en nær Eftertid, i
St-Gallen-Munkens Erindringer om Kejser
Karl, haves en poetisk Skildring af
Desiderius og Autchari, der staar
paa Muren og spejder efter
Karl's Hær og ser Afdeling
paa Afdeling, indtil de en
delig øjner ham selv i et
Hav af jernklædte. Men
selv om den trodsige
og oprørske Vasal
er Digtningens
Udgangspunkt,
kommer den
fromme
Forkæmper mod
Hedningerne
til i Tidens
Løb at spille
en ikke
mindre Rolle.

Tidligere
mente man, at tre forskellige Personer var
Digtningens historiske Grundlag: 1)
Karloman's Raadgiver Autchari, 2) den bayerske
Ridder Otkar, der deltog i Stiftelsen af
Klosteret Tegernsee, 3) en <i>Olgerus dux Daniæ</i>, der
skal have genopbygget det ødelagte
Skt-Martins-Kloster ved Köln 778. Men Stifteren af
Tegernsee har laant Sagnene fra Munken i
Meaux, der bar et lgn. Navn som han; en
dansk »Olgerus« kendes ikke i Kilderne fra
Karl den Store's Tid, men først i 12. Aarh.,
da man paadigtede Ogier den Danske alskens
mærkelige Byggeforetagender.

Digtningen om Ogier ligger for os i det store
franske Heltedigt om »Ogier's Ridderfærd«
(<i>Chevallerie Ogier</i>), forfattet i Slutn. af 12.
Aarh. af Raimbert af Paris, i 13000 Verslinier,
men i sit væsentlige Indhold bygget paa en
Kreds af mindre Heltesange, der allerede maa
have været til i 11. Aarh. Første Sang af
Raimbert's Digt er Ogier's Ungdomshistorie. Han
er gjort til Søn af Kejser Karl's Modstander,
den danske Konge Godfred; han gives som
Gidsel til Kejseren, er nær ved at blive dræbt, da
Godfred bryder Freden, og følger med paa
Toget til Italien for at hjælpe Paven mod
Saracenerne. I den første Kamp raader han Bod
paa den italienske Hertug Alori's Fejhed; i en
flg. Tvekamp paa Tiber-Øen sejrer han, men
bliver overmandet og fanget; vogtet af den
saracenske Kongedatter Gloriande og forelsket
i hende gaar han i Strid mod hendes
frygtelige Bejler Brunamont og sejrer — og giver
hende til hendes Fæstemand Caralieus, der
frivillig er draget til Frankerlejren som Pant
for Ogier's Liv. — Hverken Karl den Store ell.
nogen kendt Ogier har historisk at gøre med
dette Roma-Tog. Det er en Genspejling af 9.
Aarh.'s Saracenerkampe ved Rom; Ogier's
tapreste Daad, at staa frem af Fængsel som
Redningsmand i Tvekampen, er laant fra Ogier's
senere Storværk i Hedningekampen. Selve
Toget synes opdigtet som et Sidestykke til
Roland's Ungdomsbedrifter i Spanien. Digtets
Interesse ligger i den Maade, hvorpaa
Riddertidens ideale Grundsætninger har faaet
Udtryk i de to Modstanderes Caralieus' og Ogier's
Optræden og i Ogier's Forhold til
Gloriande. — Heltedigtets anden Sang
handler om Ogier's unge Søn,
Balduin, der spiller Skak med
Karl's Søn Karlot og dræbes
af den hidsige Kejsersøn;
Ogier vil ikke tage imod
Bod og bliver fredløs.
Delte er en helt
romantisk Begivenhed,
der af denne
Digter bruges som
Indledning til
hans Flugt
til Desiderius
og hans
langvarige Kamp
med Karl,
medens
andre
Overleveringer
knytter Drabet paa Karlot sammen med hans
senere Ophold i Fængslet. — Den følgende
Sang skildrer — forholdsvis historisk — Karl's
Overgang over Store Skt Bernhard og hans
Sejr over Langobarderne; naturligvis gøres
Ogier til Kampens Helt, der kun overvindes
ved Vennernes Fejhed. Og dernæst skildrer en
Rk. af Sange hans Forsvar af Borgen
Castlefort med en lille Krigerskare, der udtyndes
mere og mere, indtil han staar ene som
Forsvarer og gør de dristigste Udfald for at faa
sin Blodhævn udført. (Det er Autchari's Kamp
mod Frankernes Herre, der gaar igen i
mægtig digterisk Forstørrelse). — Endelig fanges
Ogier sovende og sættes i Fængsel; men da en
Hær af Muhamedanere og Sachsere hærjer
Tyskland og Frankrig, hentes han frem igen;
hans Vaaben og hans gl. Stridshest skaffes fra
Klosteret i Meaux. Da han faar Vaaben i Haand,
vil han fælde Karlot; men en Engel standser
ham, og han gaar i den farlige Kamp mod
Saracenerkæmpen Brelius. (Skønt det er vævet
sammen med Langobarderkampen, genkendes
endnu tydelige Træk af Sagnet fra Meaux). —
I de sidste to Sange, 11. og 12., lader Digteren
Ogier befri en eng. Kongedatter fra
saracenske Røvere og faa hende til Ægte.

Hvor broget sammensat denne
Ogier-Digtning er af nogle faa historiske Begivenheder
og en Mængde poetisk Mellemværk, saa øgedes
Sagnkredsen dog stadig. »Ogier's Ungdom«
(<i>Enfance Ogier</i>) er nærmest en udtværet
Gengivelse af det ældre Digts første Sang, men i
et tredje Digt, <i>Ogier le Danois</i>, fra 15. Aarh.

<img>Fig. 2. »Holger Danske
vandt Sejr af Burmand«
(Kalkmaleri fra Floda
Kirke; 15. Aarh.).</img>
