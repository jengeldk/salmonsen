grangivelig, saa det saa ud, som om den var
glemt deroppe af Maleren. Selv de mindste
Opgaver tog han op: Skilte (det morsomme
Skoleholderskilt i Basels Mus.), Mønsterdragter,
Ex-libris, Tegninger af alskens Bohave,
Tegninger for Træsnit til forsk. Bøger, og ved
denne sin Virksomhed, som han holdt fast ved
ogsaa i sine Velmagtsdage, idet han som kgl.
eng. Maler gav Masser af Tegninger til
Guldsmedearbejder, øvede H. en almendannende
Smagsindflydelse, der i Bet. nok kunde sættes
ved Siden af de Impulser, han ogsaa gav den
»store« Kunst. Hans nære Forhold til
Bogtrykker Froben blev ham til megen Gavn, gav
meget Arbejde og knyttede ham til Erasmus fra
Rotterdam. En af hans tidligste Successer var
saaledes hans 82 med faa, friske Pennestrøg
givne satiriske Randbilleder til Erasmus' Værk
»Daarskabens Pris«. Ogsaa i Borgemester Jak.
Meyer fik han en velmenende Mæcen; for ham
malede han 1516 de to udmærkede Portrætter
af ham selv og Hustru (Mus. i Basel, der ogsaa
ejer de fuldt saa betydelige Forstudier dertil),
og for ham udførte han c. 10 Aar senere sit
maaske berømteste Værk: »Borgemester Meyer's
Madonna« med den husmoderlige, hyggelige,
hjertevindende Madonna og Donatorfamilien
knælende i inderlig, trohjertet Andagt (den
lykkelig restaurerede Original i Mus. i
Darmstadt; den c. 100 Aar senere udmærkede Kopi
i Dresdens Galeri gjaldt længe for Originalen).
Nogle tarvelige Kopier giver kun svage
Forestillinger om hans Virksomhed ved
Facadeudsmykning o. l. under et Ophold 1517 i
Luzern. Næste Aar har han rimeligvis været i
Italien; den Sans for storladen Stil og frigjorte
Former, der kendetegner H.'s Kunst i
Modsætning til de fleste andre samtidige tyske
Maleres, havde han vel alt faaet vakt under
Barndomsindtrykkene i Augsburg ved dens livlige
Forbindelse med Italien; man mærker den f.
Eks. i hans forstaaende Benyttelse af
Renaissancemotiver i Billedernes Arkitektur, i
Anvendelsen af antikke Dragter, som synes en
Reminiscens fra Mantegna's Træsnit, men et
Billede fra denne Tid som det stærkt
overmalede »Nadver« (Basels Mus.) tyder paa Selvsyn
af ital. Kunst (Lionardo's Nadver). Efter at H.
1519 var blevet optaget i Malerlavet i Basel,
malede han her det fortrinlige Brystbillede af
den lærde B. Amerbach (Basels Mus.), der selv
var en ivrig Samler af H.'s Værker, og gav
Tegninger, ofte af stor Linieskønhed, til
Glasmalerier (f. Eks. en Passionssuite), smagfulde
Vaabenbilleder og paabegyndte 1521
Udsmykningen af den store Raadhussal med Billeder,
hvis Emner var Borgerdyd, og hvis Stof var
hentet fra den antikke Historie og det gl. Test.
(Charondas' Offerdød, Zaleukos etc.),
Monumentalopgaver, som han, hvad de faa Rester
af Udkastene viser, har løst med stor
kunstnerisk Frihed og dram. Kraft. Medens han var
i Lag med dette Arbejde, malede han (1521)
»Kristus i Graven«, en udmærket naturalistisk
Ligstudie (Basels Mus.), og i det flg. Femaar
var han sysselsat med større religiøse Værker
som: »Madonna fra Solothurn« (1522), med den
skønne, sjælfulde Gudsmoderskikkelse, to
Fløjbilleder med Hellige (Karlsruhe Mus.), den
berømte, af Sandrart i de højeste Toner priste,
nu ved Overmaling skæmmede Passionstavle
(Basels Mus.) i 8 Fremstillinger, prægede paa
een Gang af dyb Følelse og næsten ital.
Skønhedsblik, Alterfløjene i Freiburg im B. med
deres dygtige Clairobscur-Virkning samt de
monokrome »Smertensmand« og »Smertensmoder«
i Basels Mus. Omtr. fra samme Tid som
ovennævnte berømte Meyer'ske Madonna er de to
smaa, fine Portrætter (Basels Mus.) af Frk. v.
Offenburg (»Lais Corinthiaca«,
»Kærlighedsgudinden«). Imidlertid trak det op til Uvejr i
Basel, Billedstormen var i Anmarch, og
Kunsterne frøs, som Erasmus udtrykte sig.
Kendskabet til denne Mand, som H. har skildret i
fl. Portrætter (det lille Mesterværk i Louvre,
udmærkede Forstudier i Basel; et Portræt i
eng. Privateje; fra senere Tid det glimrende
Titelblad »im Gehäuse« foran Erasmus'
Værker) bragte ham ud over Vanskelighederne,
idet H. paa hans Anbefaling til Th. More
Efteraaret 1526 rejste til England. I London,
hans fremtidige Hjem, blev han ført mere og
mere over mod Portrætkunsten. Han malede
Selvportræt (eng. Privateje), en stor
Portrætgruppe af Th. More's Familie (kun
Originalskitsen tilbage, Basels Mus.), Billeder af
Ærkebiskop Warham (Lambeth House og Louvre),
Biskop Stokesley (Windsor), Hofastronomen
Kratzer (1528, Louvre), Th. Godsalve med Søn
(Dresdens Gal.) etc. Med hans stigende Ry
blev ogsaa Interessen for ham varmere nede i
Basel, hvor han opholdt sig 1528—31 og atter
1538; under det første Ophold malede han det
i dets Jævnhed saa ægte og usminkede Portræt
af sin Kone og sine Børn (Basels Mus.),
»Melanchton« (1529, Mus. i Hannover) samt for
Raadhussalen de nu forsvundne »Rehabeam«
og »Saul's og Samuel's Møde«, som imidlertid
to bevarede Udkast giver høje Tanker om;
under det lille Svip til Basel 1538, hvor H.
kom »klædt i Fløjl og Silke«, gjorde man alt
for ved fordelagtige Tilbud at holde paa ham,
og H. gav Løfter for Fremtiden, som dog de
stærke Baand og de mange Opgaver, der
knyttede ham til England, hindrede ham i at
indfri. I England var Th. More vel en falden
Storhed, men Købmændene i Stahlhof i
London gav ham nok at bestille, og fra Beg. af
1530'erne skriver sig en Rk. værdifulde
Holbein'ske Portrætter, især af tyske Købmænd
(Gyze [1532, Mus. i Berlin] etc.); desuden
udførte H. omtr. paa den Tid de to store, nu
kun gennem en Skitse (Louvre) og
Smaakopier bekendte Vægbilleder, »Rigdommens og
Armodens Triumf« for Hansa-Huset. 1536 blev
H. kgl. Maler hos Henrik VIII; allerede denne
Konges Ægteskabsprojekter gav H. adskilligt at
tage Vare paa: hans Portræt fra 1536 af Jane
Seymour (Hofmuseet i Wien) er et af hans
allerfineste; næste Aar udførte hen et
Gruppebillede af samme Dronning, Kongen og dennes
Forældre i Whitehall-Slottet; selve Fresken er
gaaet til Grunde, men de bevarede Stykker
Kartons til Billederne viser, at de bekendte
Oliebilleder af Henrik VIII, ikke af H., kan
føres tilbage til den her skabte Type; endnu
