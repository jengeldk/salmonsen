Værd. Hans mest kendte og tillige i og for sig
mest tilfredsstillende Værk er »Bibelsk
Real-Ordbog« (1868). 1834 grundlagde han »Norske
Universitets- og Skole-Annaler«, som han
udgav i 6 Aar. Han var Medlem af vigtige
Lovkommissioner vedk. Reformer i det højere
Undervisningsvæsen. I Arbejdet for en ny Overs.
af Gl. Test. deltog han uafbrudt 1842—69.
(<sp>Litt</sp>.: »Holmboerne« [S. 71—76, Bergen 1868]).
<i>(J. B. H.). K. F.</i>
</chapter>

<chapter name="Holmboe, Hans">
<b>Holmboe,</b> <sp>Hans</sp>, norsk Skolemand og
Politiker, f. i Trondenes Præstegæld, Nordland, 8.
Oktbr 1798, d. i Jarlsberg 23. Maj 1868, Søn af
den af Maalselvdalens og Bardodalens
Kolonisation højt fortjente Foged og Missionskasserer
<sp>Jens H.</sp> (d. 1804), blev Student 1818 og var
fra 1822 Lærer ved Møller's Institut i Kria og
Overlærer ved Kongsberg's Middelskole, til han
1825 blev konst. Rektor ved Bergens
Katedralskole. Efter at have taget filologisk Eksamen
1829 fik han 1830 fast Ansættelse i Rektoratet,
som han beklædte til 1862. Han deltog i mange
Aar (fra 1838) i Bergens Kommunestyre og
repræsenterede Bergen paa 8 Storting i Tiden
1833—64. Som Tingmand hørte han fra først
af til Oppositionen, men indtog lidt efter lidt
et moderatere Standpunkt og regnedes i sin
sidste Tid bl. Regeringens mest trofaste Støtter.
Scm Medlem af og (fra 1859) Formand i
Stortingets Kirkekomité øvede han betydelig
Indflydelse navnlig paa Skolevæsenets Anliggender.
I Indbydelsesskrifter fra sin Skole, i særskilt
udgivne Smaaskrifter og i en Mængde
Bladartikler har han nedlagt et betydeligt og i sin
Tid anset Forfatterskab paa det pædagogiske
Omraade. Aftagende Synsevne, der til sidst
gik over til Blindhed, nødte ham til at tage
Afsked. I Nordahl Rolfsen's »Da jeg var Gut«
er tegnet et godt Billede af den gl. Rektor.
(<sp>Litt</sp>.: »Personalhist. Tidsskr.«, 1894, S.
217—49).
<i>(O. A. Ø.).</i>
</chapter>

<chapter name="Holmboe, Jens (norsk Statsraad)">
<b>Holmboe,</b> <sp>Jens</sp>, norsk Statsraad, f. paa
Tromsø 14. Juli 1821, d. i Kria 13. Juni 1891,
Student 1839, <i>cand. jur.</i> 1845, fra 1850 Sagfører
paa Tromsø, indtil han 1856 blev Foged og
Sorenskriver i Hammerfest og 1866 Amtmand
i det nyoprettede Finmarken's Amt. Til denne
Stilling ansaas han med sit fortrolige Kendskab
til disse fjerne og sprogblandede Distrikters, i
administrativ Henseende vanskelige Forhold
selvskreven; som Finmarkens Stortingsmand
siden 1859 og som Medlem af fl. vigtige
Kommissioner vedrørende økonomiske og legislative
Anliggender i hine Egne (bl. a. den
norsk-svenske Lappekommission af 1866) havde han
godtgjort sin Indsigt og sin lette Arbejdsevne, der
under hans Virksomhed i Tinget (til 1870) og
som Amtmand kom de nordlige Landsdele ikke
mindre til gode i disse Aar end senere, da han
1874 blev kaldet til Medlem af Regeringen.
Hans Evne til hurtig og let at sætte sig ind i
Sager af den forskelligste Art var ham
naturlig til stor Hjælp, da han som Statsraad uden
bestemt Departement efterhaanden i Løbet af
10 Aar bestyrede alle 7 Departementer i
længere ell. kortere Tid. Efter at Rigsretten i
Marts 1884 havde fradømt ham hans Embede
som Statsraad, blev han s. A. udnævnt til
Sorenskriver i Moss. Hans gl. Valgkreds
Finmarken valgte ham 1885 paa ny til
Repræsentant, men dette Valg blev af Stortinget 1886
kendt ugyldigt. Derimod mødte han 1889—91
som Repræsentant for Smaalenenes Amt.
<i>(J. B. H.).</i>
</chapter>

<chapter name="Holmboe, Jens (norsk Botaniker)">
<b>Holmboe,</b> <sp>Jens</sp>, norsk Botaniker, Søn af
nedenn. M. H., f. i Tvedestrand 5. Maj 1880.
Han blev Student 1898, var fra Oktbr 1899
et Aars Tid konstitueret, fra Oktbr 1902 til
Septbr 1906 fast ansat som Assistent ved Univ.'s
bot. Have. Sidstnævnte Aar blev han
Konservator ved Bergens Mus.'s bot. Afdeling, 1914
Prof. i Botanik ved Mus. Fra Marts 1907 til
Udgangen af 1917 var han tillige Mus.'s
Direktør, men fratraadte denne Stilling, da det
administrative Arbejde i Anledning af Mus.'s
Udvikling til det planlagte Bergens Univ. fik saa
stort Omfang, at det hindrede videre personlig
videnskabeligt Arbejde. Fra Oktbr 1906 har han
tillige været Redaktør af Tidsskriftet »Naturen«
og indtil sin Fratræden som Direktør desuden
af Mus.'s Aarbog. Lige siden han blev Student,
har han med stor Iver drevet bot. Studier og
foretaget hyppige videnskabelige
Undersøgelser i Norge og Udlandet, saaledes 1905 til
Cypern for at studere Øens ejendommelige og
mangelfuldt kendte Flora. Resultatet af sine
Studier har han offentliggjort i et stort Antal
større og mindre Afh. De fleste af disse
behandler plantegeografiske Emner og søger
navnlig at bidrage til Udredning af, hvorledes
Norge har faaet sit nuv. Plantedække. Andre
Skr handler om hermed sammenhængende
planteøkologiske og kvartærgeologiske
Spørgsmaal samt om Diatoméer, orientalske Planter
og om Arvelighedsspørgsmaal. Af hans
Arbejder kan nævnes: »Nogle Ugræsplanters
Indvandring i Norge« (»Nyt Mag. f. Naturv.«, 1900),
»Om en postglacial Sænkning af Norges
sydvestlige Kyst« (»Nyt Mag. f. Naturv.«, 1901),
»Planterester i norske Torvmyrer« (»Kria Vid.
Selsk. Skr«, 1903), »Studier over norske
Planters Historie«, I—III (»Nyt Mag. f. Naturv.«,
1905—06), »Vaarens utvikling i Tromsø Amt«
(»Berg. Mus. Aarh.«, 1912), »Kristtornen i
Norge« (»Berg. Mus. Aarb.«, 1913), <i>Studies on the
Vegetation of Cyprus</i> (»Berg. Mus. Skr.«, 1914),
»Bergfletten i Norge som vild og plantet«
(»Berg. Mus. Aarb.«, 1918—19). Under
Trykning er en Afh. om »Nytteplanter og ugræs i
Osebergfundet« (i det af Staten udg. Værk om
Fundet). Han var Medlem af den
norsk-svenske Renbeitekommission af 1913 og deltog som
saadan i Kommissionens vidtløftige
Feltarbejder og i Udarbejdelsen af den Indstilling, som
ligger til Grund for Konventionen af 5. Febr
1919 om »Flytlappernes adgang til
renbeitning«. Han er Medlem af Videnskabsselskabs
i Kria (siden 1910) og af forsk. andre
videnskabelige Selskaber og Foreninger. For Afh.
»Planterester i norske Torvmyrer« fik han 1902
Kronprinsens Guldmedaille.
<i>K. F.</i>
</chapter>

<chapter name="Holmboe, Michael">
<b>Holmboe,</b> <sp>Michael</sp>, norsk Læge, f. paa
Tromsø 8. Maj 1852, d. 18. Aug. 1918 i Kria,
blev <i>cand. med.</i> 1876, var Feltlasaretlæge i
Armenien under den russ.-tyrk. Krig 1877—78
og blev 1880 Reservelæge ved Rotvolds
