sig et vist Navn som Forf. og blev derfor af
<i>Harper's Magazine</i> engageret til at rejse til
Japan og skrive Tekst til en Serie Tegninger
til Tidsskriftet (1890). Dette blev det store
Vendepunkt i H.'s Liv; efter at være kommet
til Japan brød han med Harper's og blev i
dette sit ny Fædreland. Han levede først i
Matsuye, en gl uberørt feodal By, hvor han
virkede som statsansat Lærer i Engelsk. Her
ægtede han en fattig Samuraidame, der fødte
ham 3 Sønner; han levede fuldstændig som
Japaner og blev selv jap. Statsborger under
Navnet Yakumo Koizumi. For sit Helbreds
Skyld flyttede han til Kumamoto i Sydjapan,
men efter 3 Aars Ophold der forlod han
Regeringstjenesten og flyttede 1895 til Kobe, hvor
han blev Medarbejder ved <i>Kobe Chronicle</i>.
1896 blev han atter Statsembedsmand og
ansattes som Prof. i Engelsk ved Univ. i Tokio, hvor
han blev til sin Død. Iflg. eget Ønske
begravedes han efter buddhistisk Ritual paa en
buddhistisk Kirkegaard. — H. var en dyb poetisk
Natur med fint udviklet sensitiv Evne til at
forstaa fremmedartede, især orientalske
Kulturer, og han nærede fra Barndommen en
inderlig Sympati for al Mystik. Paavirket af
franske Lyrikere uddannede han en egenartet,
stemningsmættet Stil. Mange af hans
Afhandlinger virker som Digte paa Prosa, baarne af
dybe, metafysiske Drømmerier og prægede af
en følelsesfuld, poetisk Opfattelse af Tingene.
Ypperst og betydningsfuldest er hans
mesterlige Skildringer fra Japan. Næppe nogen anden
har som H. formaaet at indleve sig i orientalsk
Tænkesæt og lært Europa saa meget om det
jap. Folks Tanker og Væsen. Han fandt Japans
Kultur, navnlig den gl. Samuraikultur, fuld af
Charme, og hans Fremstillinger er derfor
hyppigt noget forskønnede, idet han fortrinsvis
søgte og fandt det gode og smukke. H.'s
vigtigste Værker om Japan er flg., hvis Titler
tydeligt røber hans Interesser: <i>Glimpses of
Unfamiliar Japan</i> 2 Bd, 1894); <i>Outh of the East</i> (1895);
<i>Kokoro</i> (1896); <i>Gleanings in Buddha Fields</i>
(1897); <i>Exotics and Retrospectives</i> (1898); <i>In
Ghostly Japan</i> (1899); <i>Shadowings</i> (900); <i>A
Japanese Miscellany</i> (1901); <i>Kotto</i> (1902); <i>Kwaidan</i>
(1903); <i>Japanese Fairy Tales</i> (1903) og endelig
hans Hovedværk, udg. efter hans Død: <i>J. an
Attempt at Interpretation</i> (1904), en Studie fuld
af Kundskab og Indsigt, hvori han
sammenfatter Resultatet af over 20 Aars Indleven i jap.
Aand. (<sp>Litt</sp>.: <sp>Elizabeth Bisland</sp>, <i>Life
and Letters of L. H.</i> [2 Bd, 1906]; <sp>G. M.
Gould</sp>, <i>Concerning L. H.</i> [1908]; paa Dansk
er talrige af H.'s Fortællinger smukt gengivne
af Johanne Münter i »Fra Morgenrødens Rige«
(1900); »Chrysantemum« (1901) og »Fra
Skyggernes Verden« (1902).
<i>F. de F.</i>
</chapter>

<chapter name="Hearne, Thomas">
<b>Hearne</b> (hə.n], <sp>Thomas</sp>, eng.
Akvarelmaler (1744—1817), hører til de bekendte Navne
inden for Englands ældre Akvarelmaleri; han
malede fortrinsvis Arkitektur og Antikviteter;
en særlig Bet. har han ved den Indflydelse, han
øvede paa Berømtheder i Vandfarveteknikken
som Turner og Girtin. Han gav Tegninger til
arkæologiske Værker som <i>The Antiquities of
Great Britain</i> (1777).
<i>A. Hk.</i>
</chapter>

<chapter name="Hearst, William Randolph">
<b>Hearst</b> [hə.st], <sp>William Randolph</sp>,
nordamerik. Bladudgiver og Politiker, f. 1863 i
San Francisco, blev allerede 1886 Udgiver af et
stort Blad i sin Fødeby og købte ell. grundlagde
1895—1904 fl. andre Blade ell. Tidsskrifter i
New York, Chicago og Boston. Disse Blade,
den saakaldte »Hearst'ske Presse« vandt stor
Udbredelse og gjorde sig særlig bekendte ved
deres hensynsløse Polemik og Jagen efter
Sensation, samt ved deres voldsomme Kamp imod
Trust'erne. 1903—07 var han Medlem af
Unionens Repræsentanthus, men søgte 1905
førgæves Valg som Mayor i New York og ligeledes
1906 som Guvernør i Staten New York. Desuden
stillede han sig 1908 ved Præsidentvalget som
uafhængig demokratisk Kandidat og Modstander
af Trusterne og søgte 1909 endnu en Gang
Stillingen som Mayor i New York, men uden bedre
Held end tidligere.
<i>E. E.</i>
</chapter>

<chapter name="Heart's Content">
<b>Heart's Content</b> ['ha.<sub>ə</sub>ts-k<sub>ə</sub>n'tent], By paa
Newfoundland, ligger paa Østsiden af den store
Trinity Bay og driver Fiskeri paa
Labrador-Kysten samt Skibsbyggeri. (1901) 1100 Indb.
Her nedlagdes 1866 det første undersøiske
Telegrafkabel mellem Europa (Valentia) og
Amerika.
<i>H. P. S.</i>
</chapter>

<chapter name="Heath-Town">
<b>Heath-Town</b> ['hi.þ-'ta^un], ogsaa
<sp>Wednesfield Heath</sp>, By i Mellemengland,
Staffordshire, Forstad til Wolwerhampton, med (1911)
12276 Indb.
<i>G. Ht.</i>
</chapter>

<chapter name="Heatløb">
<b>Heatløb</b> ['hi.t-] er et Væddeløb i fl.
Afdelinger, <sp>Heats</sp>, der alle løber over samme
Distance. I nogle H. deltager samtlige
Konkurrenter i hvert enkelt Heat, og den, der vinder et
vist Antal Heats, f. Eks. i Treheatløb 2, i
Femheatløb 3 Heats, bliver Vinder. Andre H.,
navnlig saadanne med mange Deltagere, bestaar af
et Antal indledende Heats, hvert med sine
Deltagere, og et Slutningsheat mellem Vinderne af
de indledende Heats. Dette sidste afgør altsaa
hele Løbets endelige Udfald.
<i>(C. G. B.). O. P.</i>
</chapter>

<chapter name="Heaton Norris">
<b>Heaton Norris</b> ['hit<sub>ə</sub>n-'når<sub>i</sub>s], By i det
nordvestlige England, Lancashire, ligger ved Mersey
mellem Stockport og Manchester og har
Bomulds- og Jernindustri. (1911) 11240 Indb.
<i>G. Ht.</i>
</chapter>

<chapter name="Heaviside, Oliver">
<b>Heaviside</b> ['hev<sub>i</sub>sa^id], <sp>Oliver</sp>, engelsk
Elektrotekniker og Fysiker, f. 1850 i London,
var i sin Ungdom ansat ved Telegrafvæsenet,
men har siden 1874 levet som Privatmand.
Har ydet meget betydningsfulde Bidrag baade
til Telegraf- og Telefonledningernes Teori og til
Teorien for det elektromagnetiske Felt. Hans
elektrotekniske Arbejder mødte ved
Fremkomsten en Del Modstand, men den senere
Udvikling har fuldt ud givet ham Ret, De fleste af
hans Afh. er samlede i <i>Electrical Papers</i>, Bd
I—II (London 1892) og <i>Electromagnetic Theoty</i>,
Bd I—III [London 1893—1912).
<i>P. O. P.</i>
</chapter>

<chapter name="Heavitree">
<b>Heavitree</b> ['hev<sub>i</sub>tri.], By i England,
Devonshire, ligger 2 km SØ. f. Exeier og er Forstad
til denne By. (1911) 10950 Indb. H. har en
Sindssygeanstalt og Retter af et
Benediktinerkloster fra 12. Aarh.
<i>G. Ht.</i>
</chapter>

<chapter name="Hebbe, Signe Amanda Georgina">
<b>Hebbe,</b> <sp>Signe Amanda Georgina</sp>, sv.
dram. Sangerinde, Datter af den bl. a. under
Mærket »Junius« kendte Publicist <sp>Gustaf H.</sp>
(1804—93) og Forfatterinden <sp>Vendela H.</sp> (f.
1808), f. 30. Juli 1837 paa Næsbyholm i
