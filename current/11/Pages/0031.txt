»Promethidenlos« vakte kun liden Opmærksomhed, men
hans naturalistiske Drama »Vor
Sonnenaufgang« blev ved Førsteopførelsen paa Freie
Bühne i Berlin 20. Oktbr 1889 et Modsigelsens
Tegn. Nu fulgte den lange Rk. dram. Værker,
der har gjort H. til en af det moderne
Tysklands førende Digtere — saadanne Skuespil
som »Der
Friedensfest«,
»Einsame
Menschen«, »Die
Weber« (opført
paa
Dagmarteatret i Kbhvn),
»Fuhrmann
Henschel« (do.),
»Rose-Bernd«
(do.), »Der
Biberpelz« (do.),
»Hanneles
Himmelfahrt«
(do.),
Æventyrstykker som
»Die
versunkene Glocke«
(opført paa
Dagmarteatret) og
»Und Pippa tanzt«, »Der rothe Hahn«, »Michael
Kramer« og »Die Ratten«, hist. Dramaer som
»Florian Geyer«, »Der arme Heinrich«,
»Griselda«, »König Karls Geisel« fulgte efter.
Fremdeles det mærkelige Drama »Gabriel Schillings
Flucht« — opført første Gang ved Festspillene
i Lauchstädt Juni 1912 — og »Ein Festspiel in
deutschen Reimen«, der 1913 gaves som 100
Aars Festspil i Breslau, men hvis Opførelse
blev afbrudt af patriotiske Grunde. Hans sidste
Drama er »Der weisze Heiland« (1920).
Fremdeles har H. skrevet Novellesamlingen
»Bahnwärter Thiel — Der Apostel« og de store
Romaner »Der Narr in Christo Emanuel Quint«
(1910) og »Atlantis« (1912). En Rejse i
Grækenland skildrede han i »Griechischer Frühling«
(1908).

H., der i Karakterskildring og original
poetisk Idérigdom staar højt i moderne
Digtning, modtog 1912 Nobelprisen. Paa sin Rejse
fra Sthlm hædredes han Decbr 1912 i Kbhvn
med en Festforestilling paa Dagmarteatret.
(<sp>Litt</sp>.: <sp>P. Schlenther</sp>, »G. H.« [1898, ny
Udg. 1913]; <sp>W. Bartels</sp>, »G. H.« [1897];
<sp>Sulger Gening</sp>, »G. H.« [1909]; <sp>J. P.
Jacobsen</sp>, »Samlede Afh.« [1919]).
<i>C. B-s.</i>

<img>G. J. R. Hauptmann.</img>
</chapter>

<chapter name="Hauptmann, Karl">
<b>Hauptmann,</b> <sp>Karl</sp>, tysk Forf., foreg.'s
Broder, f. i Obersalzbrunn 11. Maj 1858. Han
studerede Filosofi og Naturvidenskab, bosatte
sig senere i Schreibershau og besøgte 1901
Amerika paa en Foredragsrejse. Han har
skrevet en Rk. Dramaer — bl. a. »Die
Bergschmiede« (1901) og »Die lange Jule« — der paa
Scenen har haft Vanskelighed ved at hævde
sig. Fremdeles store Romaner, af hvilke de
mærkeligste er »Einhart der Lächler« (1907)
og »Ismael Friedemann« (1912). I nogle dram.
Situationer har han senest behandlet Krigens
Virkninger paa Menneskesindet.
<i>C. B-s.</i>
</chapter>

<chapter name="Hauptmann, Moritz">
<b>Hauptmann,</b> <sp>Moritz</sp>, tysk Komponist og
Musikforfatter (1792—1868). Efter grundige
Studier saavel i Violinspil som Musikteori tog H.
Plads som Violinist i Dresdens Hofkapel, men
opgav denne Stilling for 1815 at følge en russ.
Fyrste som privat Musiklærer. Under et
femaarigt Ophold i Petrograd og Moskva fortsatte
H. ivrig sine teoretiske Studier og blev efter
sin Hjemkomst først Medlem af Operakapellet
i Kassel, hvilket Spohr dirigerede, senere (1842)
paa Mendelssohn's og Spohr's Anbefaling
Kantor ved Thomas-Skolen i Leipzig og snart efter
Lærer ved det nyoprettede
Musikkonservatorium. Disse Stillinger beklædte H. til sin Død,
og han, der nød Anseelse som en af Tidens
mest fremragende Teoretikere, uddannede
talrige Elever, bl. hvilke Mænd som Ferd. David,
Kiel, Weitzmann, Jos. Joachim, H. v. Bülow,
Dräseke, Sullivan, Edv. Grieg, Emil Hornemann
o. m. fl. (Listen over hans Elever tæller mere
end 300 Navne). Han grundede med Schumann
o. fl. »Bach-Gesellschaft«. H.'s Kompositioner
udmærker sig ved harmonisk Form og skøn
Sangbarhed, men besidder ingen udpræget
Ejendommelighed. Mest Udbredelse har hans
senere Arbejder (Kirke- og Vokalmusik, særlig
flerstemmige Sange) fundet. Sit højt ansete
Navn erhvervede H. sig imidlertid som
Teoretiker og Forf. Hovedværket i saa Henseende
er »Die Natur d. Harmonik und Metrik« (1853,
2. Opl. 1873), hvori han har nedlagt sine
omfattende mat. og — af Hegel paavirkede —
filos. Betragtninger over musikalske
Grundfænomener, et Værk, som imidlertid p. Gr. a.
dets strengt videnskabelige Indhold og Form
nærmest har virket indirekte ved sin Fylde af
fine Enkeltundersøgelser og ved de Impulser,
det har givet senere Musikskribenter. En
Fortsættelse deraf, »Die Lehre von der Harmonik«,
som H. efterlod sig ved sin Død, har hans Elev
<sp>Oscar Paul</sp> udg. Forsk. af H.'s mindre Afh.
er samlede i »Opuscula«, og endvidere er udg.
hans særdeles indholdsrige og værdifulde
»Breve« (til Hauser 2 Bd [1871], til Spohr o. a.
1 Bind [1876]). Biografi af <sp>O. Paul</sp> (1862').
<i>W. B.</i>
</chapter>

<chapter name="Haupt- und Staatsactionen">
<b>Haupt- und Staatsactionen</b>
['ha^upt-unt-'sta.ts-], Teaterstykker, der opstod i Tyskland
i Slutn. af 17. Aarh., og som især sattes i
System af den omrejsende Skuespiller og
Teaterdirektør Mag. Johann Veltheim. De var enten
Bearbejdelser af ældre Dramaer ell.
Nybehandlinger af hist. Emner, hentede fra saavel
Oldtiden som fra Middelalderen, saavel fra den bib.
som fra den profane Historie; de var altid fulde
af Nonsens og Plumpheder og overlæssede med
Svulst og Bombast, og bl. deres Personer
fandtes altid een komisk (Hanswurst, Pickelhering,
Harlekin etc.). Stykket var sjælden ell. aldrig
udarbejdet i Enkeltheder, men kun
Scenegangen angivet, medens den videre Udførelse
overlodes til Skuespillernes Improvisationer. I
Danmark holdt disse H. u. S. deres Indtog i Beg.
af 18. Aarh. med de tyske Trupper, og v.
Qvoten ekscellerede paa Scenen i
Brolæggerstræde i denne Art Skuespil; de var Holberg en
Vederstyggelighed, og han parodierede dem
med blodig Ironi i »Ulysses v. Ithacia«. (<sp>Litt</sp>.:
<sp>Werlauff</sp>, »Hist. Antegn. til Holberg«, 2.
Udg., S. 290 ff.).
<i>(A. A.). C. B-s.</i>
</chapter>
