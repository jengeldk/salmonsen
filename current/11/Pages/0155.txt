Dame ohne Herz« og »Der Teaterteufel«.
Biografier af Karl Stieler og Kong Ludvig (1893).
<i>C. B-s.</i>
</chapter>

<chapter name="Heigel, Karl Theodor">
<b>Heigel</b> ['ha^ig<sub>ə</sub>l], <sp>Karl Theodor</sp>, tysk
Historiker, f. 23. Aug. 1842 i München, blev 1873
Docent i Historie, 1879 ekstraord. og 1885 ord.
Prof. og Leder af det hist. Seminar smst. Han
har skrevet »Das Herzogthum Bayern zur Zeit
Heinrichs des Löwen und Ottos von
Wittelsbach« (i Forening med Riezler, 1867); »Ludwig
I, König von Bayern« (1872); »Der österr.
Erbfolgestreit« (1877); »Münchens Geschichte«
(1882); »Das Tagebuch Kaiser Karls VII« (1883);
»Neue Hist. Vorträge u. Aufsätze« (1883); »Hist.
Vorträge u. Studien« (1887); »Quellen u.
Abhandl. z. neueren Geschichte Bayerns« (1885,
ny Rk. 1890); »Deutsche Geschichte vom Tode
Friedrichs d. Gr. bis zur Auflösung d. alten
Reichs« (1893 fl.).
<i>M. M.</i>
</chapter>

<chapter name="Heije, Jan Pieter">
<b>Heije</b> ['hæ^lj<sub>ə</sub>], <sp>Jan Pieter</sp>, holl. Forf., f.
i Amsterdam, 1. Marts 1809, d. smst. 24. Febr
1876. Han studerede Medicin og deltog som
leydensk Jæger i Krigen 1830. 1832 nedsatte han
sig som Læge i Amsterdam, men opgav 1857 sin
Praksis for at trække sig tilbage til Privatlivet.
Samtidig med sin Lægevirksomhed udfoldede
han en omfattende Virksomhed som Forfatter;
navnlig som Folkeskribent øvede han en
frugtbar og vækkende Indflydelse. Han havde et
Greb paa at skrive forstaaeligt og indtrængende,
og en Mangfoldighed af ægte folkelige Sange
skyldes ham. Ogsaa Børnedigte, Eventyr og
Fortællinger dyrkede han med Held. Tillige
var han Medarbejder ved fl. Tidsskrifter og
Medstifter af det fornemme og fortjenstfulde
Tidsskrift: »De Gids«. Paa hans Grav blev der
rejst en Mindesten, som var tilvejebragt ved
Indsamling bl. Børn rundt om i Holland. Nogle
af de bedst kendte af hans mangfoldige Værker
er: »Kinderliederen« (3 Saml., 1844, 1845, 1852);
»Al de volksdichten« (2 Bd, 1865);
»Volksdichten« (1869); »Uit schemering tot Zonneschijn«
(1866); »Onsterfelijkheid« (1870); »Gedichten«
(1872); »Poësie op den levens weg« (udgivet
efter hans Død 1876).
<i>A. I.</i>
</chapter>

<chapter name="Heijermans, Hermann">
<b>Heijermans</b> ['hæ^ij<sub>ə</sub>rmans], <sp>Hermann</sp>,
holl. Forf., f. 3. Decbr 1864 i Rotterdam. H.,
der er Socialdemokrat og Redaktør af det
socialistiske »De Jonge Gids«, har skrevet
Romaner og Fortællinger: »Trinette« (1892),
»Fleo« (1893), »Kamertjeszonde« (1896),
»Interieurs« (1897), »Diamantstad« (1903), endvidere
7 Bd Skitser, særlig om jødisk Familieliv, under
Pseudonymet <sp>Samuel Falkland</sp>. Særlig
Opmærksomhed vakte det naturalistiske
Skipperdram i »Op Hoop van Zegen« (1900), antaget
til Opførelse 1909 som »Haabet« paa Det ny
Teater i Kbhvn. H. skrev desuden Dramaerne
»Dora Kremer« (1893), »Ahasver« (1893),
»Ghetto« (1898), »Het zevende Gebod« (1899), »Het
Panser« (1901), »Ora et labora« (1901) og en
Rk. Enaktere. H. er overordentlig produktiv og
en fremragende Skildrer af jødiske Forhold.
Levede en Tid i Berlin som Medarbejder ved
»Berliner Tageblatt«.
<i>A. I.</i>
</chapter>

<chapter name="Heijn, Peter Peterssen">
<b>Heijn</b> ['hæ^in], <sp>Peter Peterssen</sp>, holl.
Admiral, f. 1578, d. 20. Juni 1629. H. tjente
først som Skipper, 1623 indtraadte han i det
vestindiske Handelskompagnis Tjeneste og
anførte Aaret efter dettes Flaade, der 8. Maj
erobrede Fæstningen San Salvador. 1626
tilkæmpede han sig en Sejr over Spanierne ved
Bahia de Todes las Santos; men i hans
Hjemstavn tillagde man ikke disse Resultater nogen
Bet., og H. forblev upaaagtet. Desto højere
steg Begejstringen over ham, da han 1628
erobrede den sp. Sølvflaade i Matanzas-Bugten
paa Cuba, uagtet det nærmest maatte betragtes
som et ret ufarligt Lykketræf. Den sp.
Krigsførelse i Holland blev herved i væsentlig Grad
svækket. H. blev udnævnt til Løjtnant-Admiral.
Han udsendtes det paafølgende Aar for at
bekæmpe de forvovne Dunkerque-Kapere, men
faldt 20. Juni i et af de første Sammenstød,
Hollænderne havde med disse.
<i>C. W.-S.</i>
</chapter>

<chapter name="Heikel">
<b>Heikel</b> ['hæ^ik<sub>ə</sub>l], meget udbredt borgerlig
Fam. i Finland. Den stammer fra Heikkilägaard i
Uleåborgs Landssogn, hvorfra i det 18. Aarh.
tre Sønner betraadte den lærde Vej.

1) <sp>Frans Viktor H.</sp> (f. 1842) er
Grundlægger af Skolegymnastikken i Finland. Efter
mange Studierejser i Udlandet blev H. 1876
Overlærer ved Helsingfors Univ. og senere ved
den dermed forenede, 1882 oprett.
Uddannelsesanstalt for Gymnastiklærere. Han har
publiceret Lærebøger, Haandbøger o. l. i sit Fag samt
paa Grundlag af sv. og især tysk Gymnastik
skabt en selvstændig Retning, som har været
afgørende for Udviklingen af den finske
Gymnastik. Han har doneret 25000 Mark til
Fremme af Sport og Legemsøvelser bl. den
svensktalende Ungdom.

2) <sp>Karl Felix H.</sp> (f. 1844), Politiker og
Bankmand. H. var Landdagsmand 1882—96;
1900 Formand i Borgerstanden. Han har bl. a.
skrevet »Finlands bank och penningeväsen«
(1888).

3) <sp>Emma Rosina H.</sp> (f. 1842), Finlands
første kvindelige Læge. H. var Kredslæge i
Helsingfors 1883—1901. Til hendes Minde er
der dannet et »Rosina Heikel Stipendium«. H.
foranledigede 1885 Stiftelsen af
Konkordiaforbundet (se dette).

4) <sp>Axel Olai H.</sp> (f. 1851), Etnograf, Docent
i finsk Etnografi siden 1889. H. har gjort mange
Forskningsrejser bl. de finske Folkestammer i
Rusland og har dels paa Finsk, dels paa Tysk
skrevet værdifulde Bøger derom. 1889—93
gjorde han fire Rejser i Sibirien for bl. a. at
finde Klippeindskrifter i Mongoliet. Det
litterære Resultat af disse Rejser er: <i>Antiquités de
la Sibèrie occidentale</i> (1894) samt den hist.
Del af Værket <i>Inscriptions de l'Orkhon</i>. H.
er Grundlægger af Helsingfors' Friluftsmuseum
paa Fölisön.

5) <sp>Ivar August H.</sp> (f. 1861), Filolog,
Universitetsmand, produktiv hist. filologisk
Forf. H. har under de vanskelige Aar før
Befrielseskrigen 1918 spillet en fremtrædende
Rolle ved sine udmærkede Taler til
Studenterne ved forsk. Lejligheder.
<i>Eva M.</i>
</chapter>

<chapter name="Heilagra manna sögur">
<b>Heilagra manna sögur</b>
['hæ^ilagra-'mana-sögør], Sagaer om hellige Mænd, er en
Samling af Historier og Legender om alle mulige
Helgener, der er udgivne i to Bd efter gl.
isl. Haandskrifter af C. Unger (Kria 1877). De
