vidner om en djærv og mandig Personlighed, er
bevarede i den store Samling Hamâsah. Hans
Navn har Goethe taget som en Betegnelse for
sin egen Person i sin »West-östlicher Diwan«,
fordi de to Navne har samme metriske Værdi.
<i>J. Ø.</i>
</chapter>

<chapter name="Hatshepsit ell. Hatshops">
<b>Hatshepsit</b> ell. <sp>Hatshops</sp>, ægypt.
Dronning, der vistnok tilhører det 16. ell. 15. Aarh.
f. Kr. Hun har efterladt sig særlig i Theben
mange Mindesmærker, der alle udmærker sig
ved en særdeles fin og omhyggelig Udførelse,
hvad der vidner om, at Kunsten paa hendes
Tid stod paa et meget højt Trin. En af de
mærkeligste Bygninger, der rejstes i hendes Dage,
var Terrassetempelet i Der-el-Bahri i Theben,
hvoraf en Del blev udgravet af Mariette, det
øvrige i de sidste Aar af Naville, der har
beskrevet disse højst mærkelige Fund
(»Der-el-Bahri« [London 1894—96]). Paa Væggene af
Tempelet ser man bl. a. fremstillet et Søtog til
et Land, hvis Navn man læser Punt e. l.,
rimeligvis Somali-Landet, efter de fremstillede
Naturprodukter at dømme. H. var gift, rimeligvis
først med Thotmes II, siden med Thotmes III,
som vistnok var hendes
Halvbrødre. Forholdet var næppe
altid godt imellem dem; thi
man ser, at deres Navne er
hamrede bort paa nogle
Mindesmærker. Da H., efter at
hun blev regerende Dronning,
ligesom alle Konger antog et
officielt Fornavn (Ramaka ell.
Makara) og ofte lod sig afbilde
som Farao og som Mand, har
man ment, at H. var en
mandhaftig Kvinde, der, saa længe
hun levede, holdt sin yngre
Broder Thotmes III i streng
Afhængighed af sig, hvad der
havde til Følge, at han efter
hendes Død for at hævne sig
lod hendes Navn borthugge paa
Mindesmærkerne. Men
Forholdet er ikke klart, og hele Afsnittet af Ægyptens
Historie, hvortil H. hører, er for Øjeblikket
Genstand for nøje Undersøgelser af K. Sethe,
Naville o. a. Man læste tidligere Dronningens
Navn <sp>Hatasu</sp>, et Navn, man ofte vil støde
paa endnu, endog i ny Bøger.
<i>V. S.</i>
</chapter>

<chapter name="Hatt">
<b>Hatt,</b> se <sp>Hatt-i-sherif</sp>.
</chapter>

<chapter name="Hattala, Martin">
<b>Hattala,</b> <sp>Martin</sp>, tschk. Sprogforsker, f.
i Trstená i Slovakkernes Land i Øvreungarn
1821, d. 1903. Han blev 1848 viet til kat. Præst,
men opgav snart den gejstlige Løbebane, da
hans <i>Grammatica linguæ slovenicæ</i> (1850;
havde henledt Opmærksomheden paa hans
Anlæg for sproglige Undersøgelser. 1854 blev han
Prof. i slaviske Sprog ved Univ. i Prag. Det er
især Slovakkisk og Tschekkisk, som han har
gjort til Genstand for et indgaaende Studium;
saaledes udkom 1855 en tschk. Syntaks, 1857 en
sammenlignende tschk. og slovakkisk
Grammatik, 1864 en slovakkisk Grammatik. Sammen
med A. Patera udgav han <i>Reliqutæ metricarum
Alexandreidon palæobohemicarum</i> (Prag 1880).
<i>(St. R.). H. C-e.</i>
</chapter>

<chapter name="Háttatal">
<b>Háttatal,</b> se <sp>Edda</sp>, S. 698.
</chapter>

<chapter name="Hatte og Huer">
<b>Hatte</b> og <b>Huer</b>, se <sp>Sverige</sp> (»Historie«).
</chapter>

<chapter name="Hatteras">
<b>Hatteras</b> ['hät<sub>ə</sub>räs], se <sp>Kap Hatteras</sp>.
</chapter>

<chapter name="Hatter-Barn">
<b>Hatter-Barn</b>, Kattegat, farlig Grund, der
ligger 8 1/2 Sm. N. f. Revsnæs og 1 1/2 Sm. SØ. f.
Hatter-Rev. Paa Grunden ligger fl. Plader med
5 m Vand. Sydenden er afmærket med en
Lystønde.
<i>G. F. H.</i>
</chapter>

<chapter name="Hatteria">
<b>Hatteria</b> ell. <i>Sphenodon punctalus</i> Gray er
Navnet paa den eneste nulevende
Repræsentant for den tidligere over største Delen af
Jorden udbredte Krybdyrorden
<i>Rhynchocephalia</i>. H. minder i sin ydre Habitus stærkt om
Øglerne, især om visse Leguaner. Hovedet er
forholdsvis stort, og Kroppen er omtr. af
samme Længde som den sammentrykte Hale. Baade
For- og Baglemmerne er vel udviklede og
forsynede med 5 korte, stærke Tæer, der alle
bærer Kløer. Langs Rygsidens Midtlinie er der en
Kam, som er dannet af sammentrykte Torne.
Den strækker sig fra Nakken til hen imod
Halens Spids, men afbrydes ud for Skulder og
Bækkenpartiet. Hovedet og Kroppens Overside
dækkes af smaa Skæl, medens Undersiden af
Kroppen er forsynet med store, flade
firkantede Skæl, der er ordnede i Tværrækker. Dyrets
Grundfarve er mørk olivengrøn, isprængt med
hvide ell. gule Pletter; Nakke- og Rygkammens
Farve er gul. Øjnene er store med lodret Pupil;
en Øjekam (<i>pecten</i>) er ikke til St.; Trommehinde
og Trommehule mangler. Skelettet viser mange
Ejendommeligheder; Ledbenet er ubevægelig
forbundet med Hovedskallens andre Ben; en
øvre og en nedre Tindingebue er til Stede;
Tænderne er fæstede paa Randen af
Kæbebenene (akrodonte); Ganetænderne sidder i
Række parallelt med Overkæbetænderne og i
Nærheden af disse, saaledes at Underkæbens
Tandrække optages imellem dem, naar Munden
lukkes; paa Plovbenet forekommer een ell. to
Tænder; Hvirvlerne er hule for og bag; fra
Ribbenene udgaar skraa Forlængelser
(<i>processus uncinati</i>); talrige uægte Bugribber
forekommer. Tungen har en langstrakt, trekantet Form
og er ved en lav Fure delt i to Sidehalvdele;
den er kødfuld, og Overfladen er tæt besat med
bløde Papiller. Spiserøret er vidt og gaar uden
tydelig Grænse over i den langstrakte Mave.
Tyndtarmens Vægge er meget tynde. Gattet er

<img>Hatteria punciatus.</img>
