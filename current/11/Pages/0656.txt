sluttede sig her til den socialdemokratiske
Bevægelse. Hans agitatoriske Veltalenhed
skaffede ham en betydelig Indflydelse bl. hans
Fagfæller, og han blev 1874 Bestyrer for
Skræddersvendenes Produktionsforening. 1879
ophævedes denne, og H. skabte sig da en
selvstændig Forretning som Skræddermester.
Samtidig med at han grundfæstede sin økonomiske
Stilling, steg hans Indflydelse inden for
Arbejderpartiet, og han blev i 1880'erne en af
dettes populæreste og mest benyttede
Ordførere. Efter et Par Gange forgæves at have
søgt Valg til Folketinget valgtes han 1884 til
Repræsentant for Kbhvn's 5. Kreds og hævdede
ved forsk. senere Valg sin Plads i Tinget. 1897
valgtes han ind i Kbhvn's
Borgerrepræsentation og blev Aaret efter dennes Viceformand;
Juli s. A. maatte han dog nedlægge dette
sidste Mandat som Følge af en mod ham
rettet Anklage for at have misbrugt sin Stilling
som Borgerrepræsentant til at søge
Pengefordele, hvilken Anklage kort efter førte til hans
Arrestation. Han døde i Varetægtsarresten,
inden hans Sag var naaet til Paadømmelse.
<i>N. N.</i>
</chapter>

<chapter name="Holm, Per Daniel">
<b>Holm,</b> <sp>Per Daniel</sp>, sv. Landskabsmaler,
f. i Malingsbo (Dalarne) 11. Septbr 1835, d. 7.
Aug. 1903 i Sthlm. Efter at have været Tegner
ved det zool. Mus. studerede han Kunst under
N. Andersson og paa Akademiet, fik 1862 den
kgl. Medaille for et Landskab fra Lapmarken.
Herfra og fra Nordsveriges Skovegne, særlig
Dalarne, hentede han de fleste Motiver til sine
ærlige og sunde Arbejder. Hans Kunst
bevarede sit nationale Præg ogsaa efter
Studierejserne i Udlandet (Düsseldorf, Paris etc.)
1864—67. 1871 blev H. Medlem af, 1881 Prof.
ved Akademiet. Nationalmus. i Sthlm ejer fl.
af hans Værker.
<i>A. Hk.</i>
</chapter>

<chapter name="Holm, Peter Andersen">
<b>Holm,</b> <sp>Peter Andersen</sp>, dansk
Skolemand, f. 12. Apr. 1844 i Rynkeby, d. 23. Apr.
1901 i Bjerge, blev 1866 Lærer i Højbjerg ved
Viborg og 1878 i Bjerge ved Horsens. Sammen
med E. Sauter og C. A. Thyregod stiftede han
1874 »Danmarks Lærerforening«, i hvis
Bestyrelse han siden havde Sæde. 1880 var han
med til at oprette »Lærerstandens
Brandforsikring«, hvis Formand han var til sin Død. I
Forening med sin Broder, nedenn. R. J. H.
redigerede han 1872—92 »Skoletidende«, hvori
findes mange dygtige Artikler af ham. En
Samling af »Skolelovene« udgav han sammen med
E. Sauter, 2. Udg. 1890. For øvrigt har han
forfattet en Del mindre Skolebøger.
<i>Fr. Th.</i>
</chapter>

<chapter name="Holm, Peter Christian">
<b>Holm,</b> <sp>Peter Christian</sp>, dansk
Søofficer, f. 25. Decbr 1807 paa Skt Croix, d. 2.
Oktbr 1864 i Kbhvn, blev Sekondløjtnant 1826,
1852 Orlogskaptajn (Kommandør). I sin
Ungdom tjente han med Ære i den franske Flaade.
I 1. slesvigske Krig førte han 1848—49 Briggen
»Skt Croix«, med hvilken han gjorde 74 Priser
og bestod en Kamp ud for Pillau med den
Preuss, armerede Damper »Adler«. I Krigen
1864 førte han Marinens bedste Skib,
Fregatten »Jylland«, med hvilken han 9. Maj paa en
særdeles hæderlig Maade deltog i Kampen ved
Helgoland.
<i>C. W.-S.</i>
</chapter>

<chapter name="Holm, Peter Edvard">
<b>Holm,</b> <sp>Peter Edvard</sp>, dansk Historiker,
f. i Kbhvn 26. Jan. 1833, d. smst. 18. Maj 1915.
Tidlig dragen mod Historien lagde H. en bred
Grundvold for sin Kundskab ved at studere
Filologi og tilbragte efter sin Embedseksamen
1856 et Aar i Italien. 1860 vandt han
Doktorgraden ved en Undersøgelse om »De græske
Undersaatters politiske Stilling under de rom.
Kejsere«, og 1864 fremkom »Gejstlighedens
Optræden lige over for Staten indtil det
vestromerske Riges Fald«, et fremragende
kulturhistorisk Arbejde. Kort efter kaldtes H. til
Universitetet, først som Docent 1865, fra 1867
som Prof., og her førtes han især ind paa den
nyere Tids Historie; sammen med Weilbach
udg. han en
Bearbejdelse
af Ces. Cantù's
Verdenshistorie
(1871—79). Samtidig
kastede han
sig med stor
Energi over
Studiet af
Danmarks
nyere Historie.
I Beg. syslede
H. mest med
Rigets ydre
Politik og
allerede 1875 udkom
»Danmark-Norges
udenrigske Historie
under den fr. Revolution og Napoleon's Krige
fra 1791 til 1807« (2 Bd). Senere optog han
tillige Studiet af de indre Forhold, og fra 1879
fiemkom, især i Universitetsprogrammer, en
Rk. fine Særundersøgelser, saaledes om
»Holberg's statsretlige og politiske Standpunkt«,
»Om det Syn paa Kongemagt, Folk og
borgerlig Frihed, der udviklede sig i den
dansk-norske Stat ved Midten af d. 18. Aarh.« og
»Den offentlige Mening og Statsmagten i den
dansk-norske Stat 1784—99«; endelig fejrede
H. Jubilæet 1888 ved at udsende Festskriftet:
»Kampen om Landboreformerne i Danmark
1773—91«. Udrustet ved disse mange Aars
Studier satte H. sig til sidst som Maal at
fremstille hele Enevældens midterste Aarh. i et
monumentalt Arbejde. Som Indledning dertil
udsendte han 1885—86 »Danmark-Norges indre
Historie under Enevælden 1660—1720«, og 1891
udk. første Bd af »Danmark-Norges Historie
fra den nordiske Krigs Slutning til Rigernes
Adskillelse«. Om dette Værk koncentrerede
H. sig ganske, efter at han 1899 havde taget
sin Afsked fra Universitetet, og det lykkedes
ham i 7 Bd, hvoraf det sidste udkom 1912, at
føre det saa vidt, at der kun fattedes en
Skildring af Danmark-Norges indre Forhold
1800—14. En kortere Oversigt over hele Tidsrummet
gav han i »Danmarks Riges Historie«, Bd V.

H. var i Besiddelse af en sjælden
Arbejdsevne, og alle hans Værker bygger paa Studiet
af et yderst omfattende Stof, ikke mindst af
utrykte Kilder. Han var vel hverken
fremragende som Psykolog ell. som Historieskriver,
men hans Skr udmærker sig ved en klar Plan
og let fattelig Fremstilling, og han stræber til
det yderste efter Retfærdighed mod alle og alt

<img>P. E. Holm.</img>
