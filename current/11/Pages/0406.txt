i Normandiet, men i hele Nord- og
Mellemfrankrig, hvor den fr. Hær henter sine
Artilleri- og svære Rytteriheste mellem dens
Afkom. — Udenfor Frankrig har nogle enkelte
anglo-normanniske Hingste faaet Bet. for
Avlen. I Oldenburg har saaledes en fra
Normandiet (1871) indført Hingst virket i høj Grad
fremmende paa Avlens Udvikling, og de i
Bayern og Württemberg gjorte Krydsningsforsøg
var i god Gænge, da Tyskland bragte
Verdenskrigen til Udbrud. I Sverige derimod har
Anglo-Normanneren maattet vige for
Hannoveraneren, og i de forenede Stater har den heller
ikke kunnet klare sig for de tyske Marskheste
fra Oldenborg og Holsten. — I visse Egne af det
sydlige Frankrig drives en Halvblodsavl, som
støtter sig til det gl. Stuteri i <sp>Pompadour</sp>
(Corrèze. Limousin). Af Hensyn til
Remonteavlen i Høj- og Sydfrankrig har den fr. Stat
set sig nødsaget til at opretholde dette Stuteri.
Det har nemlig vist sig ugørligt ved Indkøb hos
de private Opdrættere at skaffe Landstuteriets
Depoter tilstrækkelig mange Hingste af
anglo-arab. Fuldblod (»fr. Fuldblod«) (Fig. 13). H. af
denne Race forener i sig paa en meget heldig
Maade det eng. og det arab. Fuldblods
Egenskaber, og det er uomtvisteligt, at de som
Reproduktører i Avlen af lette Rideheste er de
mange andre prøvede Racer ganske overlegne.
Takket være den anglo-arabiske Halvblodsrace
kan den fr. Hær altid være sikker paa at finde
inden for Landets Grænser et rigt Udvalg af
meget ædle Rytterheste, som med stor
Ydeevne — baade hvad Hurtighed og Udholdenhed
angaar — forbinder et godt Temperament.
Særlig højt værdsættes H. fra <sp>Limousin</sp>
(Højfrankrigs Vestrand) og fra <sp>Tarbes</sp> (ved
Pyrenæerne).

<i>c</i>) Af <sp>tyske Halvblodsheste</sp> skal
først omtales de store Køreheste i Hannover,
Oldenburg og Holsten. Hesteavlen i disse
Provinser, som jo fra ældgammel Tid har
været berømte for deres velbyggede H., drives
næsten udelukkende i Marskdistrikterne, og
Typen har aabenbart opr. været den samme.
I Tidens Løb har den imidlertid udformet sig
noget forsk. i de enkelte Landsdele, alt efter
den mere ell. mindre udstrakte Anvendelse,
der er gjort af eng, Fuld- og Halvblodshingste.
Hannovers mere end 100-aarige Forening med
England gjorde, at Smagen for eng. H.
udviklede sig forholdsvis tidlig og stærkt. Lige siden
Beg. af 18. Aarh. er eng. Væddeløbsheste
indførte i stort Tal, og endnu fremdeles benyttes
Fuldblodshingste meget i Avlen. De α)
<sp>hannoveranske H.</sp> (Fig. 14) er derfor
gennemgaaende temmelig højt forædlede, store H.,
nærmest Køreheste, mellem hvilke der dog
falder saa mange Rideheste, at det danske
Kavaleri indtil Slutn. af forrige Aarh. for en
væsentlig Del er blevet remonteret derfra. Avlen
støtter sig til et Landstuteri (Hingstedepot), som
allerede 1735 oprettedes i Celle. — I Oldenburg
har der, navnlig siden Beg. af 19. Aarh., med
Held været arbejdet paa at skabe en bestemt
Type af store Køreheste. Medens man i
Hannover har benyttet meget Fuldblod til Forædling,
er det i Oldenburg i overvejende Grad eng.
Halvblodsheste (Yorkshire), nogle
Hannoveranere og en enkelt Anglo-Norman, der er blevne
anvendte, og i Overensstemmelse hermed er
β) <sp>Oldenburgerne</sp> (Fig. 15) derfor
ogsaa mindre ædle, men mere massive end
Hannoveranerne, ligesom de ogsaa har en
grovere, men stærkere rejst Hals og en
betydelig højere Bevægelse. Der findes ikke
noget Stuteri i Oldenburg. Avlen er helt og
holdent paa Bøndernes Hænder. — γ) De
<sp>holstenske H.</sp> (Fig. 16) endelig ligner i fl.
Henseender Oldenburgerne, og
Opdrætningsforholdene i den oldenburgske og den holstenske
Marsk er da ogsaa omtr. de samme. De
holstenske Opdrættere stiler imidlertid ikke som de
oldenburgske udelukkende mod det Maal at
frembringe en udpræget Kørehest. Det
holstenske H.-Ideal er en ædel, kraftig Kørehest, som
i videst mulig Omfang er i Besiddelse ogsaa af

<img>Fig. 13. Anglo-Araber. 3 Aar.</img>

<img>Fig. 14. »Jawohl«, hannoveransk Hingst.</img>

<img>Fig. 15. Oldenburger.</img>
