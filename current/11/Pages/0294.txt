Beskrivelse af de seks Hovedpersoners
Skjoldmærker, bl. hvilke Tycleus' — Maanen paa en
stjernestrøet Baggrund — godt kunde være et
gammelfransk; bestemt fremgaar det af
Euripides' »Fønikierinderne« ved Omtalen af
Parthenopaios Mærke, der udtrykkeligt betegnes
som Slægtsmærke (ἐπίσημα οίκεῖον), —
vistnok er her som i vor Didrikssaga Tale om
fingerede Mærker, men som utvetydigt viser
en af Digterne fra deres Samtid kendt Brug.
Ogsaa Hellenernes Omhu for Skjoldets
Bevarelse synes at forudsætte en saadan; Plutarch
fortæller, at Alkibiades forargede ved i et
gyldent Skjold at føre en lynsvingende Eros i St
f. et fædrene Mærke (ἐπίσημον τῶν πατρίων).
Vel kendt fra Vasebilleder som Skjoldmærke
er Triskelen (se Afb. under Art. »Aigis«), der
ogsaa i Oldtiden specielt er ført som Siciliens
Mærke; af Murat genoptoges den i 19. Aarh.
som Øens Vaaben, der bibeholdtes under
Bourbon'erne.

Sidstnævnte Eksempel viser en særegen
Brug, der ikke er Tvivl underkastet, og som
direkte svarer til een Side af vor
Middelalders H.; ligesom Skjoldmærker kan føres
uden at være Stammemærker, kan det omvendte
ske; i øvrigt har jo ogsaa i Vesteuropa
Skjoldet længst ophørt at eksistere som andet end
en vilkaarlig Konturering. Virkelige
Statsvaabner, der i intet væsentligt adskilte sig fra
Mærker som Venedigs Vingeløve, Firenzes
Lilie ell. Irlands Harpe, fandtes i Mængde i
Oldtiden, hvor enhver By havde sit, der til
os særlig er overleveret som Møntmærke;
Uglen som Athens er kendt af alle. Et »talende
Vaaben« er alt nævnt med Siciliens, der
symboliserer Navnet Trinakria, et end mere
prægnant er Rhodos' Rose. Ogsaa Arvelighed
ses i disse, idet Kolonierne bevarede
Moderstatens Mærke. Korinths Pegasos er bibeholdt
som Ambrakias og Kerkyras. Hvor langt ned
i Tiden en gr. H. strækker sig, er uoplyst; at
Mærkernes emblematiske Brug aldrig i Hellas
har været saa vidt dreven som en senere i
Occidenten, er vist, og en direkte Afstamning
fra hin til denne er udelukket. Men sikkert
er, at vaabenlignende Mærker er af høj Ælde
i Orienten. Firdusi (d. 1020) besynger
stadig, med udførlig Angivelse af Farve som af
Form, sine Heltes Skjoldmærker, der hos
Perserne synes at have været arvelige, og som
ved Fester som i Kamp var deres Kendetegn.
I 11. Aarh. spreder de sig videre i Syrien og
Ægypten til Mamlukkerne; hos disse, hvor
Slægtsbegreb saa at sige ikke fandtes, var de
næsten kun personlige; men til Gengæld
brugtes de i lige saa vidt Omfang som senere i
Vestens Ridderskab, til at smykke Bolig,
Løsøre, Dragt, Tjenerskab og Heste; vi skylder
dette Forhold, at anselige Mængder af dem
endnu er os opbevarede; en Række Typer, hvis
Ejere til Dels kendes, viser Fig. 1. Farverne
var de hos os kendte heraldiske med Tillæg af
Brunt. Skjoldet var cirkelrundt, stundom
forneden tilspidset i Hjerteform; andre Former
ses næsten aldrig. Allerede her fremtræder
Eksempler paa alle de i Vesten senere kendte
heraldiske Typer; saaledes Løven — ogsaa
Vingeløven —, der fra den fjerneste Oldtid
har været Symbol paa Kongemagt, Mod og
Styrke; Dobbeltørnen, der som denne alt findes
hos Assyrer og Hethiter, var vedblivende kendt
hos Perserne. Arabernes Fjendskab mod
Billedkunst forhindrede en udstrakt Brug af
Vaabenmærker i Skjoldet; som oftest erstattedes
de af et Tværbaand med Indskrift, se ovf. et
Eksempel (i øvrigt ikke dechiffreret); derimod
findes hos dem Bomærker for Stammerne i
Overflod, og, som hos de andre, Møntmærker
af Interesse. I det fjernere Østen besidder
Japan en af alle andre Lande uafhængig,
arvelig og fortrinligt stiliseret H.,
Krysanthemums-Blomsten som Rigsmærke vil være de fleste
kendt.

I Occidenten, hvis H. sluttelig løfter sig over
alle, er Udviklingen senere; i Rom, hvor <i>arma
picta</i> i øvrigt ofte omtales af Digtere, følger
den andre Baner; Skjoldmærker kendes kun
som Legionsmærker. At Stamme- og
Slægtsmærker af forsk. Art har eksisteret i
forheraldisk Tid, er sikkert; Bomærker gaar utvivlsomt
langt tilbage i Tiden, ligesom ogsaa Fane- og
Hjelm-H. er langt ældre end Skjoldets. Raoul
af Vermandois' Sigil fra 1116 viser et
Fanemærke, der senere udviklet til Skaktavl
dannede Liniens Skjoldmærke; at Huset
Plantagenet har Navn af den Gyvelgren, som
Fulco af Anjou bar paa Hjelmen, er bekendt. For
de to navnkundigste Skjoldmærkers Vedk. —
Rigsørnens og Lilliernes — er en Forhistorie

<img>Fig. 1.</img>
