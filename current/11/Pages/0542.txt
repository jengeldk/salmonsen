Stor-H., der svarer til <i>telencephalon</i>, dannes
hovedsagelig af to mægtige, nærmest
ægformede Legemer, H.-Hemisfærerne, der dækker
over H.-Stammen, som de hænger sammen
med gennem Synshøjene, medens de indbyrdes
er forbundne ved <sp>H.-Bjælken</sp> (<i>corpus
callosum</i>), som danner en svær Bro mellem de to
Hemisfærer. Den forreste Del af hver
Hemisfære kaldes Pandelappen (<i>lobus frontalis</i>), den
midterste Isselappen (<i>lobus parietalis</i>); den
bageste Nakkelappen (<i>lobus occipitalis</i>); fra
Undersiden springer et yderligere Afsnit,
Tindingelappen (<i>lobus temporalis</i>) frem, adskilt
fra Pandelappen ved en dyb Fure, <i>fissura
Sylvii</i>; i Bunden udbreder denne Fure sig over
en lille Fremhvælving, <i>insula Reilii</i>, der
saaledes er dækket af Tindinge- og Isselappen.
Stor-H.'s Overflade er indskaaret af en
Mængde Furer (<i>sulci</i>), der adskiller de forsk.
bugtede H.-Vindinger (<i>gyri</i>). Den største af disse
Furer er <i>sulcus Rolandi</i>, der er rettet nedefra
fortil opefter bagtil saaledes, at de to <i>sulci
Rolandi</i> mødes foroven.

Lille-H. (<i>cerebellum</i>), der ligger under
Stor-H.'s Nakkelapper, over den forlængede Marv
og H.-Broen, bestaar ligeledes af to Hemisfærer,
der paa Oversiden er flade, paa Undersiden
hvælvede og indbyrdes forbundne ved et
skiveformet Midterparti. Lille-H.'s Overflade er
ligesom Stor-H.'s indskaaret af Furer, men disse
er forholdsvis langt dybere og de
mellemliggende Vindinger smallere. Paa Snit gennem
Lille-H.'s Midterparti fremkommer herved en
træagtig grenet Figur, man i gl. Dage kaldte
livstræet (<i>arbor vitæ</i>). Lille-H. er ved forsk.
brede Stilke forbunden med H.-Broen og den
forlængede Marv.

Den Hulhed, der i Fosterlivet strækker sig
gennem hele H.- og Rygmarvsanlægget,
udvider sig i Udviklingens Løb nogle Steder,
medens den andre Steder bliver relativt snæver.
I Rygmarven bliver denne saakaldte
Centralkanal oftest lukket helt til. I den forlængede
Marv udvider den sig til en flad Hulhed, 4.
Ventrikel. Fra denne gaar en tynd Kanal,
<i>aquæductus Sylvii</i>, gennem H.-Broen ind under
Firhøjene og udvider sig derpaa til et andet
Hulrum, 3. Ventrikel, som til Dels ligger
mellem de to Synshøje. Gennem en lille Aabning
paa hver Side, <i>foramen Monroi</i>, staar 3.
Ventrikel i Forbindelse med de to Side ventrikler,
der danner aflange vingeformede Hulrum i
Stor-H.'s Hemisfærer.

H. er paa sin ydre Overflade beklædt med 3
Hinder (<i>meninges</i>), der ligger uden paa
hinanden. Den inderste af disse, <i>pia maler</i>, ligger
tæt op til H.'s Overflade og strækker sig ind i
alle Furerne. Den midterste Hinde,
Spindelvævshinden, <i>arachnoidea</i>, ligger uden paa <i>pia</i>,
men trænger ikke ind i Furerne, saaledes at
der mellem disse to Hinder ligger et udbredt
spalteformet Hulrum, Subarachnoidealrummet.
Et langt mindre Hulrum, Subduralrummet,
adskiller <i>arachnoidea</i> fra den yderste H.-Hinde,
der som Modsætning til de to inderste bløde
Hinder kaldes den haarde H.-Hinde, <i>dura
mater</i>; den er betydelig tykkere end de andre,
danner ligesom en Pose omkr. hele H. og
ligger med sin Yderside tæt op til Kranievæggens
Inderside. <i>Dura mater</i> sender et lodret stillet
Blad (<i>falx cerebri</i>) ind mellem den øverste Del
af de to Hemisfærer; et andet Blad (<i>tentorium
cerebelli</i>) skærer sig ind mellem Stor- og
Lille-H. Ved Sammenstødsstedet mellem disse Blade
og selve <i>dura mater</i> løber store Blodaarer, de
saakaldte <i>sinus</i>. Subarachnoideal- og
Subduralrummene staar gennem nogle Aabninger ind
til 4. Ventrikel i Forbindelse med
H.-Ventriklerne. Alle disse Hulrum er opfyldt af en klar
Vædske, Cerebrospinalvædsken (s. d.), som
rimeligvis afsondres af <i>plexus chorioideus</i>,
nogle grenede kirtelagtige Dannelser, der
udgaar fra Væggene i H.-Ventriklerne.

H. faar sin Blodforsyning gennem 4 store
Pulsaarer, der paa H.'s Underside er
forbundne til en Ring. Blodafløbet sker gennem
Blodaarer, der tildels staar i Forbindelse med de
omtalte <i>sinus</i>. Fra H.'s Underside udspringer
12 Par H.-Nerver, af hvilke de første 2 Par
ikke er egl. Nerver, men særligt udviklede
H.-Dele. H.-Nerverne er flg.: 1) Lugte-Nerven,
<i>nervus alfactorius</i>; den bestaar af en trekantet
Stilk (<i>tractus olfactorius</i>), paa Enden af
hvilken der sidder en lille Opsvulmning (<i>bulbus
olfactorius</i>). 2) Syns-Nerven, <i>nervus opticus</i>;
de to Synsnerver forbinder sig med hinanden
i en Krydsning (<i>chiasma opticum</i>), hvorfra to
Strenge (<i>tractus opticus</i>) gaar hen til H. 3)
Øjets Bevæge-Nerve, <i>nervus oculomotorius</i>. 4)
Bevæge-Nerven til Øjets Trissemuskel, <i>nervus
trochlearis</i>. 5) Ansigtets Føle-Nerve og
Tyggemusklernes Bevæge-Nerve, <i>nervus trigeminus</i>;
denne gaar fra H. hen til en Nerveknude,
<i>ganglion gasseri</i>, og spaltes derpaa op i 3
Grene. 6) Øjets Udadbevægemuskes-Nerve,
<i>nervus abducens</i>. 7) Ansigtets Bevæge-Nerve,
<i>nervus facialis</i>. 8) Høre-Nerven og
Ligevægts-Nerven, <i>nervus acusticus</i> og <i>vestibularis</i>. 9)
Smags-Nerven og Tungens og Svælgets
Føle-Nerve, <i>nervus glossopharyngeus</i>. 10) <i>Nervus
vagus</i>, en Nerve, der forgrener sig til Struben,
Luftrøret, Lungerne, Hjertet og
Underlivsorganerne. 11) <i>Nervus accessorius</i>, der bevæger
visse Hals- og Skuldermuskler. 12) Tungens
Bevæge-Nerve, <i>nervus hypoglossus</i>.

H.'s Substans bestaar af to Hoveddele, den
graa og den hvide Substans; den graa er
opbygget af Nerveceller, den hvide af
Nervetraade (se <sp>Nervesystem</sp>). Den graa
Substans danner det yderste Lag af Stor-H.'s og
Lille-H.'s Vindinger (<sp>H.-Barken</sp>,
<sp>Corticalsubstansen</sp>; i denne findes dog en hvidlig
Stribe, Gennaris Stribe); endvidere danner den
en Rk. smaa Kerner, hvorfra H.-Nerverne
udspringer; de solideste Masser af graa Substans
er nogle store »Ganglier«, af hvilke de
væsentligste er Synshøjene, Mandelkernen,
Halekernen og Linsekernen; endelig findes fl.
mindre Ophobninger som den saakaldte <i>claustrum</i>
udenfor Linsekapselen og <i>substantia nigra</i> over
<i>pedunculi</i>. Den øvrige Del af H. bestaar af
hvid Substans, som bl. a. under H.-Barken
danner et stort Lag, der kaldes <i>corona radiata</i>;
et andet Lag om Linsekernen kaldes
Linsekapselen. H.-Bjelken bestaar kun af hvid
