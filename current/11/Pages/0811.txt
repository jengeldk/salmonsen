1) <sp>Lædersaaler</sp>, som sømmes fast
sammen med Skoen og bør være af godt tykt
Saalelæder. Paa Hovens Underflade skal
anbringes en af tjærevædet Blaar udført
Pakning, der ganske udfylder Rummet mellem
Hoven og Lædersaalen.

2) <sp>Korksaalen</sp>, der efter at være
blødgjort i kogende Vand presses op mellem Skoens
Grene og maa være saa tyk, at den berører
Jorden.

3) <sp>Gummisaaler</sp>, hvoraf der gives en
Mængde forsk. Slags, bl. hvilke den amer.
Gummisaal bærer Prisen. Denne bestaar af en
Lædersaal, til hvis Underflade er fastklæbet og
fastsyet en Gummipude, der bagtil dækker
Lædersaalen ganske, saaledes at Jernskoen kun
naar hen til Dragtvæggens Beg.

De navnlig i Militæretaten undertiden
anvendte Halmsaaler virker hovedsagelig kun til
at forhindre Sneklampning (se <sp>Halmpude</sp>).
<i>Docent P. Grunth.</i>
</chapter>

<chapter name="Howaldt, Georg">
<b>Howaldt</b> ['ho.valt], <sp>Georg</sp>, tysk
Bronzestøber, f. 8. Apr. 1802 i Braunschweig, d. smst.
19. Jan. 1883, lærte Metalstøbning under
Burgschmiet i Nürnberg, slog sig fra 1836 ned i sin
Fødeby og opnaaede snart et anset Navn for
sin store tekn. Færdighed som Støber. En stor
Del af hans Arbejder forefindes i Braunschweig:
Lessing (af Rietschel) o. s. v.; adskillige i
andre tyske Byer. Han viste ogsaa stor
Dygtighed i at drive i Kobber (f. Eks. Brunonia med
Firspandet paa Slottet i Braunschweig).
Sønnen <sp>Hermann H.</sp> (d. 3. Decbr 1891 i
Braunschweig) fortsatte Faderens Virksomhed.
<i>A. Hk.</i>
</chapter>

<chapter name="Howard">
<b>Howard</b> ['ha^uəd], eng. Familie, maaske af
angelsachsisk Oprindelse, kan følges tilbage til
Edvard I, under hvem en Sir William H. 1297
blev udnævnt til Overdommer i <i>The Common
Pleas</i>. Han døde 1308 og efterlod sig to
Sønner af andet Ægteskab, hvoraf Sir John H.
gennem sin Ætling Sir Robert H. blev
Stamfader til Hertugerne af Norfolk af Familien H.
Denne ægtede nemlig Margrete, Datter af
Thomas Mowbray, Hertug af Norfolk, og deres
Søn, John H., arvede en Del af Hertugdømmets
Besiddelser og blev 1483 udnævnt til Hertug af
Norfolk. Fra Thomas H., fjerde Hertug af
Norfolk, henrettet 1572, stammer Greverne af
Suffolk og Carlisle, idet hans Søn Thomas H. 1603
af Jakob I blev udnævnt til Greve af Suffolk,
og en anden af hans Sønner, William H.,
gennem sin Ætling, Charles H., blev Stamfader til
Greverne af Carlisle (s. d.).
<i>C. S. C.</i>
</chapter>

<chapter name="Howard, Charles">
<b>Howard</b> ['ha^uəd], <sp>Charles</sp>, Lord of
Effingham, Jarl af Nottingham, eng. Admiral, f.
1536, d. 13. Decbr 1624. H., der allerede
under Dronning Marie havde været i
Søkrigstjeneste, blev ved Elisabeth's Tronbestigelse
ansat i en høj Hofstilling. 1569 var han
Kavalerigeneral under Jarlen af Warwick; 1585
udnævntes han til Lord Admiral; som saadan
stilledes han i Spidsen for Flaaden, der slog den
spanske uovervindelige Armada (sammen med
Francis Drake, Seymour o. a.) i adskillige Slag
og tilintetgjorde den fuldstændig ved
Gravelines, til Trods for, at Sygdom og Nød
herskede om Bord paa hans egen Flaade; 1596
erobrede han Cadiz og tilføjede den sp.
Flaade et føleligt Nederlag, men høstede kun ringe
Tak derfor. 1605 sendtes han til Spanien for
at slutte Fred; senere spillede han en
overordentlig stor Rolle i sit Lands indre
Forvaltning, i hvilken der havde indsneget sig
mange Misbrug, som han med afvekslende Held
søgte at bekæmpe.
<i>C. W.-S.</i>
</chapter>

<chapter name="Howard, Henry (se Surrey)">
<b>Howard</b> ['ha^uəd], <sp>Henry</sp>, se <sp>Surrey</sp>.
</chapter>

<chapter name="Howard">
<b>Howard</b> ['ha^uəd], <sp>Henry</sp>, eng.
Historiemaler, f. 31. Jan. 1769 i London, d. 5. Oktbr
1847 i Oxford, Elev af Reinagle, videre
uddannet i Italien under Indflydelse fra Flaxman,
vandt Guldmedaille for »Caractacus genkender
sin Søns Lig« og gav flittig Møde paa Londons
Udstillinger med ret akademiske Værker som
»Hero og Leander«, »Pandora«, »Venus'
Fødsel«, »Kristus velsigner Børnene« o. s. v. Han
illustrerede bl. a. Pope og Spenser og malede
dygtige Portrætter (Flaxman). H. blev
Akademimedlem 1808, Prof. 1833. Hans
Forelæsninger over Malerkunst udgav Sønnen 2)
<sp>Frank</sp> (1805—66), i 2 Bd 1848. F. H., der
var Elev af Faderen og af Th. Lawrence,
malede Portrætter og virkede i Liverpool. Han
roses især for sine Tegninger til
Guldsmedearbejde o. l.
<i>A. Hk.</i>
</chapter>

<chapter name="Howard, John">
<b>Howard</b> ['ha^uəd], <sp>John</sp>, eng. Filantrop og
Fængselsreformator, f. 2. Septbr 1726 i London,
d. 20. Jan. 1790 i Cherson, var Søn af en
Købmand og blev i sit 17. Aar ved dennes Død
Ejer af et
Gods og en
betydelig
Formue. Tidlig
udviklet og
strengt
puritansk
opdraget,
karakteriseres H. af en
ubøjelig
Energi, en streng
Religiøsitet, fri
for al
Sentimentalitet og
Lyrik, og en
fuldstændig
Ufølsomhed
for Verdens
Dom, der
hverken ved
Latterliggørelse ell. Æresbevisninger nogen Sinde fik ham til at
slaa en Tøddel af paa. hvad han ansaa for rigtigt.
En 2-aarig Udenlandsrejse, som H. foretog kort
efter Faderens Død, gjorde ham nærmere
bekendt med de i Frankrig opstaaede
humanistiske Bestræbelser, og straks efter sin
Hjemkomst byggede han paa sit Gods
Arbejderboliger og indrettede Skoler for sine Undergivnes
Børn. Efter Jordskælvet i Lissabon 1755 rejste
han dertil for at yde Hjælp, men blev
undervejs taget til Fange af en fr. Kaper og saa
nu for første Gang i de fr. Statsfængsler den
elendige Forfatning, hvori Datidens
Fangeindretninger befandt sig. Efter sin Hjemkomst
virkede han en Del for Forbedring af
Krigsfangernes Kaar saavel i England som i
Frankrig, men det var dog først fra 1773, da H.

<img>J. Howard.</img>
