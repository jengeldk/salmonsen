Gravmonumenter o. s. v. Ved Konkurrencen til
det kgl. Teater vandt H. sammen med Fenger
2. Præmie.
<i>(E. S.). C. B-r.</i>
</chapter>

<chapter name="Holm, Hans Peter">
<b>Holm,</b> <sp>Hans Peter</sp>, dansk Søofficer, f.
17. Juni 1772, d. 26. Oktbr 1812; blev Officer
1789 og opnaaede 1811 Kaptajns Rang. Han var
1804—06 Overlods og Havnemester paa Skt
Croix og gjorde derefter Tjeneste paa
Schelde-Flaaden. 1811 udnævntes han til Chef for
Briggen »Lolland« i Norge, han deltog med Ære i
forsk. Smaatræfninger og erobrede 2. Septbr
den eng. Brig »The Manly«. 1812 førte han
smst. Fregatten »Najaden«, hvis
Tilstedeværelse efterhaanden blev Englænderne saa
generende, at Linieskibet »Dictator« udsendtes for
at tilintetgøre den. Da »Najaden« og 3 Brigger
laa ved Sandøen i Norge 6. Juli, blev Angrebet
foretaget. H. trak sig tilbage til den snævre
Lyngør Havn, men ogsaa herhen fulgte
»Dictator« ham, og en morderisk Kamp paafulgte,
hvorunder Fregatten blev totalt ødelagt. Med
Briggerne og tililende Kanonbaade fortsatte H.
derefter Slaget og tvang Linieskibet til at
flygte. H., der mærkelig nok kom uskadt ud af
Ilden, druknede s. A. med en Baad i den
norske Skærgaard. (<sp>Litt</sp>.: <sp>Larsen</sp>, »Fra
Krigens Tid« [Kria 1878]).
<i>C. W.-S.</i>
</chapter>

<chapter name="Holm, Harald (norsk Læge)">
<b>Holm,</b> <sp>Harald</sp>, norsk Læge, f. i Bergen
9. Decbr 1852, <i>cand. med.</i> 1879, Assistent ved
Kria Bys Sindssyge asyl og Overlæge der 1898.
Da Asylet flyttedes til Dikemark i Asker 1905
blev H. dets Direktør. H. tog Doktorgraden
1893 (»Den dorsale Vaguskjernes Anatomi og
Pathologi«) og har fra 1891 været
retspsykiatrisk Sagkyndig, fra 1894 Amtslæge i Akershus
Amt. Medlem af retsmedicinsk Kommission 1900,
Docent i Psykiatri 1896—1905. Betydelig
litterær Virksomhed, deriblandt »Den specielle
Psychiatri« (1896).
<i>J. S. J.</i>
</chapter>

<chapter name="Holm, Harald (dansk Maler)">
<b>Holm,</b> <sp>Harald</sp>, dansk Maler, f. 26. Aug. 1866
i Horne ved Faaborg, d. 1920, kom i Malerlære,
besøgte det tekn. Selskabs Skole og blev
derefter Elev af Zahrtmann. H. har siden 1888 til
Stadighed udstillet Blomsterbilleder, som oftere
har tildraget sig Opmærksomhed ved sikker
Opfattelse af Plantekarakteren og fyldige, ofte
meget smukke Farver. Han opnaaede ikke
noget Rejsestipendium fra Akademiet og først
1920 fik han det længe nærede Ønske opfyldt
at komme til Italien; men Døden indhentede
ham den 22. Febr s. A. i Genova.
<i>P. J.</i>
</chapter>

<chapter name="Holm, Harald Emil Larsenius">
<b>Holm,</b> <sp>Harald Emil Larsenius</sp>,
dansk Politiker, f. paa Christianshavn 19. Apr.
1848, d. 9. Febr 1903, Student 1867, <i>cand. theol.</i>
1875. I Studenteraarene færdedes han meget i
grundtvigske Kredse, især i S. Høgsbro's og
N. F. S. Grundtvig's Hjem, og hans Interesse
vaktes stærkt saavel for den grundtvigske
folkelige og kirkelige Bevægelse som for dansk
Venstrepolitik. Allerede Oktbr 1876 valgtes han
ind i Folketinget som Repræsentant for
Verninge-Kredsen, hvilken han repræsenterede til
sin Død. H., som paa Rigsdagen sluttede sig
til den Bojsen-Høgsbro'ske Fløj af Venstre, var
en god Taler og en livlig Natur med stærke
og mangeartede Interesser. I hans første
Rigsdagsaar gik hans Arbejde væsentlig i
agitatorisk og journalistisk Retning. Han deltog
saaledes i Venstreførernes forsk. agitatoriske
Rundrejser og var 1878—83 sammen med sin
Svigerfader S. Høgsbro Redaktør af »Dansk
Folketidende«. Fra 1890, da den endelige
Spaltning indtraadte mellem det Bojsen'ske og det
Berg-Hørup'ske Venstre, gjorde H.'s
Arbejdsdygtighed sig stærkere gældende inden for
selve Rigsdagen. Han blev et virksomt Medlem
af Finansudvalget, og 1892—95 var han en af
Ordførerne for Finansloven. Desuden fungerede
han som sit Partis (det forhandlende Venstres)
sædvanlige Ordfører i Kirke- og Skolesager og
var i en Række Aar Formand for
Toldudvalget. 1891 valgtes han af Folketinget til Medlem
af Kbhvn's Havneraad. og 1893—95 var han
en af de af Folketinget valgte Statsrevisorer.
1892 blev han Medlem af den store kbhvn'ske
Bygningskommission, og s. A. var han en af
Danmarks Repræsentanter under
Forhandlingerne med den norske Regering om Beskyttelse
af den litterære og kunstneriske Ejendomsret.
H. oprettede 1878 Kbhvn's Højskoleforening,
hvis Formand han var; fra 1887 var han
tillige Leder af denne Forenings Højskolehjem.
I Forbindelse hermed udfoldede han i en
Aarrække en betydelig Virksomhed ved Afholdelse
af oplysende folkelige Foredrag i og uden for
Kbhvn, ligesom han var Forf. af en Række
Smaaskrifter, som fra hans Partis Standpunkt
belyste Rigsdagsarbejdet fra 1884 til hans Død.
Efter 1895, da hans Parti mistede den førende
Stilling i Folketinget, var hans politiske
Virksomhed mindre fremtrædende. I Kirke- og
Skolespørgsmaal var han vedblivende sit Partis
Ordfører og udtalte sig ved forsk. Lejligheder
med Varme for de Grundtvig'ske Frihedskrav
paa disse Omraader. Fra 1900 var han Censor
ved Lærer- og Lærerindeprøverne.
<i>N. N.</i>
</chapter>

<chapter name="Holm, Herman Theodor">
<b>Holm,</b> <sp>Herman Theodor</sp>, dansk-amer.
Botaniker, f. 3. Febr 1854 i Kbhvn. H. deltog
som Botaniker og Zoolog i Hovgaard's
Ekspedition til det kariske Hav med »Dijmphna«
1882—83; paa Basis af hans Indsamlinger
udkom 1887 »Dijmphna-Togtets zool.-bot.
Udbytte«, hvori H. selv har behandlet
Blomsterplanterne. 1884—86 gjorde H. Rejser til Grønland;
de bot. Resultater herfra har han publiceret i
»Meddelelser om Grønland« og »Englers
Botanische Jahrbücher«. 1888 udvandrede H. til
Nordamerika, hvor han fik Ansættelse ved
Nationalmuseet i Washington, senere ved
<i>Department of Agriculture</i> (1893—96). Siden 1893 har
han været amer. Borger. Fra 1896 har H.
været uden offentlig Ansættelse. 1902 <i>Dr. phil.</i>
ved Catholic Univ. of America. I amer.
Tidsskrifter har han publiceret en Mængde
morfologiske og anatomiske Afh., saaledes om
Græsser og Halvgræsser, og har behandlet
Nordamerikas med. Planters Historie,
Anvendelse, ydre og indre Bygning m. v.
<i>A. M.</i>
</chapter>

<chapter name="Holm, Ingebrigth Christian Lund">
<b>Holm,</b> <sp>Ingebrigth Christian Lund</sp>,
norsk Badelæge, f. i Skien 1844, d. 1918,
<i>cand. med.</i> 1872, praktiserede i Larvik fra 1873,
i Kria fra 1878. H. opdagede 1875 den
radioaktive, alkalinske Svovlkilde i Larvik, hvor
han 1880 aabnede »Larviks Bad«, hvis Læge
og Direktør han var til 1893 og derefter
Formand i det ny Aktieselskabs Direktion. For
