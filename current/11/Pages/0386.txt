Dame de Lorette (»St Hieronymus' Martyrium«),
St Elisabeth, Bonne Nouvelle, St Eustache,
St Séverin m. fl. Til Luxembourg-Saml.
købtes »Maria ved Jesu Grav« (1851). I øvrigt
malede H. ogsaa i sine yngre Dage rent
historiske Billeder som »Mirabeau i États-généraux
1789«.

2) <sp>Jean Baptiste Alexandre</sp>, fr.
Historiemaler, f. September 1806 i Paris,
d. sammesteds 7. August 1879, Nevø af
ovennævnte N. A. H. Skønt Elev af Gros sluttede
han sig dog nærmest til Romantikerne og søgte
som mange af disse at forynge sin Kolorit ved
Studier i venetiansk Kunst (studerede i
Venedig især Veronese). Herom bærer hans første
betydelige Arbejde Vidne: »Titian's Begravelse«
(1833), der gjorde stor Lykke og vel ogsaa
betegner H.'s Højdepunkt. Senere malede han
»Lionardo da Vinci« (1836), »Præsident
Brisson's Død«, »Henrik IV paa lit de parade«,
»Vit. Pisani's Triumf« (1847, Luxembourg-Mus.),
»De to Foscari'er« (1853), »Gotfred af Bouillon
og A. Comnenus«, der ligesom »Korsfarerne
belejrer Beirut« kom til Versailles. Til hans
bedste Arbejder hører hans stemningsfulde
religiøse Malerier i St Sulpice, der skildrer
Frants fra Sales' Levned; han udførte andre
Kirkemalerier for St Gervais og St Séverin.
(<sp>Litt</sp>.: <sp>P. Nicard</sp>, <i>A. H., sa vie et ses
ouvrages</i> [Paris 1883]).
<i>A. Hk.</i>
</chapter>

<chapter name="Hesselager">
<b>Hesselager,</b> voksende Sogne- og Stationsby
(Gl. og Ny-H.) i det østlige Fyn, Gudme
Herred, Svendborg Amt, c. 15 km S. f. Nyborg og
omtr. lige saa langt NØ. f. Svendborg, havde
1. Febr 1916 165 Gaarde og Huse og 598 Indb.
(1901: 568), hvoraf Sognebyen henh. 84 og 268.
Byen har bl. a. Kirke, Skole, højere Almen- og
Kostskole, H. store og lille Hospital (fra henh.
1597 og 1765, nu Fattighuse), Apotek, Mølle,
Mejeri, Bryggerier, Margarinefabrik m. m. og
Markedsplads og er Station paa
Nyborg—Svendborg Banen. Ved H. Monument for Lægen R.
Kabell (d. 1902), rejst 1903.
<i>H. W.</i>
</chapter>

<chapter name="Hesselagergaard">
<b>Hesselagergaard,</b> Hovedgaard i Gudme
Herred, 15 km fra Svendborg, er en af
Danmarks ældste og i arkitektonisk Henseende
ejendommeligste Herregaarde. H. nævnes 1231
i Valdemars Jordebog som tilhørende Kongen.
1419 tilhørte den Slægten Bild og kom ved
Midten af 15. Aarh. til Slægten Friis (med de
3 Egern i Vaabenet); 1534 var Johan Friis, den
senere Kansler, Gaardens Ejer, da den blev
nedbrændt og ødelagt under Bøndernes
Rejsning s. A. Allerede under Frederik I, som
dennes betroede Mand, havde Johan Friis udvidet
Godset betydelig, og straks efter Genoprettelsen
af rolige Forhold tog han fat paa Opførelsen
af sin Fædrenegaard. En Indskrift paa
Hovedbygningen beretter, at Johan Friis 1538 lod
denne ny Bygning rejse for sig og sine paa sin
gamle Gaard. — Dette sidste maa tages
bogstavelig, thi det nuv. H. er opført paa Resterne
af en ældre Stenbygning. Det er en enfløjet
Bygning, Kælder og to Etager høj, med et
svært, 4-kantet Trappetaarn paa Bagsiden og
to 8-kantede Hjørnetaarne paa Forsiden. En
Rundbuefrise antyder Adskillelsen mellem 1.
og 2. Stokværk; udkroget over dette findes atter
paa For- og Bagsiden et Halvstokværk med en
lgn. Rundbuefrise, Skydehuller og
Skoldehuller. Hjørnetaarnene er flade ovenpaa;
Trappetaarnet skal tidligere have haft Kuppel, men
er nu prydet med lgn., foroven rundt
afsluttede Trin, som ses paa Bygningens Gavle. Disse
menes at være yngre end Længdesiderne, og
for første Gang i Danmark ses her
Renaissanceformer optagne i Gavlen. — 1548 oprettede
Johan F. med Kongens og Rigsraadets Samtykke
H. til et Stamhus, det ældste i Landet. Dette
blev 1570 annuleret, da der efter Johan Friis'
Død d. A. blev rejst Anklage mod ham for at
have erhvervet Gods af Kronen paa ulovlig
Maade. H. Gaard og Gods blev haardt
medtagne under Svenskekrigen og gik 1679 ved
Salg ud af Friisernes Besiddelse. (<sp>Litt</sp>.:
<sp>Burmann-Becker</sp>, »Efterretninger om gamle
danske Borge« [Kbhvn 1830—32]; <sp>Beckett</sp>,
»Renaissancens og Kunstens Historie i
Danmark« [Kbhvn 1897]).
<i>B. L.</i>

<img>Hesselagergaard.</img>
</chapter>

<chapter name="Hesselagerstenen ell. Damestenen">
<b>Hesselagerstenen</b> ell. <sp>Damestenen</sp>, der
ligger ved Hesselagergaard paa Fyn, er
Danmarks største erratiske Blok. Dens Omfang er
46 m, dens Højde c. 12 m, og dens Vægt
anslaas til c. 1 Mill. kg. Stenen bestaar af Granit
og er fredlyst.
<i>J. P. R.</i>
</chapter>

<chapter name="Hesselberg, Iver">
<b>Hesselberg</b> [-bærg], <sp>Iver</sp>, norsk Præst og
Forf., f. paa Strømsø 16. Decbr 1780, d. i
Aker 19. Aug. 1844, Student 1796, <i>cand. theol.</i>
1804, 1813 Sognepræst til Grue, 1834 i Aker. Her
vakte han snart Opmærksomhed ved sin varme,
billedrige og højstemte, undertiden ogsaa
lidenskabelig polemiske Veltalenhed, som med
Forkærlighed hentede Tekster fra Profeterne og
David's Salmer med Tilknytning til sit Folks
historiske Liv i Fortid og Nutid, overhovedet
mindende om Grundtvig. Han havde et Par
Aar tidligere i »Gjenlyd fra Fjeldet af
