»Kria Bad«, hvis Medopretter H. var, var han
Direktør 1883—95. Her indførte han
Badstuebadet og virkede for Oprettelsen af saadanne
som Folkebad. Fra 1889—1900 skabte han
Holmen-Voksenkolanlæggene og ledede dem
fra 1890—97, da han paabegyndte Anlægget af
Voksenkol Sanatorium, der aabnedes 1900;
Læge og Direktør der til 1909 og grundlagde
da Højfjeldshotellet i Gjeilo, aabnet 1910.
Betydelig Virksomhed for Oprettelsen af
Kystsanatorier o. l. Talrige balneologiske Arbejder,
deriblandt »Vejledning i Brugen af Bad« (Kria
1885), »Die Technik des Badens« (1887).
<i>J. S. J.</i>
</chapter>

<chapter name="Holm, Jacob">
<b>Holm,</b> <sp>Jacob</sp>, dansk Købmand og
Industridrivende, f. 29. Septbr 1770 i Skafterup ved
Næstved, d. 3. Aug. 1845 i Kbhvn. Fra en
fattig Skoleholder enkes Hjem kom han 14 Aar
gl i Urtekræmmerlære i Næstved og derfra
1790 til Kbhvn, hvor han allerede 1794 aabnede
en egen Urtekramhandel paa Christianshavn.
Det var en saare ringe Begyndelse, der helt
var grundet paa Kredit; men med et mærkeligt
Blik for Handel forstod han i kort Tid at skabe
sig en provinsforretning, der hurtig fordrede
betydeligt Pakhusrum, hvad der førte til, at
han 1799 maatte købe Gaarden Strandgade 8;
1819 købte han den store Gaard Strandgade 4,
hvor Forretningen siden da har haft Sæde.
Han begyndte ogsaa tidligt at købe Skibe, men
da Krigen 1807 kom og han led Tab paa Skibe
og Ladning, kastede han sig over Fabrikdrift
og anlagde fra 1808 en Oliemølle, en Limfabrik,
et Sæbesyderi, en Sejldugsfabrik og (1812) en
Reberbane. 1810 opgav han Detailforretningen
og løste Grossererborgerskab. Efter Krigen
genoptog han med fuld Kraft Rederivirksomheden,
som efterhaanden udviklede sig saaledes, at han
blev den største Reder i Kbhvn; han ejede
saaledes 25 Skibe 1834. Fra 1815 forpagtede han i
fl. Aar Wilder's Plads; 1822 købte han v. Ostens
(Jensen's) Plads, hvor han opførte den første
Ophalerbedding, der kunde tage et fuldrigget
Skib; 1824 købte han nuværende H.'s Plads,
hvor han 1826 lod opføre en ny Oliemølle,
hvortil han led en ung Mekaniker, v. Würden, som
han først havde ladet foretage en Studierejse
til England, bygge Maskinen i en Ankersmedie
paa selve Pladsen, den første af en Dansk i
Danmark byggede Dampmaskine; her byggedes
bl. a. ogsaa det første i Danmark byggede
Dampskib, »Frederik VI« (1830), ligesom (fra
1828) de første danske Fyrskibe. 1833 købte han
Appelbye's (Engelskmandens) Plads, hvor han
i en ældre Reberbane indrettede Bolig for 103
Arbejderfamilier. 1840 købte han Asiatisk
Kompagnis Plads og 1844 Larsen's Plads. Hans
Forretninger dreves navnlig paa
Middelhavslandene, Norge og Island samt Vestindien, men
han veg ikke tilbage for at prøve hidtil ukendte
større Foretagender, som f. Eks. Hvalfangst i
Sydhavet. Han var en Aarrække en af Kbhvn's
32 Mænd. 1836 optog H. sine tre ældste Sønner
i Forretningen, det endnu bestaaende Firma
Jacob H. & Sønner. (<sp>Litt</sp>.: »Stamtavle over
J. H.'s Efterkommere« [1916]).
<i>(C. N.). R. B.</i>
</chapter>

<chapter name="Holm, Just Jean Christian">
<b>Holm,</b> <sp>Just Jean Christian</sp>, dansk
Portrætmaler, f. i Randers 8. Maj 1815, d. i
Marts 1907, debuterede efter at have
gennemgaaet Kunstakademiet i Kbhvn 1837 paa
Charlottenborg med et Billede af Komponisten Prof.
Rudolf Bay og vandt i de flg. Aar ikke ringe
Popularitet ved sine talrige Portrætter.
Heldigst har han gennemgaaende været i sine
Børneportrætter; for øvrigt har han malet
adskillige kendte danske Mænd, saaledes <i>Dr. jur.</i>
Krieger og General Hegermann-Lindencrone
samt — i et større Gruppebillede 1850 —
Lægerne Paulli, M. Saxtorph, Brünniche,
Withusen o. fl. Af og til har han ogsaa udstillet
Genrebilleder.
<i>(S. M.). P. J.</i>
</chapter>

<chapter name="Holm, Jørgen Tyge">
<b>Holm,</b> <sp>Jørgen Tyge</sp>, dansk Botaniker
og Læge, f. 3. Januar 1726 i Korup paa Fyn,
d. 25. September 1759 i Kbhvn. H. blev <i>cand.
theol.</i>, 1746 og studerede derefter Medicin og
Botanik. Han gjorde 1750 og 1754—57 Rejser
til Upsala for at høre Linné, der betragtede
ham som en særdeles lovende Elev. Efter sin
Hjemkomst foretog han en botanisk-økonomisk
Rejse til store Dele af Danmark og blev 1759
udnævnt til Prof. i Økonomi ved Natur
aliekabinettet paa Charlottenborg; det
naturhistoriske Mus. her havde han væsentlig paa
Grundlag af egne Indsamlinger selv anlagt. H.
naaede kun at levere faa og mindre, botaniske
Arbejder.
<i>A. M.</i>
</chapter>

<chapter name="Holm, Mads Christian">
<b>Holm,</b> <sp>Mads Christian</sp>, dansk
Forretningsmand (1827—92), var opr. Skibstømrer,
derefter Skibsbygger, stiftede 1871
Dampskibsselskabet »Norden« og 1881 Aktieselskabet
»Helsingørs Jernskibs- og Maskinbyggeri«.
</chapter>

<chapter name="Holm, Olaf Andreas">
<b>Holm,</b> <sp>Olaf Andreas</sp>, norsk Præst og
Forf., f. i Bergen 26. Juli 1845, blev Student
1866, <i>cand. theol.</i> 1872 og 1878 Sognepræst til
Tysfjorden i nordre Salten. Han debuterede
som Forf. med Digtsamlingen »Fra mine
Fritimer« (1877). Efter at han var blevet Præst i
Nordland, fortsatte han sit skønlitterære
Forfatterskab med forsk. Skitser, Noveller og
Romaner med Emner fra Livet i hine nordlige
Egne; trykte i de lokale Blade deroppe naaede
disse Arbejder imidlertid ikke ud til en større
Læsekreds og vakte ingen Opmærksomhed. 1884
blev han residerende Kapellan i Rakkestad
(Østfold), 1897 Sognepræst til Hurum og
1904 til Røyken. Hans Studier og Interesser
havde imidlertid taget Retning bort fra det
æstetiske og vendt sig mod Filosofi og
kristeligsociale Spørgsmaal. En Række af Bøger,
Tidsskrift- og Bladartikler fra de sidste 15 Aar
vidner om hans varme Interesse for
hidhørende Emner og om hans humane og fordomsfri
Sind, men en vis Uklarhed i Sprog og Tanke
har til Dels begrænset hans Læsekreds til de
allerede i Forvejen for saadanne Spørgsmaal
interesserede Kredse. Af hans Bøger mærkes
»Det norske Folk, et fysiologisk Forsøg« (1889),
»Kristus« (1892), »Kristus ell. Ibsen?« (1893),
»Hvad er Aabenbaring?« (1895), »Aand og liv,
en religiøs-hist. Udvikling« (1896), »Paa
livsveien« (1904), »Det kritiske punkt. Tre religiøse
avhandlinger« (1913).
<i>(J. B. H.). K. F.</i>
</chapter>

<chapter name="Holm, Peder Thygesen">
<b>Holm,</b> <sp>Peder Thygesen</sp>, dansk
Haandværker og Politiker, f. 7. Oktbr 1848 i Idestrup
paa Falster, d. 26. Septbr 1898. H., som var
Søn af en Landsbyhaandværker, arbejdede i
en Del Aar som Skræddersvend i Kbhvn og
