<chapter name="Hillerød">
<b>Hillerød,</b> Købstad i Nordsjælland,
Frederiksborg Amt, Lynge-Kronborg Herred, ligger
under 55° 56′ n. Br. og 0° 16′ 39″ v. L. f.
Kbhvn, 12° 18′ 12″ ø. L. f. Grw. (Frederiksborg
Slot) noget over 30 km NV. f. Kbhvn og 22 km
SV. f. Helsingør, og havde 1. Febr 1916 571
Huse og 5773 Indb. (1801: 1214, 1860: 2301. 1901:
4572) og med Forstaden <sp>Nyhuse</sp> i
Frederiksborg Slotssogn 6979. Den ligger i en smuk Egn
næsten helt omgivet af Skove i en Halvkreds
om den sydl. Del af Frederiksborg Slotssø og
lige op til Slottet, hvis Bygninger og Taarne
rager op over den og helt præger den, saa at
Navnet <sp>Frederiksborg</sp> ofte anvendes
paa den. Dens største Udstrækning fra V. til Ø.
og fra S. til N. er c. 1000 m. Hovedgaderne er
Slotsgade, der fra Slottet gaar V. om Søen til
Torvet, og Helsingørsgade, som fra Torvet fører
Ø. om Søen mod N. Den godt byggede By har
et helt moderne Præg, da de store Brande,
navnlig en 1834, har gjort det af med alle
ældre Bygninger. Byens Sognekirke er Slotskirken
(se under <sp>Frederiksborg</sp>); desuden er
der to Missionshuse. Det ret anselige Raadhus,
opført 1887—88 (Arkitekt: V. Holck), ligger paa
en terrasseformet Plads paa Torvet. Af andre
Bygninger nævnes Statsskolen (grundlagt 1630,
den nuv. Bygning opført efter Branden 1834),
den ny Kommuneskole (1905),
Haandværkerhøjskolen, tekn. Skole (desuden er der Frk. Mørk's
Pigeskole og en Husholdningsskole m. m.),
Arbejder- og Forsørgelsesanstalten, Ferderiksborg

<img>Situationsplan over Hillerød.</img>

<table>
<td r><i>1</i><td><i>Kommuneskole</i>
<td r><i>2</i><td><i>Hospital</i>
<td r><i>3</i><td><i>Amtstue</i>
<td r><i>4</i><td><i>Slotskirke</i>
<td r><i>5</i><td><i>Slotsmölle</i>
<td r><i>6</i><td><i>Hotel „Leidersdorff“</i>
<td r><i>7</i><td><i>Spare- og Laanekasse</i>
<td r><i>8</i><td><i>Tekn. Skole</i>
<td r><i>9</i><td><i>Apotek</i>
<td r><i>10</i><td><i>Nordstens Fabrik</i>
<td r><i>11</i><td><i>Svineslagteri</i>
<td r><i>12</i><td><i>Vandværk</i>
<td r><i>13</i><td><i>Missionshotel</i>
<td r><i>14</i><td><i>Bank (Hilleröd og Omegn)</i>
<td r><i>15</i><td><i>Hotel „Postgaarden“</i>
<td r><i>16</i><td><i>Hotel „Kronprinsen“</i>
<td r><i>17</i><td><i>Latinskole</i>
<td r><i>18</i><td><i>Posthus, Telegrafst.</i>
<td r><i>19</i><td><i>Raad- Ting- og Arresthus</i>
<td r><i>20</i><td><i>Hotel „Köbenhavn“</i>
<td r><i>21</i><td><i>Borgerstiftelses</i>
<td r><i>22</i><td><i>Christiansmölle</i>
<td r><i>23</i><td><i>Kommuneskole</i>
<td r><i>24</i><td><i>Birkedommerbolig</i>
<td r><i>25</i><td><i>Borgmesterbolig</i>
<td r><i>26</i><td><i>Sygehus</i>
<td r><i>27</i><td><i>Frk. Mörchs Skoler</i>
<td r><i>28</i><td><i>Petersborg</i>
</table>
