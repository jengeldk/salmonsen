politisk Indflydelse udøvede hun dog ikke,
Regeringen førtes hovedsagelig af de øvrige,
højadelige Formyndere, om hun end deltog i
Behandlingen af alle vigtigere Sager. H. bar stor
Omsorg for sin Søns, den unge Konges
Opdragelse, men desværre paa en lidet heldig Maade,
og hun bærer, med al sin Ømhed for hans
Helbred og legemlige Udvikling, en stor Del af
Skylden for, at Karl XI's Uddannelse til Konge
blev saa mangelfuld. Hendes Forhold til Kongen
bar altid Præget af stor Fortrolighed, og han
syntes i fl. Henseender at give hende
Fortrinnet fremfor den daværende Dronning, den
danske Ulrika Eleonora. H.'s Optræden over for
denne skal ikke altid have været tilbørlig. Efter
Karl XI's Død blev H. atter Præsident i
Formynderregeringen; men ej heller nu udfoldede
hun nogen nævneværdig Virksomhed, og
allerede 27. Novbr 1697 overtog Karl XII som
myndig selv Regeringen. H. har haft en vis Bet.
derved, at ved hendes Giftermaal med Karl
Gustaf styrkedes den dynastisk-politiske
Forbindelse mellem Sverige og Holsten-Gottorp,
som siden virkede saa dybt indgribende i
Forholdet mellem Sverige og Danmark. Et smukt
Træk hos H. var hendes Omsorg for de skønne
Kunster, og hun udfoldede en storartet
Byggevirksomhed (Drottningsholm og Strömsholm's
Slot); Ehrenstrahl og Tessin'erne havde i hende
en Beskytter. Hun havde ogsaa, fortrinsvis ved
sin Søns Gavmildhed, store Indtægter, hvilke
hun for en stor Del kunde anvende til sin
Bygge- og Mæcenatvirksomhed.
<i>A. S.</i>
</chapter>

<chapter name="Hedvig Elisabeth Charlotta">
<b>Hedvig</b> <sp>Elisabeth Charlotta</sp>, sv.
Dronning, f. 22. Marts 1759, d. 20. Juni 1818,
Datter af Hertug Friedrich August af
Oldenburg og Ulrika Frederika Vilhelmina af
Hessen-Kassel. H., Broderdatters Datter til den sv.
Konge Fredrik I, blev 7. Juli 1774 formælet med
sin Fætter paa fædrene Side, Hertug Karl af
Södermanland, senere Kong Karl XIII. H. var
en livlig, elskværdig og aaben Natur og blev
hurtig populær ved Gustaf III's Hof. De
udførlige Dagbøger, hun skrev, viser, at hun havde
stærk politisk Interesse og livlig
Opfattelsesevne. Til Gustaf III og hans Politik saa hun
med Kulde og hørte til de Frondererdes Lejr.
Med Gustaf III's Søster, Prinsesse Sofie
Albertina, vedligeholdt H. indtil det sidste et
fortroligt Venskab. Revolutionen af 1809 gjorde H.
til Dronning; hun traadte imidlertid det Parti
nær, som vilde bevare Tronfølgen for Prins
Gustaf, Gustaf IV Adolf's Søn. H. saa derfor ikke
med blide Øjne Karl August's og Karl Johan's
Valg til Tronfølgere. Der laa ogsaa en vis Kulde
over Forholdet mellem H. og Karl Johan, om
end dette ikke førte til noget aabent Brud, H.
døde pludselig kort Tid efter Karl XIII's Død;
hun havde længe været sygelig. Hendes
efterladte Papirer findes i det Bondeske Arkiv paa
Eriksberg i Södermanland. Hendes Dagbog er
delvis oversat og udgivet af <sp>Carl Carlsson
Bonde</sp> (Sthlm 1902 ff., 3 Bd). Den er, skønt
partisk, en betydningsfuld Kilde til Gustaf III's
og hans Tids Historie.
<i>A. S.</i>
</chapter>

<chapter name="Hedvig Sofia">
<b>Hedvig</b> <sp>Sofia</sp>, sv. Prinsesse,
holsten-gottorpsk Hertuginde, f. 26. Juni 1681, d. i Sthlm
11. Decbr 1708. H. var Datter af Karl XI og
Ulrika Eleonora af Danmark og formæledes 2.
Juni 1698 med Hertug Frederik IV af
Holsten-Gottorp (1671—1702), som var hendes Fætter
paa mødrene Side. I Hertugdømmet boede H.
kun i kort Tid og opholdt sig mest i Sverige.
Da hendes Mand var faldet ved Kliszow, blev
H.'s Søn Karl Frederik Hertug; Regeringen
varetoges under Mindreaarigheden af Frederik
IV's Broder Christian August, men H. havde
ogsaa nogen Del i Formynderskabet (som <i>tutrix
honoraria</i>) og forestod særlig den unge Hertugs
Opdragelse; Karl Frederik boede hos hende i
Sthlm. I Resten af sin Levetid havde H. politisk
Bet. hovedsagelig derved, at hun af de fleste
ansaas for at staa nærmest til at efterfølge Karl
XII, dersom denne skulde falde i den
eventyrlige Krig i Østen. Karl XII nærede
inderlig Kærlighed til denne sin ældste Søster og
blev dybt greben ved Efterretningen om hendes
tidlige Død.
<i>A. S.</i>
</chapter>

<chapter name="Hedwig, Johannes">
<b>Hedwig</b> ['he.dvi.g], <sp>Johannes</sp>, tysk Læge
og Botaniker (1730—99), studerede først
Medicin og nedsatte sig som Læge i Chemnitz, senere
i Leipzig. 1786 blev han ekstraord. Prof. i
Medicin og 1789 ord. Prof. i Botanik ved Univ. i
Leipzig. Hans bot. Studier gjaldt især
Kryptogamerne, navnlig Mosserne, hvorom han skrev
fl. banebrydende Værker. De mest bekendte af
disse er: <i>Theoria generationis et fructificationis
plantarum cryptogamicarum</i> (1784) og <i>Species
muscorum frondosorum</i> (udg. 1801 af
Schwaerichen). Efter H. er opkaldt Mosslægten
<i>Hedwigia</i> Ehrh. og det tyske, botaniske Tidsskrift
for Kryptogamkundskab »Hedwigia«.
<i>C. J.</i>
</chapter>

<chapter name="Hedyfan">
<b>Hedyfan,</b> se <sp>Apatit</sp>.
</chapter>

<chapter name="Hedysarum">
<b>Hedysarum</b> L., Slægt af Ærteblomstrede
(<i>Hedysarum</i>-Gruppen), mest fleraarige Urter
med uligefinnede Blade, hvis Smaablade ofte
har gennemsigtige Punkter. Blomsterne, der
sidder i langstilkede Klaser i Bladhjørnerne,
har purpurrød, hvid ell. hvidgul Krone. Bælgen
er sammentrykt. 60 Arter i varmt tempererede
Egne; de fleste Bjergplanter. Fl. Arter dyrkes
som Foderurter, f. Eks. <i>H. coronarium</i> i Italien.
<i>A. M.</i>

<i>H. coronarium</i> med Varieteterne <i>album</i>, hvid,
og <i>roseum</i>, rød; Frøet saas i Potter i Maj—Juli,
de unge Planter overvintres frostfrit og
udplantes om Foraaret med c. 30 cm.'s indbyrdes
Afstand.
<i>L. H.</i>
</chapter>

<chapter name="Heeckeren, Georges Charles d'Anthés, Baron de">
<b>Heeckeren</b> [e'kræn], <sp>Georges Charles
d'Anthés</sp>, Baron de, fr. Officer og Politiker
(1812—95), Søn af en Godsejer d'Anthés i
Elsass, gik 1830 i russ. Tjeneste og blev 1832
Kaptajn i Hestgarden. Kort efter blev han
adopteret af en holl. Diplomat, Baron van H., og
antog dennes Navn. Han ægtede en Søster til Alex.
Puschkin's Hustru, men dræbte 1837 sin Svoger
i Duel og maatte derfor forlade Rusland, og
vende tilbage til Frankrig. Han valgtes 1848 til
Nationalforsamlingen og genvalgtes 1849,
sluttede sig tidlig til Præsidenten, Prins Louis
Napoleon, og blev derfor 1852 Senator (indtil 1870);
brugtes 1852 i en særlig Sendelse til Rusland.
<i>E. E.</i>
</chapter>

<chapter name="Heegaard, Poul">
<b>Heegaard,</b> <sp>Poul</sp>, dansk Matematiker, f. i
Kbhvn 2. Novbr 1871, blev Student 1889 og tog
1893 Magisterkonferensen; han studerede
