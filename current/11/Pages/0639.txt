røgtede han med utrættelig Flid og levende
Interesse sin Gerning som bot. Gartner. Han har
skrevet forsk. mindre Afh., f. Eks. »Beskrivelse
af de i Danmark almindeligst dyrkede
Meloner« (»Havetidende«, 1. Aarg.), »Om den
pomologiske Tryllering ell. Ringsnit«
(»Landøkonomisk Tid.«, 8). (<sp>Litt</sp>.: »Havetidende«, 1.
Aarg.).
<i>L. H.</i>
</chapter>

<chapter name="Holbøll, Harald">
<b>Holbøll,</b> <sp>Harald</sp>, dansk Officer, Søn af
ovenn. C. P. H., f. 15. Juli 1837, d. 23. Septbr
1919, blev Sekondløjtnant 1856, deltog som
Adjutant ved 8. Infanteribrigade i Krigen 1864,
blev s. A. Premierløjtnant og avancerede
derefter gennem Graderne til Generalmajor og
Chef for Fynske Brigade; Afsked 1907. I sin
lange Tjenestetid var H. bl. a. Adjutant hos
Krigsministeren 1867—70, Stabschef ved 1.
sjællandske Brigade og Souschef ved 1.
Generalkommando. Sammen med sin Svoger, Galster,
ledede han i mange Aar det kendte »Galster
og H.'s Kursus«. 1911 udgav H. det smukke
Memoireskrift »En Brigadeadjutants
Erindringer fra Krigen 1864«.
<i>Chr. Bl.</i>
</chapter>

<chapter name="Holck">
<b>Holck,</b> ældgammel, fra Sønderjylland
stammende Adelsslægt, der førte syv som en
Sparre sammenstillede røde Mursten (»Mursparre«)
i Sølv, paa Hjelmen syv vekselvis røde og Sølv
Faner. <sp>Johan H.</sp> til Kallebygaard deltog 1315
i Afslutningen af Forliget mellem Erik Menved
og Hertug Erik. <sp>Ditlev H.</sp> til Rønhave paa
Als var Fader til <sp>Bertel H.</sp> til Rønhave (d.
1535) og til <sp>Christen H.</sp>, der ved sit
Ægteskab med Anne Manderup kom i Besiddelse af
Barritskov. Dette Ægtepars Sønnesøn, <sp>Hans
H.</sp> til Barritskov, gjorde sit Navn berømt ved
sit tapre Forsvar af Varberg 1565. Med hans
Søn, <sp>Manderup H.</sp>, uddøde
Barritskov-Linien 1588. Nævnte B. H. var Fader til
Sekretær i Kancelliet <sp>Henrik H.</sp> til Rønhave (d.
1579), hvis Sønner, <sp>Ditlev H.</sp> (1556—1633) og
<sp>Christian H.</sp> (1558—1641), stiftede Slægtens
to Hovedlinier, der endnu begge blomstrer,
henh. i grevelig og friherrelig Stand. Den
ældste af disse to Brødre stod en Tid i
markgrevelig brandenburgsk Tjeneste, blev 1580
Hofjunker hos Frederik II, 6 Aar efter Hofmester
hos Dronning Sophie. Han sad efterhaanden
som Lensmand paa Kbhvn's Slot, Kronborg og
Gulland og roses for sin gode Styrelse. Hans
Datter <sp>Anne</sp> (1602—60), ledede 1659, som
aldrende Enke efter Vincents Steensen til
Stensgaard, med stort Heltemod det mislykkede
Forsvar af Langeland, hans Søn, kejserlig
Feltmarskalk, Grev <sp>Henrik H.</sp> (s. d.), blev
Slægtens mest navnkundige Mand. Dennes Søn,
Grev <sp>Christian Christoffer H.</sp> til
Orebygaard (1629—76), deltog som Rytteroberst
i det store Slag ved Lund, hvor han fandt
Heltedøden. Sammen med sin yngre Broder,
Grev <sp>Henrik Ditlev H.</sp> til Skafføgaard
(1630—81), havde han 25. Marts s. A. faaet
Naturalisationspatent som dansk Greve. Det
grevelige Skjold, bag hvilket et guldskæftet Sværd
og en rød Fane er krydslagte, er firdelt, 1.
Felt viser Slægtens eget Mærke, 2. en Sølv
Bjælke i rødt, 3. en tretindet rød Mur med
Port i Sølv, 4. et Sølv Marekors i blaat, to
Hjelme, den højre — heraldisk regnet —
bærende et blaat Skjold, hvorover syv røde
Faner, den venstre to røde Vesselhorn, hvert
belagt med en Sølv Bjælke, mellem to sorte
Vinger. Grev C. C. H. var Farfader til
Generalløjtnant og Hvid Ridder, Grev <sp>Christian
Christoffer H.</sp> (1698—1774), hvis Søn,
Geheimeraad, Kammerherre, Grev <sp>Gustav
Frederik H.</sp> (1733—76), antog Navnet
<sp>H.-Winterfeldt</sp> efter at have tiltraadt
Besiddelsen af Baroniet Vintersborg, substitueret
1801 med Stamhuset Fjellebro. Hans
Efterkommere fører stadig nævnte Dobbeltnavn. Hans
yngre Broder, Gehejmekonferensraad, Grev
<sp>Frederik Vilhelm Conrad H.</sp> (s. d.),
fra hvem de nulevende Grever H. nedstammer,
var Fader til Oberstløjtnant, Kammerherre,
Grev <sp>Harald H.</sp> (1785—1839), hvis barnløse
Søn, Kammerherre, Grev <sp>Carl Ludvig
August Rudolph H.</sp> (1818—85), arvede
Grevskabet Hardenberg-Reventlow efter sin Moder
og derefter antog Navnet H.-H.-R., og til Chef
for det danske Postvæsen i Hamburg,
Kammerherre Grev <sp>Julius Carl Christian
H.</sp> (1789—1857). Denne sidste var Fader til
Orlogskaptajn, Kammerherre, Grev <sp>Valdemar
H.</sp> (1818—1900), der virkede som Hofchef, først
hos Prinsesse Charlotte, siden hos Landgrev
Wilhelm af Hessen, og til Postinspektør i
Slesvig og Holsten, Grev <sp>Carl Christian
Frederik H.</sp> (1825—1900). — Den yngre,
senere friherrelige Linies Stamfader, ovenn.
Christian H., der skrev sig til Højgaard og
Bustrup, var øverste Sekretær i Kancelliet
1589—95 og derefter Rigsraad lige til 1630. Han
benyttedes meget af Christian IV baade inden-
og udenlands og modtog forsk. Forleninger,
sidst Silkeborg Len. Hans Sønnesøn,
Generalmajor <sp>Eiler H.</sp> (s. d.), blev 4. Oktbr 1671
optaget i Friherrestanden som Baron af
Holckenhavn og med flg. Vaaben: firdelt
Hovedskjold, bærende en Friherrekrone, 1. og 4. Felt
syv gennem en Krone stukne røde Faner i
Sølv, 2. og 3. en oprejst kronet rød Løve,
»holdende Vagt ved« en »Kobberkanon« i Guld,
det friherrekronede Hjerteskjold viser Slægtens
opr. Mærke, Skjoldholdere er to Vildmænd med
nedadvendte Køller. Han var Farfader til de
to Brødre, Stiftamtmand i Aarhus og Hvid
Ridder, Baron <sp>Eiler H.</sp> (1695—1740) og
Stiftamtmand i Aalborg, Gehejmekonferensraad og
Hvid Ridder, Baron <sp>Iver H.</sp> (1701—81), der
begge naaede at blive Besiddere af Baroniet.
Fra deres Broder, Kommandant paa
Kongsvinger, Oberst, Baron <sp>Mogens H.</sp> (1702—64),
nedstammer de efterfølgende Lensbaroner H.
— Medlemmer af Slægten, der fik Tilnavnet
»de hoffærdige H.«, har yderligere været Ejere
ell. Medejere af Ellinggaard, Hørbygaard,
Eskildstrup, Hindsels, Vosnæsgaard, Nysø, Egholm,
Ravnholt, Støvringgaard, Søgaard, Holsegaard,
Ballegaard i Sundeved m. m.

De to Brødre, Kommandør i Søetaten <sp>Carl
Christian H.</sp> (1758—1816) og
Oberstløjtnant <sp>Frederik Carl Ferdinand
H.</sp> (1761—1836), som foregav at nedstamme fra
en norsk adelig Slægt H., blev ved Patent af
19. Apr. 1810 optagne i den danske Adel med
Navnet von H. Den førstnævnte, som har
