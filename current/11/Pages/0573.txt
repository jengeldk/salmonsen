<chapter name="Hjulkrone">
<b>Hjulkrone,</b> se <sp>Borago</sp>.
</chapter>

<chapter name="Hjullaas">
<b>Hjullaas,</b> se <sp>Haandskydevaaben</sp>.
</chapter>

<chapter name="Hjulplov">
<b>Hjulplov,</b> se <sp>Plov</sp>.
</chapter>

<chapter name="Hjulring">
<b>Hjulring,</b> se <sp>Hjul</sp>.
</chapter>

<chapter name="Hjulskæremaskine">
<b>Hjulskæremaskine,</b> Fræsemaskine, bestemt
til at skære Tænderne paa Tandhjul. Fræsens
Kontur er svarende til det Mellemrum, der skal
udskæres; naar et Mellemrum er færdig fræset,
skal Hjulemnet drejes en Deling, for at det
næste Mellemrum kan blive fjernet. Denne
Drejning maa have en ganske bestemt
Størrelse, hvilket opnaas ved, at Maskinen er
forsynet med en Dele skive.
<i>F. W.</i>
</chapter>

<chapter name="Hjulspindere">
<b>Hjulspindere</b> (<i>Orbitelariæ</i>), Fam. af
Edderkoppernes Orden. Den ægdannede Forkrop
noget smallere fortil. 8 Øjne stillede i to
Tværrækker, Spindevorterne er temmelig korte, og
Spindetapperne er hyppig til Stede i større
Antal end hos nogen anden Edderkopfamilie.
Hunnens Bagkrop som oftest meget stor,
Hannerne i Alm. meget mindre end Hunnerne. 1.
Benpar længst, en Biklo findes altid. Hannens
Palper har en meget kompliceret Bygning. De
fleste herhen hørende danske Arter indbefattes
under den fælles populære Betegnelse
Korsedderkopper og er som saadanne enhver meget
velkendte. Ikke mindre kendte er deres store,
lodrette, hjulformede Net, der navnlig om
Efteraaret findes anbragt overalt i Haver,
Udkanter af Hegn, i og ved vore Boliger etc.
Nettet er et Fangnet, bestaaende af et Antal
Radier, ud over hvilke der er spundet et Antal
tilsyneladende koncentriske Cirkler med
større og større Afstande, jo nærmere man
kommer ud til Nettets Periferi; i Virkeligheden
dannes de koncentriske Ringe af en eneste
fortsat Spiraltraad. Inde i Nettets Centrum
dannes ofte en lille stærkt overspunden Flade. De
store stærke Hovedtraade, der fra Nettets
Hjørner udgaar hen til de Støttepunkter, hvortil
Nettet er ophængt, er tykke, svære Traade,
dannede ved, at Dyret lægger Traad paa
Traad til. De koncentriske Traade er i
Modsætning til Radierne og Centralpartiet
klæbrige. Edderkoppen tager enten Ophold paa
dette Centralparti ell. lurer i Nettets Nærhed
under et Blad etc.; den har i saa Fald et Par
Traade gaaende i Alm. netop fra dette Parti
og hen til det Sted, hvor den sidder. Gennem
disse Traade underrettes Edderkoppen om,
naar Nettet, som Følge af at et Dyr er blevet
fanget, sættes i Svingninger. Edderkoppens
Skjulested kan ogsaa være en af Traade dannet
klokkeformet Bolig i Nettets umiddelbare
Nærhed. Det i Nettet indfangede Bytte fortæres
enten straks ell. opbevares, overspundet af
Traade; er det et større Bytte, end
Edderkoppen kan magte, siges den selv at hjælpe
med til at befri det; der dannes derved store
Huller i Nettet, som efter nogles Udsagn
senere udbedres. En alt for rigelig
Tilstedeværelse af ganske smaa Fluer og Myg, der ofte kan
hænge saa tæt, at
Traadene er helt
sorte af dem, er
ligeledes uheldig for
Korsedderkoppen og kan
tvinge den til at
forlade Spindet. Ved
Traade, som Dyret
lader bølge ud i
Luften, og som med
deres fri Ende fæster
sig til Genstande i
Nærheden, kan
Edderkoppen danne sig
Broer, ad hvilke den
kan vandre fra Busk
til Busk; for at kunne
vandre paa denne Vis
er dog Luftstrømme
til at føre Traadene
af Sted altid nødvendige. — Hvert af Kønnene
spinder sit eget Net. Kun under Livsfare
nærmer Hannen sig Hunnen, idet den, hvis
Hunnen ikke synes om den, og den ikke ejer
Aandsnærværelse nok til hurtigst muligt at
slippe bort, vil blive opædt af Hunnen. Under
Parringen anbringer Hannen de med Sædvædske
fyldte Palper paa Hunnens Kønsaabninger og
søger da umiddelbart efter Parringen hurtigst
muligt at forsvinde fra Skuepladsen, ofte

<img>Fig. 1. <i>Tetragnatha extensa</i> paa sit Væv.</img>

<img>Fig. 2. Korsedderkop ♂ ♀.</img>

<img>Fig. 3 Korsedderkop
spindende.</img>
