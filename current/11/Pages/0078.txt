Bifald, at han 1868 fik Bestilling paa et lgn.
Arbejde til Centralparken i New York. Af hans
litterære Arbejder kan nævnes: <i>Artistic anatomy
of the horse</i> (1865), <i>of the cattle and sheep</i>
(1867), <i>of the dog and deer</i> (1876). I Forening
med Huxley udgav han 1865 <i>Atlas of elementary
anatomy</i>.
<i>(J. C.). R. H. S.</i>
</chapter>

<chapter name="Hawkins, John (Søofficer)">
<b>Hawkins</b> ['hå.k<sub>i</sub>nz], <sp>John</sp>, Sir, britisk
Søofficer, (1532—95), indførte 1562 Slavehandelen
i de britiske vestindiske Kolonier og foretog i
den Anledning fl. Rejser til Afrika; hans
Hensigt var herved at skaane den indfødte og hvide
Befolkning. Han udnævntes senere til
Skatmester for Flaaden, 1588 tillige til Viceadmiral.
I denne Egenskab forenede han sig med
Francis Drake og slog den sp. »uovervindelige
Armada« under Hertugen af Medina Sidonia.
<i>C. W.-S.</i>
</chapter>

<chapter name="Hawkins, John (Musikhistoriker)">
<b>Hawkins</b> ['hå.k<sub>i</sub>nz], <sp>John</sp>, Sir, eng.
Musikhistoriker, (1719—89), var Advokat, men
beskæftigede sig ved Siden deraf ivrig med Musik og
blev saaledes (1741) Medgrundlægger af
<i>Madrigal Society</i>. Et rigt Giftermaal satte ham i
Stand til helt at ofre sig for sine
musikhistoriske Interesser, og i Løbet af 16 Aar (i hvilke
han for øvrigt beklædte en Fredsdommers
Stilling) udarbejdede H. den i sin Tid berømte
<i>General history of the science and the practice
of music</i> (1776, ny Udg. 1875, 3 Bd). Værket, til
hvis Udarbejdelse H. havde søgt Hjælp af
Fagmusikere, sattes vel straks i Skygge af
<sp>Burney</sp>'s mere overskuelige og velskrevne
Musikhistorie, men hævdede sig snart særlig som en
værdifuld, med stor Flid tilvejebragt Material-
og Citatsamling. H., der adledes 1772, har
endvidere forfattet en Biografi af Corelli.
<i>W. B.</i>
</chapter>

<chapter name="Haworth">
<b>Haworth</b> ['hå.wəþ (ell. 'he<sub>i</sub>wəþ']. By i det
nordøstlige England, Yorkshire (West-Riding).
(1911) 6505 Indb. Fabrikation af Uldtøjer.
<i>G. Ht.</i>
</chapter>

<chapter name="Hawthorne, Nathaniel og Julian">
<b>Hawthorne</b> ['hå.þ<sub>ə</sub>ån], 1) <sp>Nathaniel</sp>,
amerik. Forf., f. 4. Juli 1804, d. 18. Maj 1864.
1821—25 studerede han ved Bowdoin College,
hvor han var samtidig med Mænd som
Longfellow og den senere Præsident, Franklin
Pierce. Efter at have afsluttet sine Studier
tilbragte han de flg. 12 Aar i sin Fødeby, hvor
han levede meget ensomt og tilbagetrukken.
1839—41 var han ansat ved Toldvæsenet i
Boston, men mistede denne Stilling, da
Whig'erne kom til Magten. Derefter sluttede H. sig
trods Skepsis til de Mænd, der paa Brook
Farm nær ved Boston søgte at danne et
Idealsamfund efter Fourier's Ideer; men allerede
Aaret efter trak han sig tilbage, giftede sig
og boede i de flg. Aar i den gl. Præstegaard
»The Old Manse« i Concord, 1846—49 var han
Toldinspektør i sin Fødeby, men kom atter ud
af Stillingen ved Præsidentskifte. Da Pierce
blev Præsident, gjorde han H. til Konsul i
Liverpool, hvilken Stilling han beklædte indtil
1857, hvorefter han berejste Frankrig og
Italien og først vendte tilbage til Amerika 1860.
Sine sidste Aar tilbragte han i Concord paa
sin lille Ejendom, »The Wayside«. Sin
Forfattervirksomhed begyndte H. 1826 med
Romanen <i>Fanshawe</i>, der kun gjorde ringe Lykke.
Derefter skrev han i forsk. Tidsskrifter en
Rk. mindre Skitser og Fortællinger, der udk.
samlede som <i>Twice Told Tales</i> (4 Bd,
1837—42). Disse Fortællinger vandt ham nogen
Anseelse i England, men gjorde ingen Lykke i
Amerika. 1841 kom <i>Grandfathers Chair</i>, en
Nyenglands Historie for Børn, 1846 <i>Mosses
from an Old Manse</i>, igen en Rk. Stemninger
og Smaafortællinger, 1850 <i>The Scarlet Letter</i>,
hans berømteste Roman, der giver en ypperlig
Skildring af det gl. Puritanersamfund, 1851
<i>A Wonderbook for Girls and Boys</i>, s. A. <i>The
House of the Seven Gables</i>, den Roman, H.
satte højest af alle sine Værker, 1852 <i>The
Blithedale Romance</i>, bygget over Erindringer
fra hans Ophold paa Brook Farm, <i>The
Snow-Image and other Twice Told Tales</i>, 1853
<i>Tanglewood Tales, Biography of Franklin Pierce</i>,
1860 <i>The Marble Faun</i>, en Roman fra Italien
(i den eng. Udg. kaldet Transformation), 1863
<i>Our Old Home</i>, der rummer hans Iagttagelser
fra Opholdet i England. Ved sin Død efterlod
II. sig en Del Manuskripter, der senere er
udg. af hans Hustru, samt den Rk. <i>Notes-Books</i>,
der for en Del hidrører fra hans Ophold i
Europa: <i>The American Note-Books</i> (2 Bd, 1868),
<i>The English Note-Books</i> (2 Bd, 1870), <i>The
French and Italian Note-Books</i> (2 Bd, 1872).
Af H.'s Værker er <i>The Scarlet Letter</i> oversat
paa Dansk af Dr. Winkel Hoorn som »Det
røde Bogstav«. — H. er en af Amerikas
betydeligste Forfattere. Han er bleven kaldt
Syndens Digter, og han skildrer med Forkærlighed
en Overtrædelse, en Forbrydelse og dens
Følger for Menneskets aandelige Liv. Der er
derfor ikke mange Begivenheder i hans Bøger,
men en indtrængende, forstaaende
Sjæleanalyse. — Den bedste Udg. af H.'s Værker er
besørget af G. P. Lathrop (12 Bd, Boston 1883)
med en Biografi. (<sp>Litt</sp>.: <sp>J. Hawthorne</sp>,
<i>N. H. and his Wife</i> [2 Bd, Boston 1884];
<sp>Henry James</sp>, <i>N. H.</i> [i Serien <i>English Men of
Letters</i>]; <sp>Browne</sp>, <sp>Nina E.</sp>, <i>A Bibliography
of N. H.</i> [Boston 1905]).

2) <sp>Julian</sp>, amerik. Forf., ovenn.'s Søn, f.
i Boston 1846. Allerede som Barn fulgte han
med sin Fader til England, men vendte tilbage
og studerede ved Harvard og ved <i>Scientific
School</i> i Cambridge, hvor han lagde sig efter
Bygningskunst. 1870—72 var han Ingeniør ved
Dokkerne i New York. Hans første Værk er
en Rk. <i>Saxon Studies</i>, trykt i <i>Contemporary
Review</i> 1875. Foruden sin ovf. anførte
udmærkede Biografi af Faderen har han
offentliggjort en Rk. Romaner som: <i>Bressant</i>,
<i>Archibald Malmaison</i>, <i>Beatrix Randolph</i> etc.
<i>(T. L.). I. O.</i>
</chapter>

<chapter name="Haxo, François Nicolas Benoît">
<b>Haxo</b> [a'kso], <sp>François Nicolas
Benoît</sp>, Baron, fr. General, f. 24. Juni 1774 i St
Didier i Lothringen, d. 25. Juni 1838 i Paris.
Han kæmpede i Revolutionshæren ved Rhinen,
i Vendée og i Schweiz, ledede 1809 den anden
Belejring af Zaragoza, hvorfor han
forfremmedes til Oberst, og deltog med Udmærkelse
i Slaget ved Wagram. Endnu s. A. vendte han
tilbage til Spanien, deltog i Belejringerne af
Lerida, Mequinenza og Tortosa. 1812 ledsagede
han som Brigadegeneral Napoleon til Rusland,
udmærkede sig her i Slaget ved Mohilev og
forfremmedes til Divisionsgeneral. 1813 udførte
