ogsaa Hjernen. En anden Form, den saakaldte
<i>polioencephalitis hæmorrhagica superior</i>
(Wernicke) optræder overvejende hos Alkoholister
og især i Forløbet af <i>delirium tremens</i>. Den
viser sig mest ved Øjenmuskellammelser og
Synsforstyrrelser og fører sædvanlig til Døden
i Løbet af kort Tid.

Den store Hovedmængde af H. opstaar i
Forløbet af forskellige akutte Infektionssygdomme,
navnlig Influenza, ogsaa Tyfus,
Skarlagensfeber, Kighoste o. a. H. begynder som oftest
neget hen i Sygdommen, ikke sjælden i
Rekonvalescensen. Den viser sig ved stærk
Hovedpine, Opkastning, Svimmelhed, voldsom
Træthed, Lammelser, Kramper, Uklarhed og Uro.
I nogle Tilfælde gaar Tilstanden over i dyb
Bevidstløshed (<i>coma</i>), som ender med Døden,
i andre indtræder der Helbredelse af selve H.,
men ofte med Defekt af Hjernesubstansen
(Porencefali, Hjernesklerose), især hos Børn. Disse
Følgetilstande efter H. kan vise sig ved
Lammelser forbundet med Stivhed af Lemmerne,
krampagtige Trækninger i disse, epileptiforme
Kramper, Aandssvaghed, Blindhed. I mange
Tilfælde af H. helbredes den dog uden at
efterlade Spor. Behandlingen af H. er i de akutte
Stadier ret passiv, Hovedopgaven er at skaffe
Patienten fuldstændig Ro. Følgetilstandene
efter H. kan bedres meget ved Massage og
ortopædisk Behandling.

1919—20 (og) maaske i de nærmeste Aar efter
1890) optraadte Verden over, særlig i de
Lande, der havde deltaget i Verdenskrigen, en
Epidemi af en særlig Type af
Hjernebetændelse, som kaldtes <i>encephalitis lethargica</i> eller
»australsk Syge«; den er ogsaa, med Urette,
populært kaldt for Sovesygen, men har intet
med den egl. Sovesyge at gøre. Epidemien af
Sygdommen har muligvis Sammenhæng med
den forudgaaede Influenzaepidemi, men dette
er ikke sikkert fastslaaet, ligesom den Mikrobe,
der antages at frembringe Sygdommen, ikke
er kendt. <i>Encephalitis lethargica</i> udvikler sig
i Løbet af nogle Dage ell. Uger,
Sygdomsbilledet kan variere meget. I Beg. optræder der
sædvanligt Dobbeltsyn og
Øjenmuskellammelser, ogsaa andre Ansigtsnervelammelser. I det
videre Forløb præges Sygdommen ofte af en
voldsom Døsighed, Patienterne kan sove flere
Dage igennem (deraf Navnet <i>lethargica</i>). I
andre Tilfælde kommer der Uro og forsk. Slags
krampagtige (myokloniske) Trækninger i
Arme og Ben. I en Del Tilfælde fører Sygdommen
til Døden, i andre til Helbredelse; hos nogle
Patienter efterlades der dog blivende
Lammelser, Rysten ell. krampagtige Trækninger.
(<sp>Litt</sp>.: <sp>Lewandowsky</sp>, »Handb. der
Neurologie«, Bd 3 Berlin 1912]; <sp>Borberg</sp>,
<i>Encephalitis lethargica</i> [i »Bibl. for Læger« 1920]).
<i>K. H. K.</i>
</chapter>

<chapter name="Hjernebjælke">
<b>Hjernebjælke,</b> se <sp>Hjerne</sp>.
</chapter>

<chapter name="Hjerneblødhed">
<b>Hjerneblødhed</b> ell. <i>encefalomalacia</i> (mindre
korrekt kaldet <i>emollitio cerebri</i>) er en
Hjernelidelse, der opstaar ved, at et ell. fl. Blodkar
i Hjernen tilstoppes. En saadan Kartillukning
kan komme i Stand ved, at Væggen i Karret
bliver ujævn som Følge af Aareforkalkning ell.
syfilitisk Betændelse, hvorved Blodet størkner
paa den ujævne Overflade
(<sp>Hjernetrombose</sp>). Kar tillukningen kan ogsaa opstaa ved,
at en saadan Trombose dannes i Hjertet ell.
Lungernes Blodkar og et lille Stykke af det
størknende Blod løsner sig og med
Blodstrømmen føres op til Hjernen, hvor det sætter sig
fast i en Pulsaare; dette kaldes en
<sp>Hjerneemboli</sp> ell. Blodprop i Hjernen. Følgen af
en saadan Trombose ell. Embolt i Hjernen
bliver, at Hjernevævet paa et begrænset Parti
mister sin Ernæring og falder hen som en
blød Masse (emollierer). Det Sygdomsbillede,
der herved fremkommer, kan meget ligne det,
der opstaar som Følge af Hjerneblødning (se
<sp>Apopleksi</sp>), omerid det gennemgaaende
optræder under mildere Former.
Indledningsstadiet viser sig oftest ved Ildebefindende,
Hovedpine ell. Svimmelhed, sjældnere
Bevidstløshed. Næsten samtidig ell. i Løbet af kort
Tid kan der komme Lammelser, som
sædvanlig er halvsidige (Hemiplegi), Taleforstyrrelser,
Synsforstyrrelser, Usikkerhed af Bevægelser,
Følelsesløshed ell. Aandssvækkélse. Disse
Symptomer tiltager gerne en lille Tid, derefter
begynder de at svinde; undertiden kan de
fortage sig helt, undertiden efterlades der som
Rest en større ell. mindre Lamhed, Stumhed,
Aandssvækkélse ell. andet. Medens dette er det
typiske Billede af H., naar et enkelt begrænset
Parti af Hjernen emollierer, ser man ikke
sjældent og navnlig hos ældre Folk med
Aareforkalkning et mere kronisk Forløb af
Sygdommen, enten jævnt fremadskridende ell.
optrædende i smaa Skub, idet der snart kommer
en lille Kartillukning hist, snart her; derved
kommer en jævn Aftagen af Aandsevnerne og
Kræfterne, Vanskeligheder ved Gangen,
Usikkerhed af Talen. Den bekendte
»Gammelmandsgang« med smaa slæbende Skridt henføres
sædvanligt til, at der kommer talrige ganske
smaa Kartillukninger i Hjernen, navnlig i
Synshøjene og Linsekernen.

Behandlingen af H. maa overvejende rettes
mod den til Grund liggende Karlidelse, som
oftest er Aareforkalkning, sjældnere Syfilis ell.
Hjertesygdom. Paa selve Lamhederne kan der
ofte hjælpes ved Massage og Sygegymnastik.
Udsigterne til Helbredelse kan være ganske
gode ved den mere begrænsede H., navnlig
naar den skyldes Syfilis; nogen Lamhed bliver
der dog ofte tilbage. Ved de mere kroniske
Tilfælde hos gamle Folk med Aareforkalkning
er Udsigten til Helbredelse mindre god.
(<sp>Litt</sp>.: <sp>Lewandowsky</sp>, »Handbuch der
Neurologie«, Bd 3 [Berlin 1912]).
<i>K. H. K.</i>
</chapter>

<chapter name="Hjerneblødning">
<b>Hjerneblødning,</b> se <sp>Apopleksi</sp>.
</chapter>

<chapter name="Hjernebrok">
<b>Hjernebrok,</b> se <sp>Encefalocele</sp>.
</chapter>

<chapter name="Hjernebyld">
<b>Hjernebyld,</b> se <sp>Hjerneabsces</sp>.
</chapter>

<chapter name="Hjerneemboli">
<b>Hjerneemboli,</b> se <sp>Hjerneblødhed</sp>.
</chapter>

<chapter name="Hjerneemollition">
<b>Hjerneemollition,</b> d. s. s.
<sp>Hjerneblødhed</sp>.
</chapter>

<chapter name="Hjernehinde">
<b>Hjernehinde,</b> se <sp>Hjerne</sp>.
</chapter>

<chapter name="Hjernehindebetændelse">
<b>Hjernehindebetændelse,</b> se <sp>Meningitis</sp>.
</chapter>

<chapter name="Hjernehindebrok">
<b>Hjernehindebrok.</b> Ved den som
Encefalocele betegnede Tilstand kan den gennem
Kraniumsdefekten fremtrædende Svulst undertiden
alene bestaa af en Sæk af Hjernehinden, hvori
findes Hjernerygmarvsvædske, men ikke
