bagtil noget tilspidset og temmelig stærkt
opadbøjet, og som i Midten er forsynet med et
rundt ell. trekantet Hul (Fig. 6).

H.'s fornemste Opgave er som nævnt at
beskytte Hoven mod overvættes Slid; men det
tjener i modificeret Skikkelse ogsaa andre,
meget vigtige Formaal, nemlig 1) at sikre
Hesten Fodfæste i glat Føre (Vinterbeslag), 2) at
mildne de for Hesten skadelige Følger af
fejlagtige Benstillinger og 3) at understøtte
Helbredelse af Sygdomme i Hoven (Sygebeslag).
H. er kort sagt et uundværligt Gode, men kan
samtidig betegnes som et nødvendigt Onde,
fordi det paa mange Maader griber forstyrrende
ind i Hovens naturlige Virkemaade og
derigennem i fl. Retninger kommer til at true ikke
blot Hovens, men ogsaa hele Lemmets
Sundhed. Det er saaledes meget uheldigt, at Hoven,
medens Beslaget ligger, vokser sig længere og
længere og samtidig bliver mere og mere
hældende, idet Skoen ganske ophæver Sliddet af
Hornvæggen i Taaen og Sidevæggen, medens
Dragtvæggen slides mod Skoens øverste Flade.
Dette Slid kommer i Stand, fordi Hoven under
Gennemtrædningen udvider sig lidt i Dragten
og atter trækker sig sammen, naar
Belastningen ophører. Denne saakaldte Hovmekanisme
spiller en meget stor Rolle, dels ved at bryde
Nedfaldsstødet, dels ved at fremme
Blodcirkulationen i Hoven, og det er derfor ogsaa meget

<img>Fig. 1. Romersk Heste-Sandal.</img>

<img>Fig. 2. Hestesko af ældste Type.</img>

<img>Fig. 3. Sko af spansk Type.</img>

<img>Fig. 4. Sko af gammeltysk
eller svensk Type.</img>

<img>Fig. 5. Gammel nordisk Isbrodde.</img>

<img>Fig. 6. Orientalsk Sko.</img>

<img>Fig. 7. Højre Forsko, set fra underste Flade.</img>

<img>Fig. 8. Højre Bagsko, set fra øverste Flade.</img>
