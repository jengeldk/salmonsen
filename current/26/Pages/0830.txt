med Stab og Luftforsvarsafdelinger, af
følgende Landfæstninger: Fossumafsnittets
Befæstninger, Sarpsborg, som hver opsættes med en
Artilleriafdeling og en Signalafdeling. I
Reserve er stillet: Kongsvinger, Stjør- og Verdal
Befæstninger samt Narvikdetachementet. Af
Kystbefæstninger er der: Oscarsborg med
Svelbik Befæstninger, Tønsberg Befæstning, Bergens
Befæstning, hver med en Artilleriafdeling,
Signalafdeling og Mineafdeling, og videre
Oslofjordens fremskudte Befæstninger, Fredrikstad
Mineforsvar, Vardøhus Befæstninger. I Reserve
holdes Kristiansand Befæstninger.

<sp>Hærens Flyvevaaben</sp> bestaar af
Hærens Flyveskole og Hærens Flyvemaskinfabrik,
Flyveregimentet og Nordenfjeldske
Flyvebataillon. Regimentet er sammensat af 1
Kampbataillon, en Spejderbataillon, en Bombeving og
et Feltværksted. Hver Bataillon har 3 Ving à 9
Flyvemaskiner, plus eventuelle
Reservemaskiner. Eksercerplads: Kjeller og Gardermoen.
Nordenfjeldske Flyvebataillon bestaar af 1
Kampving, 1 Spejderving og et Feltværksted.
Eksercerplads: Rindenleret.

<sp>Hærens Intendantur</sp> er som før
organiseret med en Generalintendantur i Oslo,
Distriktsintendanturer og et
Forplejningskompagni for hver Division.

<sp>Hærens Sanitetsvæsen</sp> har beholdt
i alt væsentligt den gamle Organisation med
en Sanitetschef af Oberst-Grad i Spidsen og
med bl. a. en Divisionslæge og et
Sanitetskompagni pr. Division.

<sp>Automobilkorpset</sp> opsættes med 6
Automobilkompagnier.

<sp>Gasforsvaret</sp>. Under Hærens
vaabentekniske Korps er oprettet en Gasskole, hvortil
indbeordres saavel Befalingsmænd som Menige.
Ved hver Division oprettes et Gaskompagni à
(2) 3 Pelotonger. Heraf vil hvert
Infanteriregiment kunne faa sig tildelt en Pelotong.

<sp>Garden</sp> opretholdes som før, saaledes, at
man der kan aftjene sin Værnepligt samlet i en
Tid af 183 Dage.

<sp>Skoler</sp>. I Stedet for de tidligere
Underofficersskoler indføres <sp>Befalsskoler</sp>, en
for hver Division og en for hvert
Specialvaaben med de samme Standkvarterer som de
tidligere Underofficersskoler.

Vaabnenes Generalinspektører, som tidligere
havde Generalmajors Rang, er nu Oberster.

<sp>Befalingsmandsordningen</sp>.
Befalingsmændene er dels udskrevne, dels
skoleuddannede. De udskrevne Befalingsmænd faar
deres Uddannelse under de vanlige
Vaabenøvelser eller i kortere Kursus. De
skoleuddannede Befalingsmænd gennemgaar en
Befalingsmandsskole, som er en Enhedsskole (ɔ: fælles
for de tidligere Officerer og Underofficerer).
Af Befalingsmandsskoler er der 6 for
Infanteriet og en for hver af Specialvaabnene med de
samme Standkvarterer, som de tidligere
Underofficersskoler havde. Skolerne er 1-aarige,
undtagen for Ingeniørvaabnet og Feltartilleriet,
hvor de er 2-aarige for ikke Studenter.
Fæstningsartilleriet har en egen 4-aarig teknisk
Skole. Som Elever optages: Middelskoleelever
og Studenter eller Folk med tilsvarende
Uddannelse. De udeksaminerede Elever bliver
beskikket til værnepligtige Sergenter. De, som
har Realartium, kan konkurrere om at blive
optaget paa den 2-aarige Krigsskole og bliver
derefter Løjtnanter. De, som ønsker en
Stilling, svarende til de tidligere Underofficerer,
beordres til 1 à 2 Aars Prøvetjeneste ved
Garden eller andetsteds, og bliver efter bestaaet
Prøve fastlønnet Fændrik. Resten af de
skoleuddannede Befalingsmænd bliver værnepligtige
Befalingsmænd.

<sp>Krigsskolen</sp> (s. d.) bestaar af 2 Klasser
à 17 Elever. For at komme ind, fordres
Eksamen fra en Befalingsmandsskole samt
Eksamen Artium paa Reallinien.

<sp>Andre Skoler</sp>. Den <sp>militære
Højskole</sp> meddeler højere militærvidenskabelig
Undervisning, og er 2-aarig.

<sp>Hærens Rideskole</sp> har et Kursus paa
7 1/2 Maaned, obligatorisk for Kavaleriets og
Feltartilleriets fastlønnede Befalingsmænd. Og
et andet, lige saa langt, Kursus for
Kavaleriets fastlønnede Befalingsmænd.

<sp>Infanteriets</sp> og <sp>Feltartilleriets</sp>
m. v. <sp>Skydeskoler</sp> forbliver som ved den
gamle Ordning. Infanteriets Vinterskole blev
fast Institution med 24—30 Dages Varighed.
Desuden haves Ingeniørvaabnets Radioskole,
Hærens Flyveskole (1-aarig), Hærens
Musikskole, Befalingsmandskursus for Studenter ved
N.'s tekniske Højskole.

<sp>Værnepligtsmassen og dens
Fordeling</sp>. Man regner med et aarligt
Rekrutkontingent paa 16500 Mand. Heraf udskrives til
Hæren c. 9600 stridende, 1000 ikke-stridende og
1000 hjælpedygtige. Til Flaaden udskrives der
c. 1700 stridsdygtige og 300 hjælpedygtige.

<sp>Vaabenøvelser</sp>. Øvelsestiden for de
forskellige Vaaben er fastsat saaledes: Infanteri
og Hjulryttere 60 Dages Rekrutskole +
Regimentssamling i 2 Perioder à 24 Dage,
tilsammen 108 Dage, Kavaleriet 90 + 48 = 138
Dage, Feltartilleriet og det tunge Artilleri 90 +
48 = 138 Dage, Bjergartilleri og Luftværn 60
+ 48 = 108 Dage, Betjeningsmandskab ved
Artilleriet 48 + 48 = 96 Dage,
Fæstningsartilleriet 60 + 48 = 108 Dage. Flyvesoldater
30 + 3 X 40 = 150 Dage, Intendanturen 90
+ 30 = 120 Dage, Sanitetssygebærere 48 + 48
= 96 Dage, Sygevogtere 90 + 30 = 120 Dage,
Veterinærkorpset 180 Dage, Automobilkorpsets
Befalingsmandselever 48 + 72 = 120 Dage,
Chauffører og Mekanikere 48 + 72 = 120 Dage,
Troppetræn 90 Dage, Haandværkere, Kokke og
Militærarbejdere 96—138 Dage. Rekrutskoler
holdes i Almindelighed hvert Aar ved
Afdelingerne. Regimentssamlinger holdes hvert andet
Aar, saaledes at der hvert Aar bliver
Regimentssamling ved Halvparten af Afdelingerne.

<sp>Skytter og Idrætsmænd</sp>. Soldater,
som paa Forhaand paa betryggende Maade
legitimerer, at de tilfredsstiller Fordringerne til
Idrætsmærket og samtidig til 2. Klasses
Skytter, fritages for Deltagelse i de første 12 Dage
af Rekrutskolen, hvis denne har en Varighed
af 72 Dage og derover. Er Rekrutskolen kortere,
sættes Fritagelsen til 8 Dage. For Rekrutskoler
under 60 Dages Varighed gives der ingen
Fritagelse.
