af et Aktieselskab <i>The Great Eastern Train
Ferries Ltd.</i>, hvori <i>London and North Eastern
Railway</i> er interesseret; et belgisk
Datterselskab <i>La Société Belgo-Anglaise des Ferry Boats</i>
administrerer Driften paa Fastlandet. Selskabet
ejer 3 oliefyrede D., udelukkende beregnede
for Godstransport. D. har 4 Spor, der afsluttes
blindt i Forenden, medens de i Agterenden
løber sammen til 2 Spor, saaledes at de 36,6 m
lange Broklapper i Færgelejerne har 2
parallelt liggende Spor med c. 3,5 m's Afstand
mellem Spormidterne. Da de engelske Baners
Ladeprofil er mindre end Kontinentets, kan
dettes Jernbanevogne ikke løbe paa førstnævnte
Baners Linier, hvorfor saavel Færgeselskabet
som de interesserede Jernbaneforvaltninger har
ladet bygge en hel Del
<sp>Dampfærgevogne</sp>, tildels indrettet som Specialvogne for
Forsendelse f. Eks. af Kød, Flæsk, slagtet Fjerkræ,
Blomster, Grøntsager, Frugt m. v. samt
Automobiler. Disse Vogne er stationeret paa
forskellige større Stationer i Belgien, Tyskland,
Østerrig, Schweiz og Italien, og mellem
Selskabet og de paagældende Baner er oprettet
Overenskomst om gennemgaaende Godstrafik.

I de senere Aar er der yderligere kommet
Projekter frem om forskellige andre
Færgeforbindelser, f. Eks. mellem Sverige (Göteborg) og
England samt mellem Danmark (f. Eks.
Frederikshavn) og Norge (f. Eks. Larvik), men
disses Virkeliggørelse ligger sikkert et godt
Stykke ud i Fremtiden.
<i>G. K.</i>
</chapter>

<chapter name="Damphat">
<b>Damphat,</b> se <sp>Dampkedel</sp>, S. 484.
</chapter>

<chapter name="Dampjern">
<b>Dampjern,</b> se <sp>Strygning</sp>.
</chapter>

<chapter name="Dampmaskine">
<b>Dampmaskine.</b> Rettelse, S. 489, Sp. 2, L. 2
f. n.: Reciever læs: Receiver
</chapter>

<chapter name="Damp- og Motorskibsfart">
<b>Damp- og Motorskibsfart.</b> I Aarene efter
Krigen er Bygningen af Motorskibe til
Erstatning af Dampere saavel i Fragt- som
Passagertrafikken foregaaet i et stedse stærkere
Tempo. Medens der før Krigen ingen større
Motorskibe fandtes, maalte Verdens samlede
Motorskibsflaade i 1928 5432000 Reg. Tons
brutto. Af Damp- og Motorskibe tilsammen paa
over 100 Beg. Tons brutto fandtes i 1914 45,4
Mill. Reg. Tons brutto og i 1928 65,2 Mill. Reg.
Tons brutto, fordelt paa følgende Maade
mellem de vigtigste Lande.

De vigtigste Nationers Damp- og
Motorskibsflaader Juni 1928.
<table>
<td><td>Antal Skibe<td>1000 R. T. br.<td>Antal R. T. br. pr. 1000 Indbg.
<td>England<td r>9840<td r>22504<td r>466
<td>U. S. A.<td r>3653<td r>13703<td r>117
<td>Japan<td r>2048<td r>4140<td r>69
<td>Tyskland<td r>2053<td r>3738<td r>59
<td>Italien<td r>1142<td r>3349<td r>83
<td>Frankrig<td r>1482<td r>3256<td r>80
<td>Norge<td r>1765<td r>2954<td r>1059
<td>Holland<td r>1270<td r>2809<td r>373
<td>Sverige<td r>1239<td r>1412<td r>233
<td>Grækenland<td r>515<td r>1188<td r>170
<td>Spanien<td r>789<td r>1138<td r>52
<td>Danmark<td r>627<td r>1042<td r>298
<td>Brasilien<td r>344<td r>542<td r>15
<td>Belgien<td r>230<td r>488<td r>62
<td>Rusland<td r>349<td r>374<td r>3
<td>Kina<td r>212<td r>316<td r>0
<td>Argentina<td r>252<td r>265<td r>26
<td>Jugoslavien<td r>145<td r>261<td r>20
<td>Portugal<td r>169<td r>219<td r>38
<td>Finland<td r>239<td r>214<td r>65
<td>Tyrkiet<td r>179<td r>160<td r>12
<td>Chile<td r>116<td r>160<td r>40
<td>Danzig<td r>33<td r>128<td r>324
<td>Letland<td r>81<td r>114<td r>61
<td>Rumænien<td r>34<td r>72<td r>4
<td>Estland<td r>62<td r>42<td r>38
</table>

Bruttotonnagen af Damp- og Motorskibe.
<table>
<td v2><td c>1914<td c>1928
<td c>1000 R. T. br.<td c>1000 R. T. br.
<td>England<td r>20524<td r>22504
<td>U. S. A.<td r>4330<td r>13703
<td>Japan<td r>1708<td r>4140
<td>Tyskland<td r>5135<td r>3738
<td>Italien<td r>1430<td r>3349
<td>Frankrig<td r>1922<td r>3256
<td>Norge<td r>1957<td r>2954
<td>Holland<td r>1472<td r>2809
<td>Sverige<td r>1015<td r>1412
<td>Danmark<td r>770<td r>1042
</table>

Efter Afbrydelsen under Krigen er
Dampskibslinierne i det væsentlige genoprettet i
samme Form som tidligere. For de vigtigste
udenlandske oversøiske Liniers Vedkommende kan
nævnes følgende Forandringer.

Af de vigtigste <sp>tyske</sp> Linier er Ruterne
Genua—-Nord- og Sydamerika ikke genoprettet.

<sp>Japanske</sp> Rederiers Rutefart er betydelig
udvidet. <sp>Nippon Yusen Kaisha</sp> har
Linier mellem Europa og Østasien, og mellem
New York og Østasien.

<sp>Kokusai Kisen Kabushiki</sp> har
Linier mellem Europa og Japan, mellem Europa
og New York og mellem New York og Japan.

<sp>Italienske</sp> Linier er udvidet.
<sp>Navigazione Generale Italiana</sp> og
<sp>Lloyd Sabaudo</sp> har Linier mellem
Genua og Nord-, Central- og Sydamerika samt
Australien, og <sp>Cosulich Line</sp> og <sp>Lloyd
Triestino</sp> har Linier mellem Triest og
henholdsvis New York og Bombay og Østasien.

De tidligere <sp>østerrig-ungarske</sp> og
<sp>russiske</sp> oversøiske Linier er ophørt.

<sp>Amerikanske</sp> Linier er forøget meget
stærkt ved den under Krigen byggede Tonnage,
som tilhører Staten og administreres af <sp>U. S.
A.'s Shipping Board</sp>. Shipping Board
driver i Øjeblikket 20 Linier mellem U. S. A.
og andre Lande, hvoraf 12 paa Nordeuropa, 3
paa Middelhavet, 3 paa Sydamerikas Østkyst,
1 paa Japan og Kina og 1 paa Australien og
Indien.
<i>H. N. Skade.</i>
</chapter>

<chapter name="Dampremy">
<b>Dampremy,</b> (1921) 12995 Indb.
</chapter>

<chapter name="Dampskibsfart">
<b>Dampskibsfart,</b> se <sp>Damp- og
Motorskibsfart</sp> (<i>Suppl</i>.).
</chapter>

<chapter name="Dampskibsselskab, Det forenede">
<b>Dampskibsselskab, Det forenede.</b>
Selskabets Flaade var ved Verdenskrigens
Begyndelse hovedsagelig engageret i Rutefart mellem
Udlandet og Danmark og mellem danske Havne
indbyrdes. I Løbet af Aaret 1917 bevirkede
Blokaden og den uindskrænkede Undervandskrig,
at næsten hele den udenlandske Rutefart
maatte indstilles, idet kun Eksportruterne til
England og Kultransporterne tilbage opretholdtes.
I øvrigt beskæftigedes Flaaden i Fragtfart uden
