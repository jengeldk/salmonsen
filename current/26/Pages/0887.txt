mindre end Vatikanbyen. — I Parken ligger
foruden Villa Barberini Ruinerne af en af
Domitians Sommervillaer.

II<sub>6</sub>. <sp>Palazzo della Dataria</sp>
ligger i Roms Centrum (Kortet til Artiklen
<sp>Rom</sp> F 4, 5) i Via della Dataria, der udgaar
fra Piazza de Quirinale ved selve det kgl. Slot
(Quirinalet). Paladset, der hverken er
betydeligt i kunstnerisk Henseende eller i Omfang,
rummer hovedsagelig en Del af det pavelige
Kancelli, <i>Dataria apostolica</i>, der besørger de
mindre betydningsfulde Sager (se <sp>Dataria</sp>).
Det ledes (1929) af Kardinalernes Ældste,
Prodatar Vincenso Vannutelli, Biskop af Ostia og
Palestrina. En Del af Bygningen er en Art
Stiftelse for Præster.

II<sub>7</sub>. <sp>Palazzo della Cancellaria</sp>, det
gamle pavelige Kancelli, ogsaa kaldet
Cancellaria Bramantes, en af Roms prægtigste
Bygninger i ædel Renaissancestil, beliggende ved
Hovedfærdselsaaren Corso Vittorio Emanuelo
og Piazza Cancellaria (se Kortet til Artiklen
<sp>Rom</sp> C. D. 5). Bygningen er opført til
Kardinal Raffael Riario 1486—96 og endeligt
fuldført 1520. Til Façaden er anvendt
Travertinkvadre fra Colosseum, medens Søjlerne i den
med Arkader i to Etager forsynede Gaard
delvis stammer fra Oldkirken San Lorenzo in
Damaso. Til Paladset medregnes netop den
med dette sammenbyggede Kirke <i>San Lorenzo
in Damaso</i>, der er opbygget paa Resterne af
den omtalte Oldtidsbasilika. Kirken er
yderligere restaureret 1862—84. Palazzo della
Cancellaria, der dog allerede før Traktaten af 1929
hørte under Paven, tjener nu som før som
Sæde for det pavelige Kancelli og ledes af
Statssekretær, Kardinal Pietro Gasparri.

II<sub>8</sub>. <sp>Palazzo di Propaganda Fide</sp>
ligger i Roms nordlige Bydel (Kortet til
Artiklen <sp>Rom</sp> F 3—4) noget Syd for den
spanske Trappe og paa Sydsiden af Piazza
Mignanelli mellem Via Propaganda Fide og
Hovedfærdselsaaren Via due Macelli. Paladset er
Sæde for P.'s største Højskole (eller Kollegium)
for Udbredelse af den katolske Tro gennem
Missionsvirksomhed og benævnes derfor
almindeligvis <i>Collegio di Propaganda Fide</i>. Det
stiftedes af Gregor XV i 1622 og udvidedes
af Urban VIII 1627 (kaldes derfor ogsaa
undertiden <i>Collegium Urbanum</i>). Bygningens to
Façader er forskellige, idet den nordlige er udført
af Bernini (1627), den vestlige af Borromini.
Til Kollegiet hører et bekendt Trykkeri
(<i>Tipografia poliglotta</i>).

II<sub>9</sub>. <sp>Palazzo de San Callisto in
Trastevere</sp> ligger i Bydelen Trastevere
(Kortet til Artiklen <sp>Rom</sp> C 6—7) og udgør
Komplekset omkring Kirken Santa Maria in
Trastevere, denne Kirke er dog ikke medregnet
i Traktaten, derimod den lille Kirke San
Callisto. Til Paladset hører endvidere en Have
(i alt 2 1/4 ha).

II<sub>10</sub>. <sp>Palazzo dei Convertendi</sp> (<sp>ora
Congregazione per la Chiesa
Orientale</sp>) <sp>in piazza Scossacavalli</sp>
udgør den østlige Halvdel af Bygningskomplekset
mellem Piazza'erne Rusticucci og Scossacavalli
foran Peterskirken (Kortet til Artiklen <sp>Rom</sp>
B 3). Paladset er bygget 1685 (den nordøstlige
Del ligger sandsynligvis paa Stedet for Raffaels
Bolig 1517—20) og er, som det ovenfor
fremgaar, Sæde for Foreningen for Kirkerne i
Orienten.

II<sub>11</sub>. <sp>Palazzo de San Officio ed
adiancence</sp> (og tilliggende) omfatter det
Omraade, som blev afskaaret af Citta del
Vaticanos sydøstlige Hjørne (se ovf. og Kortet til
Artiklen <sp>Rom</sp> A 3). Arealet omfatter: a)
<i>Palazzo de San Officio</i>, fra 1542 af Pave Paul III
valgt som Sæde for Inkvisitionen; nu efter en
Udvidelse (1921—26) Bolig for 6 Kardinaler. —
b) <i>Campo Santo de Tedeschi</i>, en af de ældste
kristne Kirkegaarde, anlagt af Konstantin den
Store, nu (siden Pius den VI 1779) anvendt til
Begravelse af Tyskere og Hollændere. — c)
Den lille Kirke <i>Santa Maria della Pietà in
Campo Santo</i> med tilhørende Museum og
Bibliotek (8000 Bind). — d) <i>Museo Petriano</i>,
en Nybygning fra 1925, indeholdende
Samlinger vedrørende den gamle og nye Peterskirke
(Tegninger, Modeller, Udkast, Fragmenter af
den gamle Kirke m. m.).

II<sub>12</sub>. <sp>Palazzo del Vicariato in via
della Pigna</sp> ligger som angivet i Via della
Pigna nær Corso Vittorio Emanuelo og op til
Kirken San Francisco di Stimmate (se Kortet
til Artiklen <sp>Rom</sp> E 5); Kirken er ikke
indbefattet.

II<sub>13</sub>. <sp>Immobili sul Gianicolo</sp>
(immobili = urørligt Gods) bestaar af en
Samling Haveanlæg o. l. paa Gianicolohøjen (Monte
Gianicolo) og strækker sig fra Peterspladsen
i Nord omtrent til Villa Lante ved den
botaniske Have i Syd, mod Vest begrænset af
Bymuren og mod Øst af Porta San Spirito og
den yndede Udsigtspromenade Passeggiata
Gianicolo. I dette Omraade ligger ogsaa en Villa
Barberini, desuden <i>Palazzo e Villa Cesi</i>, Villa<i>
Gabriella</i> (der dog købtes af Vatikanet allerede
i 1926), Kirkegaarden og Kapellet <i>San Spirito</i>
og paa Janiculumhøjen Kirken <i>San Onofrio</i>
(grundlagt 1430) med tilhørende
Hieronymitterkloster, i hvilket Digteren Tasso døde (25.
Apr. 1595). Arealet kan angives til c. 17 ha.

Gruppe III. Nr. 1 a) <sp>Università
Gregoriana</sp> ligger nær Panthéon mellem Via
del Seminiario og Via dei Pastini i det
Bygningskompleks, hvis østlige Halvdel
udgøres af Børsen (Kortet til Artiklen <sp>Rom</sp> E 4
viser her fejlagtigt Universitetet i et Kompleks
for sig). Universita Gregoriana har fra 1873
været knyttet til denne Bygning og har nu 60
Lærerkræfter og c. 2000 Tilhørere; der kan ved
Universitetet tages Doktorgrader (Laurea) i
Teologi, Filosofi og Kirkeret. Universitetet
udvidedes i 1925 ved Opførelsen af en ny
Bygning, nemlig b) <sp>Università Gregoriana
alla Pilotta</sp>, beliggende i Via Pilotta
(Kortet til Artiklen <sp>Rom</sp> F 5) mellem Kirken San
Croze og Villa Colonna og vendende ud saavel
til Quirinalpladsen som Piazza Pilotta
(Hovedfaçaden). Bygningen er nu (1930) fuldført. Nær
hertil slutter sig:

III<sub>2</sub>. <sp>Istituto Biblico</sp>, der rummes i
<i>Palazzo Muti Papazzurri</i>, som danner Piazza
Pilotta's vestlige Begrænsning (paa Kortet til
Artiklen <sp>Rom</sp> F 5 mangler Komplekset Farve).
Paladset er bygget af Mati de' Rossi 1680, men
