særlig dertil indrettet Bygning. Et Museum vil
blive aabnet i den nærmeste Fremtid. — En
kommunal Administrationsbygning med
Mødesal for Sogneraadet samt Kontorer for Kæmner
og Kommuneingeniører er opført 1919
(Bygningsinspektør A. V. C. Eckhaussen); et
Alderdomshjem er opført 1919—22 (samme
Arkitekt). Der er Gas- og Vandværk;
Elektricitetsselskabet »O.« faar ogsaa Strøm fra
Kraftstationen. Dommerbolig er opført 1919 med Bolig
og Kontorer for Dommeren i 53. Retskreds
(Hads Herred) og Bolig for Politimesteren i
40. Politikreds (Arkitekt Harald Nielsen,
Kjøbenhavn). — »Cementfabrikker« rettes til
»Cementvarefabrikker«. Postkontor og
Telegrafstation har faaet egen Bygning, opført 1928
(Arkitekt V. Puc jun., Aarhus). — »Banken for
O. og Omegn« samt »Hads Herreds
Landbobank« rettes til »O. Bank, oprettet 1898,
Bygning opført 1899«, og »O. Landbobank, oprettet
1906, egen Bygning 1914« (Arkitekt Sv. Sølling,
Kjøbenhavn). Paa Kirkegaarden ligger Maleren
la Cour begravet.
<i>M. S.</i>
</chapter>

<chapter name="Oddernes">
<b>Oddernes,</b> <sp>Herred</sp>. Antagen Formue 1927
var 14,0 Mill. Kr. og Indtægt 3259000 Kr.
Statens Skovskole ligger paa Mosby.
Tuberkulosehjem paa Øvre Kongsgaard og Ebenezer
Barnehjem paa Jægersborg.
<i>M. H.</i>
</chapter>

<chapter name="Odderspidsmus">
<b>Odderspidsmus,</b> se <sp>Potamogalidæ</sp>.
</chapter>

<chapter name="Odderøen">
<b>Odderøen.</b> Befæstningen blev ved
Hærordningen af 1930 stillet i Reserve og
Kommandantstillingen ophævet.
<i>M. H.</i>
</chapter>

<chapter name="Odd Fellows">
<b>Odd Fellows,</b> se (ogsaa) <sp>Friendly
Societies</sp>.
</chapter>

<chapter name="Odenkirchen">
<b>Odenkirchen,</b> (1927) 20076 Indb.
</chapter>

<chapter name="Odense">
<b>Odense</b> <sp>Købstad</sp> havde 1925 52376 Indb.
Ifølge Folketællingen 1. Apr. 1929 var der 54424
Indb. Til de tidligere anførte <sp>Forstæder</sp> maa
føjes »Snapind« i Paarup Sogn med 430 Indb.,
saa at Forstædernes hele Befolkning 1925 var
15472. — Af andre <sp>Tilføjelser og
Ændringer</sp> til den tidligere Beskrivelse skal
nævnes: Over O. Aa fører nu en 6. Bro,
»Palnatokebroen« mellem Skt. Jørgensgade og
Nyborg Landevej. En 5. Sognekirke, »Thomas
Kingos Kirke«, er 1922—23 opført ved
Bülowsvej (Arkitekt kgl. Bygningsinspektør J. Vilh.
Petersen). O. havde i 1928 258 Gader og
Stræder, i alt 96,5 km. Foruden Jernbanelinier
Straaler ogsaa Landeveje ud til alle Sider fra
Byen. — I Slottet har ogsaa
Amtsvejinspektøren Kontor, Kommunekassereren derimod paa
Raadhuset. O. har nu 5 Pastorater, idet der
er oprettet et Thomas Kingos Sogn; endvidere
er Skt. Hans' Landsogn udskilt som særligt
Kirkesogn med egen Kirke, »Fredens Kirke«
paa Skibshusvej (Arkitekt P. V. Jensen-Klint).
— Det kgl. Borgmesterembede er nedlagt 1926.
— »Klaragade« skal overalt være »Klaregade«.

Angaaende <sp>Bygninger og
Institutioner</sp>: Udvidelsen af Museet (1897—98) bestaar
kun af 1 Fløj. O. Bys offentlige Læsesal hører
nu under Centralbiblioteket. O. Amts og Bys
Sygehus er 1927—28 udvidet med 2 større
Bygninger (Arkitekt N. Jacobsen) med Plads til
yderligere 105 Patienter. Den kommunale
Badeanstalt er opført 1921—22 (Arkitekt Hjalmar
Kjær). De offentlige Slagtehuse og
Kødkontrollen har ikke længere Forbindelse med
Eksportslagteriet, idet der 1925—26 ved
Rugaardsvej er opført et stort offentligt Slagtehus
(Arkitekt Ingeniør L. Damgaard) med baade Kød-
og Mælkekontrol. »National« er ombygget
1927—28 (Arkitekt A. Eriksen). »Paladsteatret«,
Vestergade, er opført 1923 (Arkitekt Hj. Kjær)
med 753 Siddepladser. I Stedet for de 1925
nedbrændte ældre Træbygninger ved Havnen
er der nu opført moderne brandsikre Pakhuse
og en stor Silobygning.

Angaaende <sp>Fabrikker m. m. samt
Handelsvirksomheder</sp>: <sp>Nedlagt</sp> er:
»Dansk Elektro-Aktieselskabs« Fabrik, Gustav
Krüger & Co.'s Klædefabrik, O. Privatbank og
»Den danske Andelsbank«. — <sp>Tilføjelser</sp>:
Arbejdernes Aktiebageris Bygning, opført
1922-23 (Arkitekt Hj. Kjær); Maskinfabrikken
»Phønix«, grundlagt 1889, har 85 Arbejdere;
A/S »Dæhnfeldt«, nu A/S »L. Dæhnfeldt og
Theodor Jensen«, har c. 120 Funktionærer og
Arbejdere (Markerne ved Stige er nedlagte);
Laur. Andersen's Kulforretning er grundlagt
1866; I. I. Larsen's Korn- og
Foderstofretning; O. nye Silopakhus; Fyns
Andels-Foderstofforretning (Filial); O. Staalskibsværft (ved
Kanalen), grundlagt 1918 af Skibsreder A. P.
Møller, har til Udgangen af 1928 bygget 8
Damp- og 23 Motorskibe med henholdsvis
27600 og 180700 t Dødvægt og beskæftiger 75
Funktionærer og c. 900 Arbejdere; O.
Vinkompagni (Th. Andersen); Joh. Weimann: Fabrik
for Skindklæder.

<sp>Andre Forhold</sp>. I <sp>Havnen</sp> indgik
1927 fra Indlandet 963 Skibe med 93620 t Gods,
og fra Udlandet 1285 Skibe med 476079 t;
samme Aar udgik til Indlandet 993 Skibe med
35986 t Gods og til Udlandet 1241 Skibe med
42687 t. — 1925 fuldførtes en Ophalingsbedding
for Skibe indtil 500 t Vægt. — <sp>Kommunens
Indtægter og Udgifter</sp> var 1925—26
henholdsvis 6,947 (1927—28: 6,9) og 6,007
(1927—28: 6,7) Mill. Kr.; dens Formue og Gæld ved
Aarets Udgang henholdsvis 27,361 (29,2) og 18,987
(18,8) Mill. Kr. — Ved Vurderingen til
<sp>Ejendomsskyld</sp> pr. 1. Jan. 1927 var hele
Summen 230,003 Mill. Kr., hvoraf 71,798 Mill. Kr.
Grundværdi. Samme Aar var
Bygningsassurancen 214,558 Mill. Kr. — O. har 2 Gange
ugentlig <sp>Dampskibsforbindelse</sp> med
Kjøbenhavn og Hamburg og 1 Gang ugentlig med
Newcastle og Leith samt omtrent maanedlig
Skib fra Liverpool og Antwerpen.

<sp>Historie</sp>. Skt. Knud's Kloster var meget
anset (1147 indtraadte Erik Lam som Munk);
det samlede efterhaanden en meget stor
Formue og udøvede tillige paa mange Maader en
storslaaet Velgørenhed. Hovedbygningen bestod
af 3 sammenhængende Fløje, som stødte op
til Kirkens Sydside og omsluttede en
Fratergaard. Efter Reformationen fik Kongens
Kansler Klosteret som Len; senere beboedes det
af Private, efter 1720 af Stiftamtmænd. 1913
hærgedes det af en betydelig Ildebrand, og
1915 erhvervede Kommunen det tilbageværende
(den saakaldte »Hempel'ske Gaard«) af
Kaptajn Eigil Jørgensen. Under Ledelse af
Arkitekt Vald. Schmidt genopbyggedes Klosteret,
