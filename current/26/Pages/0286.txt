Telefonvæsenet omfattede 146 Stationer, 38883
km Linie, 77766 km Traad, og der førtes
15117166 Samtaler. Handelsflaaden bestod 1925
af 44 Dampskibe, 6 Motor-Sejlskibe, 2
Olietankskibe, 10 Sølægtere (med over 250 t
Bæreevne) og 5 Motorsejlbaade med i alt 128673 t.
1926 ankom 5967 Skibe med 3432480 t og afgik
5963 Skibe med 3395840 t. Havnene anløbes
mest af tyske, danske, svenske og engelske
Fartøjer efter Antal i den nævnte Rækkefølge.
— <sp>Undervisning</sp>. D. havde 1927 18
højere Skoler (9 Drenge-, 8 Pige- og 1 Fællesskole)
med 6346 Elever, hvoraf 3017 Piger. 11
Mellemskoler havde 3594 Elever, hvoraf 1453
Piger. 293 Elementarskoler havde 41237 Elever,
hvoraf 20111 Piger. De højere Skoler havde
329 Lærere, Mellemskolerne 139 og
Elementarskolerne 1001 Lærere. Det tekniske Institut i
D. havde 1927 1548 Studerende og 65 Lærere.
— <sp>Presse</sp>. 1925 udkom 16 Aviser, hvoraf 12
tysk- og 4 polsksprogede. — <sp>Vægt og Maal</sp>:
Metersystemet. — <sp>Mønt</sp>. Siden 1923 anvendes
Møntenheden 1 Gulden à 100 Pfennig — 1/25 £.

<sp>Forfatning og Forvaltning</sp>.
Forfatningen af 11. Aug. 1920 traadte først i
Kraft 11. Maj 1922. D. er en Fristat under
Folkeforbundets Beskyttelse. Regeringssproget er Tysk.
Den lovgivende Forsamling, Volkstag, bestaar
af 120 Medlemmer, valgte paa 4 Aar. Senatet
bestaar af Præsidenten og 20 Senatorer, der
vælges af Volkstag: Valgret har alle Borgere
over 20 Aar, og valgbare er alle Borgere over
25 Aar. D. er ikke nogen fuldstændig suveræn
Stat, idet det siden 1922 udgør eet
Toldomraade sammen med Polen. Alle
Samfærdselsmidler er underlagt polsk Forvaltning, og
Funktionærerne er Polakker. Havnen og
Vandvejene administreres af en Havnekommission,
bestaaende af 10 Medlemmer, hvoraf 5 fra D.
og 5 Polakker under Forsæde af en schweizisk
Præsident, valgt af Folkeforbundet. D. maa
ikke afslutte Traktater med fremmede Magter
og maa ikke benyttes som Militær- eller
Marinebasis, have Fæstningsværker eller fremstille
Krigsmateriel. Forsvaret er af Folkeforbundet
overladt til Polen. Statsvaabnet er to over
hinanden staaende Sølvkors under en Guldkrone.
Stats- og Handelsflaget er rødt med
Statsvaabnet i første Trediedel fra Stangen. —
Retsvæsenet omfatter 4 Amtsgerichte, 1 Landgericht
og en Obergericht. — D. deles i 5
Regeringskredse. 

<table r>
<td 5><td>1924<td>
<td 2>D. Stadt<td r>64<td>km<sup>2</sup><td>med<td r>206458<td>Indb.
<td>Danziger<td>Höhe<td r>609<td c>—<td c>—<td r>65827<td c>—
<td c>—<td>Niederung <td r>468<td c>—<td c>—<td r>33031<td c>—
<td 2>Grosses Werder<td r>742<td c>—<td c>—<td r>51773<td c>—
<td 2>Zoppot<td r>9<td c>—<td c>—<td r>26906<td c>—
<td 2><td r>1892<td>km<sup>2</sup><td>med<td r>383995<td>Indb.
</table>

Foruden Hovedstaden D. er de vigtigste Byer
Zoppot, Ohra (12447 Indb.), Tiegenhof (3087
Indb.) og Neuteich (2857 Indb.). Statsbudgettet
for 1927 balancerede med 113209220 Gulden.

<sp>Historie</sp>. Efter Versaillestraktatens
Artikler 100—108 blev D. 10. Jan. 1920 afstaaet af
Tyskland. 8. Febr. 1920 besattes D. af engelske
Tropper under General R. Haking, og
Forvaltningen overtoges af den af Folkeforbundet
udpegede Overkommissær Sir Reginald Tower.
Valg til en forfatningsgivende Forsamling skete
16. Maj 1920. Resultatet blev, at Volkstag
sammensattes af 34 Tysknationale, 21 uafhængige
Socialister, 19 Flertalssocialister, 17 af Partiet
Centrum, 12 af de frie Erhvervs Parti, 10
Demokrater og 7 Polakker. 14. Juni 1920 havde
den forfatningsgivende Forsamling sin første
Samling, og den tysknationale
Generalsuperintendent Reinhard valgtes til dens Præsident.
11. Aug. 1920 vedtoges Forfatningen, og den
traadte lovformelig i Kraft 11. Maj 1922 efter
at være blevet anerkendt af Folkeforbundet,
som forlangte visse Ændringer. 6. Decbr. 1920
erklærede den forfatningsgivende Forsamling sig
som Volkstag og valgte et Senat, som 1. Maj
1921 overtog D.'s Forvaltning. 27. Novbr. 1921
blev de engelske Tropper trukket bort. General
Haking blev Overkommissær til 1923 og
efterfulgtes af M. S. Macdonnel, der Febr. 1926
efterfulgtes af den tyske Jurist Dr. von Hamel.

3) Hovedstad i Fristaten D. (1924) 206458
Indb., hvoraf 33 % Katolikker. Som Forstæder
til D. kan nu ogsaa medregnes Ohra Syd for
Altschottland og Oliva (13927 Indb.) mellem
D. og Zoppot. Olivia indlemmedes i
Byomraadet 1. Juli 1925. Alle Fæstningsværkerne er nu
demolerede og er til Dels blevet til
Industriomraader. 1924—25 byggede Polen med
Folkeforbundets Tilladelse et Ammunitionsdepot paa
Westerplatte ved Neufahrwasser. Herved
udslettedes Søbadet Westerplatte, men
genoprettedes længere mod Sydøst ved Weichselmünde.
Det tidligere Kaiserliche Werft hedder nu
Danziger Werft og omdannedes 1921—22, ligesom
Jernbaneværkstederne, til et internationalt
Aktieselskab. D. fik efter Verdenskrigen forøget
Betydning som Polens eneste Havneby samt
Støttepunkt for engelske Interesser i Østersøen,
men efter at Polen har taget sin nye, endnu
ikke helt fuldførte, Havn Gdynia (Gdingen)
Nord for Zoppot i Brug, er D. atter gaaet
noget tilbage. Havnen strækker sig stadig
længere ud mod Neufahrwasser og er nu op til
Mottlaus Munding 8 km lang og 9—9 1/2 m dyb.
Oven for Mottlau-Mundingen strækker Havnen
sig endnu 3 km med 6 m Dybde. Hele
Havnearealet udgør 880 ha, hvoraf 220 ha
tilgængelige for søgaaende Skibe. 1924 ankom 3312
Søskibe paa 1634970 Reg. Tons og 3722
Flodfartøjer. Indførslen bestaar særlig af Stenkul fra
England og Øvre Schlesien, Raajern, Jernmalm
og Staal fra Sverige, Koks, Korn og Tømmer
fra Tyskland og Polen. Udførslen omfatter
særlig Tømmer (til England), Sukker,
Mineralolie, Cement og Sprit. D. har en Lufthavn og
staar siden 1921 i Flyveforbindelse med
Berlin, Königsberg, Riga, Warszawa og Lwow
(Lemberg). Endvidere findes en Radiostation.
En Karantæneanstalt og Emigrantlejr er
oprettet i Forbindelse med den slaviske
Emigrantstrøm over D. til Amerika.
<i>M. H-n.</i>
</chapter>

<chapter name="Daphapum">
<b>Daphapum,</b> se <sp>Bagindien</sp>, S. 511.
</chapter>

<chapter name="Daphnin">
<b>Daphnin,</b> se <sp>Thymelæaceæ</sp>.
</chapter>

<chapter name="Darbghangah">
<b>Darbghangah,</b> (1921) 53700 Indb.
</chapter>

<chapter name="Darbo, Erica">
<b>* Darbo,</b> <sp>Erica</sp>, norsk Sangerinde, f. 23.
Maj 1891 i Oslo, Elev af Ellen Gulbranson og
Madame Cahier; Opera- og Operettesangerinde
i sin Fødeby og paa Gæstespil (Kjøbenhavn
1921—22 og senere).
<i>W. B.</i>
</chapter>

<chapter name="Darboux, G. J.">
<b>Darboux,</b> <sp>G. J.</sp>, d. 23. Febr. 1917 i Paris.
Kort før sin Død fuldendte han Værket
<i>Principes de géométrie analytique</i>.
<i>Chr. C.</i>
</chapter>
