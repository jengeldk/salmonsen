saaledes i sine <i>Prejudices</i> (6 Samlinger
1919—27). Har desuden skrevet <i>A Book of Prefaces</i>
(1917), <i>In Defence of Women</i> (1918) og en god
Bog om <i>The American Language</i> (1919,
omarbejdet og udvidet 1921).
<i>E. B.</i>
</chapter>

<chapter name="Mende">
<b>Mende,</b> (1926) 6056 Indb.
</chapter>

<chapter name="Mendelia Bugten">
<b>Mendelia Bugten,</b> se <sp>Lilleasien</sp>, S. 824.
</chapter>

<chapter name="Mendelsohn, Erich">
<b>* Mendelsohn</b> [-zo.n], <sp>Erich</sp>, tysk
Arkitekt, f. 1887 i Allenstein i Østpreussen. Har
siden 1905 virket som Arkitekt i Berlin og har
i Løbet af kort Tid naaet en førende Stilling
blandt moderne Arkitekter. Hans første
Arbejder, og særlig hans tidlige Arkitekturskitser,
var meget forskellige fra sædvanlig Arkitektur.
De rytmiske, buttede Formationer syntes
hentede fra Dyre- eller Planteverdenen og var
mere en Art kæmpemæssig Skulptur end
egentlig Bygningskunst. I denne Stil byggede han for
Albert Einstein et Observationstaarn i Potsdam
(1920—21). Ved Ombygningen af »Mossehaus«'
Façade (»Berliner Tageblatt«) i Berlin
(1921—23) opnaaede han stærke Effekter ved at
accentuere det afrundede Hjørne med en
Mængde vandrette, stærkt fremspringende Gesimser.
I senere Bygninger benytter han en mere
tektonisk Stil, selv om han bevarer Forkærligheden
for afrundede Former, mindende om
Pansertaarne, Krigstanke og Automobiler. I en Række
Varehuse har han kunstnerisk udnyttet
Virkningerne af de vandrette Skilterækker, de store
Spejlglasflader og Belysningseffekterne:
»Herpichhaus«, Berlin (1927), »Deukonhaus«, Berlin
(1925), »Schocken«, Nürnberg (1925),
»Petersdorff«, Breslau (1928), »Schocken«, Stuttgart
(1929). Andre større Arbejder: Fabriksanlæg
»Steinberg-Hermann«, Luckenwalde (1921—23)
og et omfattende Kompleks af Bygninger ved
»Kurfürstendamm«, Berlin, bestaaende af
Teater, Billedteater, Beboelseshuse m. m. (1928).
Litterære Arbejder: »Dynamik og Funktion«
(Foredrag) 1923. »Amerika, Bilderbuch eines
Architekten«, Berlin 1926.
<i>S. E. R.</i>
</chapter>

<chapter name="Menden">
<b>Menden,</b> (1925) 13720 Indb.
</chapter>

<chapter name="Mendif-Bjerget">
<b>Mendif-Bjerget,</b> se <sp>Sudan</sp>.
</chapter>

<chapter name="Mendikanter">
<b>Mendikanter,</b> d. s. s. <sp>Tiggermunke</sp>.
</chapter>

<chapter name="Mendolas Blaat">
<b>Mendolas Blaat,</b> d. s. s.
<sp>Naftylenblaat</sp>.
</chapter>

<chapter name="Mendota">
<b>Mendota,</b> (1920) 3934 Indb.
</chapter>

<chapter name="Mendoza">
<b>Mendoza.</b> Befolkningen anslaas 1927 til
384090 for Provinsen M., for Byen M. foreligger
ingen nye Oplysninger.
<i>M. V.</i>
</chapter>

<chapter name="Mendozit">
<b>Mendozit,</b> se <sp>Alun</sp>.
</chapter>

<chapter name="Mendrisio">
<b>Mendrisio,</b> (1921) 3607 Indb.
</chapter>

<chapter name="Mened">
<b>Mened.</b> Efter Borgerlig Straffelov af 15. Apr.
1930 straffes falsk Forklaring for Retten eller for
anden Myndighed, ved hvilken Brug af Ed er
hjemlet, med Fængsel fra 3 Maaneder indtil 4
Aar. Er det falske Udsagn bekræftet med Ed
eller med den højtidelige Forsikring, der under
visse Betingelser kan anvendes i Stedet for Ed,
eller er afgivet i Henhold til tidligere aflagt Ed
eller Forsikring, kan Straffen stige til Fængsel
i 8 Aar. Nedsættelse af Straffen kan finde Sted,
naar det falske Udsagn alene angaar noget, som
er uden Betydning for det Forhold, der søges
oplyst, og naar en beediget Forklaring er
afgivet i Tilfælde, hvor den afhørte var berettiget
til at nægte Forklaring, og Straffen kan helt
bortfalde, naar Forklaringen i saadant Tilfælde
ikke er beediget. Hvis den urigtige Forklaring
i et af disse nævnte Tilfælde er afgivet ved grov
Uagtsomhed, kan han straffes med Bøde eller
Hæfte (s. d.). Har nogen afgivet falsk
Forklaring som sigtet i en offentlig Straffesag eller
under Afhøring i Tilfælde, hvor der efter Loven
ikke maa afkræves ham Forklaring, kan han
ikke straffes herfor.

Loven indeholder endvidere nærmere
Straffebestemmelser for den, der overfor andre
offentlige Myndigheder end de ovennævnte afgiver
urigtig Erklæring, hvad enten dette sker under
Tilbud om Ed, paa Tro og Love eller paa
lignende højtidelig Maade, hvor en saadan Form
er paabudt eller tilstedt, eller den urigtige
Erklæring sker uden saadant Tilbud, naar den dog
angaar Forhold, angaaende hvilke han er pligtig
at afgive Forklaring. Straffen er i det første
Tilfælde Bøde, Hæfte eller under skærpende
Omstændigheder Fængsel indtil 2 Aar, i sidste
Bøde, Hæfte indtil 6 Maaneder eller Fængsel
indtil 4 Maaneder. Den samme Straf kommer
ogsaa til Anvendelse paa den, som i øvrigt til
Brug i Retsforhold, der vedkommer det
offentlige, afgiver urigtig skriftlig Erklæring, eller
skriftlig bevidner noget, hvorom han ingen
Kundskab har.
<i>E. L-n.</i>
</chapter>

<chapter name="Menéndez Pidal, R.">
<b>Menéndez Pidal,</b> <sp>R.</sp>, blev ved Maura's Død
1925 Præsident for det kgl. spanske Akademi
og hædredes ved sit 25 Aars Professorjubilæum
samme Aar med et stort 3 Binds Festskrift,
<i>Homenaje</i>, med Bidrag af Hispanister fra
mange forskellige Lande. Fra de seneste Aar
stammer en Række vigtige Arbejder af ham,
saaledes <i>Floresta de leyendas heróicas españolas</i>,
Bind 1—3 (1925—28), <i>Poesia juglaresca y
juglares</i> (1924) og <i>Origenes del español</i> (1926, 2.,
noget forandrede, Udg. 1929). Endvidere den
mindre Bog <i>El Romancero</i> (1928) med
forskellige litterære Afhandlinger, <i>Flor nueva de
romances viejos</i> (1928), en ypperlig lille Bog. Af
det større Værk <i>La España del Cid</i> udkom 1.
Del 1929.
<i>E. G.</i>
</chapter>

<chapter name="Menfi">
<b>Menfi,</b> (1925) 1317 Indb.
</chapter>

<chapter name="Mengel">
<b>* Mengel,</b> ældre hollandsk Maal = 1,21 l.
</chapter>

<chapter name="Menighedsmødet">
<b>Menighedsmødet</b> har ogsaa Afgørelsen af
Spørgsmaal om forskellige større Anskaffelser
til Kirken, naar Udgiften dertil skal lignes paa
Menigheden, saaledes ved Anskaffelse af Orgel,
Indlæg af elektrisk Lys i Kirken, jfr. Lov om
Vedligeholdelse af Kirker og Kirkegaarde af
30. Juni 1922.
<i>V. H.</i>
</chapter>

<chapter name="Meningococbærere">
<b>Meningococbærere,</b> se <sp>Smittebærere</sp>.
</chapter>

<chapter name="Menoitios">
<b>Menoitios,</b> se <sp>Argonauter</sp>.
</chapter>

<chapter name="Menominee">
<b>Menominee,</b> 1) By i Michigan, U. S. A.,
(1920) 8970 Indb.; 2) By i Wisconsin, U. S. A.,
(1920) 5104 Indb.
</chapter>

<chapter name="Menorca">
<b>Menorca,</b> 42147 Indb. (1920) eller 63 pr. km<sup>2</sup>.
Hovedstaden Mahon har 17144 Indb. (1926).
</chapter>

<chapter name="Mentawei-Øerne">
<b>Mentawei-Øerne,</b> se <sp>Indisk Archipel</sp>
og <sp>Sumatra</sp>.
</chapter>

<chapter name="Menton">
<b>Menton,</b> 22604 Indb. (1926).
</chapter>

<chapter name="Mentu">
<b>Mentu,</b> d. s. s. <sp>Month</sp>.
</chapter>

<chapter name="Mentue">
<b>Mentue,</b> se <sp>Neuchàtel-Søen</sp>.
</chapter>

<chapter name="Mentz, A.">
<b>Mentz,</b> <sp>A.</sp>, har endvidere udgivet, sammen
med C. H. Ostenfeld, Billeder af Nordens Flora,
Bind IV, Tillægsbind 1924-27.
<i>C. H. O.</i>
</chapter>

