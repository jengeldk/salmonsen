centrale Industriregion (Underafdeling: Moskvas
industrielle Region). Arealet er 33396 km<sup>2</sup> med
1195905 Indb. (1926) eller 35,8 pr. km<sup>2</sup>.
Guvernementet er Centrum for Ruslands Produktion
af Bomuldsvarer og leverer (1926) 31 % af
hele Sovjetunionens Produktion. Guvernementet
opstod i 1918 af Dele af Guvernementerne
Vlademir og Kostroma (angaaende Terræn, Klima
o. s. v. se ovennævnte Guvernementer). I.-V.
deles i 8 Distrikter og 2 Regioner: I.-V. (1787
km<sup>2</sup> med 176055 Indb.), Jurjevets, Jurjev
Polskij, Kineshma, Makarev, Skreda, Shuja og
Tejkovo samt Regionerne Rotnikov og Vichuga.
— 2) Hovedstaden I.-V. i ovennævnte
Guvernement og Distrikt har 111443 Indb. (1926).
Befolkningen er overvejende Arbejdere ved Byens
Manufakturvare- og kemiske Fabrikker. I.-V.
deltog allerede i Revolutionen 1905 og benævnes
Sovjetrepublikkens tredie proletariske
Hovedstad. Hovedstad i Guvernementet I.-V. blev den
i 1918.
<i>W. P.</i>
</chapter>

<chapter name="Iveland">
<b>Iveland,</b> <sp>Herred</sp>, Kristiansand
Politidistrikt, Areal 236,4 km<sup>2</sup> med 1000 Indb. Antagen
Formue 1927 var 7,0 Mill. Kr. og Indtægt
716866 Kr.
<i>M. H.</i>
</chapter>

<chapter name="Iversen, Herbert Utzon">
<b>* Iversen,</b> <sp>Herbert Utzon</sp>, f. i Nørre
Nebel 26. Apr. 1890, d. i New York 9. Febr
1920. Søn af Iver Utzon I. (s. d.), Student 1907,
Magister i Tysk 1912. Bag I.'s Virken laa
dybtgaaende Planer om Omdannelse af Samfundet
i socialistisk Retning. For at dygtiggøre sig til
at tage førende Del i dette Arbejde rejste han
først til England 1913—18, dernæst til Amerika,
hvor han døde af spansk Syge. Foruden
Avisartikler og Digte foreligger der fra hans Haand
»To Essays om vor Erkendelse« (1919) og
»Amerikanske Tilstande«, der udkom 1920
efter hans Død og handler om Kapitalmagten i
U. S. A.

Det er utilfredsstillende at søge at give en
kort Karakteristik af et saa rigt og mangesidigt
Værk som »To Essays om vor Erkendelse«, der
er dybtgaaende, personligt præget, baade hvad
Sprogform og Sagindhold angaar. Et
Hovedmotiv er et med Energi og frygtløs Konsekvens
gennemført Forsøg paa at føre alt tilbage til
beskrivende Psykologi eller rettere til Rækken
af mentale Tilstande (d. v. s. Oplevelser fra
Øjeblik til Øjeblik), hvilket for H. I. fører til
Nægtelse af al objektiv Gyldighed af Paastande
og Antagelser, herunder ogsaa selve Logikkens
Paastande, Nægtelse af al objektiv Eksistens,
ja endog af Tidens Eksistens, saaledes at kun
Nuet bliver tilbage. (<sp>Litt</sp>.: <sp>Edgar Rubin</sp>,
»En ung dansk Filosof og hans Værk«
[Kjøbenhavn 1920]).
<i>Edg. R.</i>
</chapter>

<chapter name="Iversen, Kræsten">
<b>* Iversen,</b> <sp>Kræsten</sp>, dansk Maler, f. 26.
Jan. 1886 i Holsted. I Malerlære i Kolding
1900—04, Haandværker i Kjøbenhavn 1904—09, paa
teknisk Skole under Grønvold. Har udstillet
paa Kunstnernes Efteraarsudstilling 1909, paa
Charlottenborg 1919 og paa den Frie Udstilling
siden 1920. Fik Eckersbergmedaillen 1923.
Medlem af Akademiraadet 1925. Professor ved
Akademiet 1930. Har udført store Loftsbilleder
til Videnskabernes Selskab (Prometheus Sagnet)
og til Christiansborg (Kong Skjold Sagnet),
Altertavler (Holsted Kirke), Figurbilleder
(Kunstmuseet), Landskaber og <i>Nature morte</i>.
<i>J. St.</i>
</chapter>

<chapter name="Ivigtut">
<b>Ivigtut.</b> Kryolith-Bruddet er 180 m langt,
65 m bredt og er ført ned til 75 m under daglig
Vande. Udskibningen af Kryolith har i de
senere Aar været oppe mod 30000 Tons om
Aaret, saa at Aktieselskabet for Tiden betaler
den danske Statskasse 2 Mill. Kr. i Afgift. —
1927 er ved I. oprettet seismologisk Station og
Radio-Station.
<i>G. F. H.</i>
</chapter>

<chapter name="Ivindo">
<b>Ivindo,</b> se <sp>Ogove</sp>.
</chapter>

<chapter name="Ivogün, Marie">
<b>* Ivogün</b> ['ivo-], <sp>Marie</sp>, ungarsk
Sangerinde, f. 18. Novbr 1891 i Buda-Pest, var en
Aarrække (til 1925) knyttet til Münchens Opera
som en af dennes fremragende Kræfter. Ogsaa
paa Kunstrejser og Gæstespil har hun hævdet
sit Ry; I. er Sopransangerinde med en høj og
teknisk glimrende uddannet Stemme
(Koloratur); hun er gift med den udmærkede
Tenorist <sp>Cort Erb</sp> (München).
<i>W. B.</i>
</chapter>

<chapter name="Ivondrona">
<b>Ivondrona,</b> se <sp>Madagaskar</sp>.
</chapter>

<chapter name="Ivrea">
<b>Ivrea,</b> (1925) 11770 Indb.
</chapter>

<chapter name="Ivry sur Seine">
<b>Ivry sur Seine,</b> (1921) 43963 Indb.
</chapter>

<chapter name="Ixodes">
<b>* Ixodes,</b> se <sp>Blodmider</sp>.
</chapter>
