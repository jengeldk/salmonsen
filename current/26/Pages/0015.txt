fra 1806 i Agerskov i Sønderjylland, Provst
1829. Af hans store Forfatterskab har især
»Beskrivelse over Thy« (1802) og »Beskrivelse
over Tørning Len« (1815) Betydning, den
sidste bl. a. ved sin i Datiden sjældne
Fremhævelse af det danske Sprogs fortrykte Stilling
i Sønderjylland.
<i>P. E.</i>
</chapter>

<chapter name="Aagaard, Olaf Holger Carl Johan">
<b>* Aagaard,</b> <sp>Olaf Holger Carl Johan</sp>,
dansk historisk Forfatter (1853—1925), tog
Magisterkonferens i Historie 1877 og var fra 1879
Lærer ved Frederiksborg lærde Skole, 1903—09
Overlærer; titulær Professor. Han udgav en Del
populære historiske Skildringer uden større
selvstændigt Værd, bl. a. »Frankrigs Fald og
Genoprejsning under den 100-aarige Krig«
(1878) og »Napoleon I som Ægtefælle og
Elsker« (1896).
<i>P. E.</i>
</chapter>

<chapter name="Aagaard, Thorvald">
<b>* Aagaard,</b> <sp>Thorvald</sp>, dansk Musiker, f.
1877. Organist og Lærer paa Ryslinge Højskole,
har skrevet Viser og folkelige Melodier og
forfattet Artikler om Kirke- og Folkesang; han er
Stifter (1907) og Leder af »Fyenske
Musikanter«, et Orkester af Amatører, der giver
Koncerter rundt om paa Landet, særlig paa Fyen,
for at udbrede Kendskab til nordisk og klassisk
Musik.
<i>W. B.</i>
</chapter>

<chapter name="Aager">
<b>Aager.</b> Aftalelov 8. Maj 1917 § 31 giver nu,
jævnsides med tilsvarende norske og svenske
Love, en almindelig Regel om Ugyldighed af
Løfter, hvor nogen har udnyttet en andens
Nød, Letsind, Enfoldighed, Uerfarenhed eller
Afhængighed til at betinge sig Fordele, for
hvilke der intet Vederlag ydes eller kun et
uforholdsmæssigt ringe. Dette kan kaldes en
moderne civilretlig Aagerlov, se nærmere under
<i>Undue influence</i> og under <sp>Skilsmisse</sp> om,
at visse ubillige Aftaler om Separations- eller
Skilsmissevilkaar kan faas omstødt ved Dom.
<i>V. B.</i>
</chapter>

<chapter name="Åhfelt, C.">
<b>Ähfelt,</b> <sp>C.</sp>, har gjort sig bekendt som
Forfatter af en Mængde teologiske,
religionspædagogiske og religionsfilosofiske Skrifter. Tog 1926
sin Afsked som Lektor.
<i>R. B-g.</i>
</chapter>

<chapter name="Åkerhjelm, A. L. E.">
<b>Åkerhjelm,</b> <sp>A. L. E.</sp>, d. 7. Maj 1920.
</chapter>

<chapter name="Aakerriksa">
<b>Aakerriksa,</b> se <sp>Agerrikse</sp>.
</chapter>

<chapter name="Aakilde">
<b>* Aakilde,</b> Jernbaneholdeplads,
Faaborg—Svendborg-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Aakirkeby">
<b>Aakirkeby,</b> Købstad i Bornholms søndre
Herred, ligger under 55° 4,2' n. Br. og 2° 20,6'
ø. L. for København (regnet for Kirken). Dens
hele Areal (Købstadsgrund og Markjorder) er
546 ha. Indbyggerantallet den 1. Apr. 1929
ifølge Folkeregistret 1494 Indb. (1925: 1540,
1921: 1496, 1901: 1176, 1850: 561, 1801: 455; til
denne Stigning bidrager dog i nogen Grad
gentagne Indlemmelser i Købstaden.

Af <sp>offentlige og andre
Bygninger</sp> samt <sp>Institutioner</sp> skal nævnes:
<sp>Kirker</sp> m. m.: Sognekirken, den anseligste
og smukkeste paa Bornholm;
Valgmenighedshuset »Bethania«, 2 Missionshuse,
Metodistkapellet »Salem« og et katolsk Kapel. <sp>Skoler</sp>:
Borgerskolen i 2 Bygninger med i alt 6
Klasser, 5 Lærere og Lærerinder; Realskolen,
oprettet 1915, Teknisk Skole, oprettet 1887. Sygehuset
(for Aa. og omliggende Kommuner) er opført
1898, udvidet 1909 og har 20 Senge;
»Hospitalet«, en Stiftelse, der har sin Oprindelse fra
en middelalderlig Skt. Jørgensgaard, men som
nu kun huser ganske faa Beboere. De
<sp>kommunale Anlæg</sp>: Vandværket, anlagt 1907,
og Elektricitetsværket (1909).
<sp>Andre offentlige Bygninger</sp>: Raad-, Ting- og
Arresthuset, opført 1867—68 (Arkitekt Bidstrup),
Banegaarden, opført 1900 (samme Arkitekt),
hvorfra udgaar Jernbanelinier til Rønne, Neksø og
over Almindingen til Gudhjem. Postkontor og
Telegrafstation er i lejede Lokaler. Foruden et
lille <sp>Lystanlæg</sp> i Byen er der Syd for
denne en Lystskov (7,4 ha), og Kommunen ejer
tillige Aa. Plantage, c. 68 ha, Nordøst for Byen.

<sp>Erhvervsforhold</sp>. Af den hele
Befolkning lever henimod Halvdelen af Haandværk og
Industri, c. 1/6 af Landbrug og c. 1/8 af Handel
o. l., medens Resten tilhører de mindre
Erhvervsgrupper; Landbruget spiller altsaa en
forholdsvis meget betydelig Rolle. Af
<sp>industrielle Anlæg</sp> kan nævnes: et
Dampskæreri, et Bryggeri, et Cementstøberi og
Valsemøllen »Victoria«. Af <sp>Pengeinstitutter</sp>
er der: Bornholms Landbo-, Spare- og
Laanekasse i Aa.«, oprettet 1869, og »Aa. Bank«,
oprettet 1901. <sp>Finansielle Forhold</sp>:
Kommunens samlede Indtægt 1925—26 var 145000
Kr. og Udgifterne s. A. 122000 Kr.; dens
Formue og Gæld ved Aarets Udgang henholdsvis
621000 og 347000 Kr. Ved Vurderingen til
Ejendomsskyld 1927 var hele Summen 5,605 Mill. Kr.,
hvoraf Grundværdi 1,314 Mill. Kr.

<sp>Administrative Forhold</sp>. Aa.
danner sammen med Aaker Sogn et Pastorat i
Bornholms østre Provsti (Kjøbenhavns Stift).
Den hører til 26. Retskreds (Neksø m. m.) med
Bitingsted i Aa., og til 18. Politikreds i Rønne.
Endvidere til Bornholms Amtslæge- og
Lægekreds, 6. Udskrivningskreds, Amtets 2.
Folketings-Opstillingskreds (Valgsted i Aa.), Neksø
Skattekreds og Bornholms Skyldkreds.
Byraadet tæller 9 Medlemmer, deri indbefattet den
folkevalgte Borgmester som Formand. 
<i>M. S.</i>



</chapter>

<chapter name="Aakjær, J.">
<b>Aakjær,</b> <sp>J.</sp>, d. 22. Apr. 1930. Senere
Digtsamlinger »Vejr og Vind og Folkesind« (1916),
»Ravperler« (1918), »Glimmersand« (1919), »Hjærtegræs
og Ærenpris« (1921), »Samlede Digte«, 2 Bind (1920),
»Under Aftenstjærnen« (1927). — Fortællende Digte:
»En Daad« (1920), »Bonden og hans Jord« (1923),
»Hejmdals Vandringer« (1924). Af Prosabøger kan nævnes:
»Arbejdets Glæde« (1914), »Jens Langkniv« (1915),
»Hvor der er gjærende Kræfter« (1916), »Paa fire gloende
Pæle« (1923) og de to Bind Erindringer »Fra
min Bittetid« (1928), »Drengeaar og Knøsekaar«
(1929), et tredie Bind laa færdig ved hans
Død.

<img>J. Aakjær.</img>
</chapter>
