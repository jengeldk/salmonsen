som ulovlig, og først 1736 fik den Ret til at
drive Handel og Haandværk. 1799 anlagdes H.
Kanal gennem Vadehavet, og 1840 indrettedes
der Losse- og Ladeplads ved Vidaaen; men
Kanalen sandede efterhaanden til. En lang Tid
var Flækken ogsaa Centralsted for Handelen
med Østers, der skrabedes paa Bankerne i
Vesterhavet og fra H. førtes over Land til
Flensborg, og senere en Mellemstation for
Badegæster til og fra Øen Sild; men disse
Forhold forandredes helt ved Anlægget af
Jernbanen fra Tønder til Dampskibenes Anlægsplads
uden for H. Sluse (1922). Efter Genforeningen
gik vel endnu Trafikken fra Tyskland til Sild
over H. Sluse, men i plomberede Vogne, og
Dampskibsforbindelsen med Sild er helt
ophørt, efter at der 1927 er aabnet
Jernbaneforbindelse med Øen over en Dæmning paa
tysk Territorium.

Talesproget i H. er Dansk, men i national
Henseende er Flækken stærk tyskpræget. Ved
det første Valg (1867) under preussisk
Herredømme afgaves kun 71 danske Stemmer mod
186 tyske, og senere gik det danske
Stemmetal ned til en Ubetydelighed. Ved
Afstemningen 1920 afgaves dog af Beboerne 177
Stemmer for Danmark mod 417 for Tyskland, og
ved sidste Folketingsvalg (1926) var der 109
danske, 279 tyske og 115 socialistiske
Stemmer. (Af nyere <sp>Litt</sp>.: skal nævnes: <sp>Trap</sp>,
»Danmark«, 4. Udgave, IX Bind).
<i>M. S.</i>

<img></img>
Efter Generalstabens Revision 1921.

<table>
<td r>1.<td>Spare- og Laanekasse
<td r>2.<td>Borgmesterkontor
<td r>3.<td>Centralhotel
<td r>4.<td>Kommuneskole
<td r>5.<td>Postkontor og Telegrafstation
<td r>6.<td>Banegaarde Hotel
<td r>7.<td>Torvet
<td r>8.<td>Tønder Landmandsbank
<td r>9.<td>Præstegaard
<td r>10.<td>Kirke
<td r>11.<td>Hotel Sylt
<td r>12.<td>Mindesten
<td r>13.<td>Kæmnerkontor
<td r>14.<td>Elektricitetsværk
<td r>15.<td>Banegaard
<td r>16.<td>Mejeri
<td r>17.<td> Apotek
<td r>18.<td>Toldkontor
</table>

Situationsplan over Højer.
</chapter>

<chapter name="Højer Herred">
<b>Højer <sp>Herred</sp>,</b> det sydvestligste og mindste
i Tønder Amt, grænser mod Øst og Nordvest
til Lø Herred, mod Vest til Vesterhavet og
mod Syd til Rigsgrænsen; dets største
Udstrækning i Syd—Nord er 21 km med en
vekslende Bredde mellem 4 og 11 km. Bortset
fra Flækken Højer, som ligger i
Herredet, er dettes hele Areal
107,82 km<sup>2</sup>, og i 1925 var der 2564
Indb. (1921: 2567, 1910: 2740) eller
24 pr. km<sup>2</sup>. — Den sydligste Del
af Herredet (Højer Landsogn) er
udelukkende Marskland,
gennemstrømmet af Vidaa og, til Dels i
nyere Tid, inddiget. Af det øvrige
Herred, som i alt væsentligt er
Gestland, omfatter Hovedparten
den sydlige Del af
Ballum-Emmerlev Bakkeø, hvor Gestlandet
træder helt ud til Havet uden
Marskdannelse; fra denne Bakkeø
skilles det østligste Sogn Daler
ved det brede Eng- og Mosedrag,
hvorigennem Sejersbæk flyder.
Hele denne nordlige Del er ogsaa
lavtliggende; højeste Punkt, Vest
for Nørre-Sejerslev, kun 24 m, og
i øvrigt ligger Toppen af de flade
Bakker under 20 m; højeste Punkt
ved Havet »Kleven« er 13 m.
Foruden nævnte Vandløb er der af
betydeligere Møllestrømmen, som
mod Sydøst begrænser Daler Sogn.
Ved Herredets Sydgrænse ligger
Rudebøl Sø, som gennemstrømmes
af Vidaa. Uden for Marsken og
Engdragene er Jordbunden mere
eller mindre sandet og
Undergrunden mest Grus, ofte tillige Al;
flere Steder dog lerblandet og med
Lerunderlag.

<sp>Arealets Benyttelse</sp>. Det
dyrkede Areal, i alt 5565 ha,
var 1925 anvendt saaledes: Kornsorter til
Modenhed 1745 ha, Rodfrugter 414 ha,
andre Høstafgrøder 9 ha, Brak 34 ha,
Græsning og Høslet 3363 ha; desuden var der
til Høslet uden for Agermarken 1611 ha (Eng,
Mose, Kær o. l.). Af det øvrige Areal var ved
den fuldstændige Optælling 1920: 90 ha Haver,
Planteskoler, Hegn o. l., 288 ha Mose til
Tørveskær, 50 ha Skov og Plantage, 753 ha Hede og
Lyngbakker, 518 ha Vej, Jernbaner,
Byggepladser o. lign., 45 ha udyrkelig Grund og 139 ha
Vandareal. — Af de vigtigste <sp>Husdyr</sp> fandtes
1925 følgende: 849 Heste, 7036 Stkr. Hornkvæg
(deraf 2069 Malkekøer, 1642 Stude og 3251 Stkr.
Ungkvæg og Kalve), 4744 Faar og 2489 Svin.
Antallet af Malkekøer og Svin er altsaa
forholdsvis lille, medens Faareholdet i Modsætning til
de fleste af Landets Egne er betydeligt.

<sp>Inddeling og Administration</sp>. H.
H. omfatter 5 Sogne: Højer Landsogn, Daler,
Emmerlev, Hjerpsted og Skast. Det hører
under Tønder Provsti (Ribe Stift). I verdslig
Henseende hører det under 97. Retskreds med
Tingsted i Tønder undtagen Skast Sogn, som
hører under 96. Retskreds med Tingsted i
