afgav Stemme. Byen vælger sammen med
Nord-Norges øvrige Byer 4 Repræsentanter til
Stortinget. Kommunens Gæld udgjorde 8,2 Mill. Kr.
<i>M. H.</i>
</chapter>

<chapter name="Narym-Bjergene">
<b>Narym-Bjergene,</b> se <sp>Altai</sp>.
</chapter>

<chapter name="Nash, John Northcote">
<b>* Nash</b> [nä∫], <sp>John Northcote</sp>, engelsk
Maler, f. 1893 i London, slog igennem med sine
mange Billeder fra Verdenskrigen (han var
selv med ved Fronten i Frankrig). Adskillige af
disse Arbejder ses nu i Londons <i>Imperial War
Museum</i>.
<i>A. Hk.</i>
</chapter>

<chapter name="Nassarawa">
<b>Nassarawa,</b> se <sp>Kano</sp>.
</chapter>

<chapter name="Nassau-Øerne">
<b>Nassau-Øerne,</b> se <sp>Indisk Archipelag</sp>
og <sp>Sumatra</sp>.
</chapter>

<chapter name="Nasti">
<b>Nasti,</b> se <sp>Bevægelser, Planters</sp>.
</chapter>

<chapter name="Nasua">
<b>Nasua,</b> <sp>Næsebjørn</sp>, se <sp>Halvbjørne</sp>.
</chapter>

<chapter name="Natal">
<b>Natal.</b> Den hvide Befolkning udgør ved
Tællingen i 1926 158916 Personer. For hver 100
Kvinder fandtes 105,8 Mænd blandt de hvide,
91,1 blandt de farvede. Der fandtes i 1926 171
offentlige Elementarskoler for hvide Børn, 24
højere Skoler, 26 Højskoler og 300
Landbrugsskoler. For farvede fandtes 605 offentlige
Elementarskoler, deraf for Asiater 52. Skolerne
besøgtes i 1925 af 32442 hvide Børn og 41792
Farvede. N. <i>University College</i> havde (1926) 15
Professorer, 31 Lektorer og 245 Studerende.
Af de vigtigste Mineraler Kul og Guld er der
fra Udvindingens Begyndelse til 1927 udvundet
for henholdsvis 29665735 £ og 86174 £. - I
Hvalfangsten fra Durban deltog i 1926 15
Skibe, der fangede 1239 Hvaler, som gav et
Udbytte paa 15242 t Olie til Værdi af 213915 £.
I de Aar, Hvalfangsten har været drevet
(1908—26), er der fanget 14923 Hvaler. — Af
industrielle Virksomheder fandtes i 1926 1170 med en
samlet Produktion til Værdi af 190,1 Mill. £. —
Eksporten til Storbritannien beløb sig i 1926 til
6,2 Mill. £ og Importen til 8,5 Mill. £. En samlet
Handelsstatistik gives kun for den
Sydafrikanske Union som Helhed (s. d.). I Durban Havn
indgik i 1926 1285 Skibe paa 4135567 Netto Reg.
t. — N. har 2486 km Jernbane (1927). Største
By er Durban 155994 Indb. (1926), hvoraf 69900
Hvide, Hovedstaden Pietermaritzburg har 40894
Indb. (1926), hvoraf 19714 Hvide. — Det store
Antal af Indere i 1921 141336 af Unionens 161339
Indere har i de senere Aar skabt et stort
socialt og endnu uløst Problem.
<i>W. P.</i>
</chapter>

<chapter name="Natantia">
<b>* Natantia</b> ɔ: de svømmende, en systematisk
Betegnelse, ved hvilken Rejerne stilles i
Modsætning til alle de øvrige Dekapoder (s. d.),
de saakaldte Reptantia ɔ: de krybende.
<i>R. H. S.</i>
</chapter>

<chapter name="Natarbejde">
<b>Natarbejde,</b> se
<sp>Arbejderoverenskomster</sp>, S. 5.
</chapter>

<chapter name="Nathansen, H.">
<b>Nathansen,</b> <sp>H.</sp>, har udgivet nogle
Skuespillermonografier om Johs. Poulsen, Poul Reumert,
Karl Mantzius og Levnedstegninger af
Sceneinstruktør Will. Bloch og Georg Brandes.
<i>J. Cl.</i>
</chapter>

<chapter name="Natick">
<b>Natick,</b> (1920) 10907 Indb.
</chapter>

<chapter name="Nationalbanken i Kjøbenhavn">
<b>Nationalbanken i Kjøbenhavn.</b> Loven af
30. Aug. 1919 blev ved Lov af 18. Apr. 1925
forlænget indtil 31. Dec. 1926, men fra dette
Tidspunkt traadte Bestemmelserne i Loven af
12. Juli 1907 om 50 % Metalfondsdækning atter
i Kraft. Samtidig bortfaldt ogsaa
<sp>Seddelindløsningsrettens Suspension</sp>, der
under 5. Jan. 1925 (jfr. <sp>Lov</sp> af 20. Decbr. 1924)
midlertidig var blevet forlænget ved en mellem
Staten og Nationalbanken afsluttet
<sp>Overenskomst</sp>, i Henhold til hvilken Nationalbanken
forpligtede sig til at holde Kronen i en gradvis
stigende Mindstekurs, der pr. 1. Jan. 1927 var
fastsat til 5,32 Kr. pr. Doll. For at sikre
Overholdelsen heraf stilledes der endvidere en
Valutakredit til Raadighed for Banken, som
maatte forpligte sig til af sit Nettooverskud for
1924—25 og 1925—26 at holde Staten skadesløs
for visse Valutatab. Det skulde imidlertid vise
sig, at Kronen steg langt hurtigere end
paaregnet, og under 22. Decbr. 1925 afsluttedes da
i Henhold til Lov af 15 Decbr. 1925 en ny
Overenskomst, hvorefter Dollarkursen i Tiden
indtil Udgangen af 1926 ikke maatte overstige
4,20 Kr. pr. Dollar svarende til en Kroneværdi
af 88 3/4 Guldøre. Samtidig forpligtede Staten sig
til fortsat at garantere for den Valutakredit,
man ansaa for fornøden, og det fastsattes, at
ogsaa Bankens Nettofortjeneste i 1926—27 og
1927—28 forlods skulde anvendes til Dækning
af Statens Udgifter vedrørende
Valutaforanstaltninger m. v. Heller ikke den saaledes fastsatte
Mindstekurs fik dog praktisk Betydning.
Allerede i Slutningen af Febr 1926 havde Kronen
paa faa Procent nær naaet Pari, og det
bestemtes da ved Lov af 27. Decbr 1926, at
Nationalbankens Forpligtelse til paa Anfordring
at <sp>indløse sine Sedler</sp> paany skulde
træde i Kraft fra 1. Jan. 1927 at regne. I de
før Krigen gældende Regler er der dog sket
den Ændring, at Handelsministeren kan
bestemme, at Banken kun er pligtig at indløse
sine Sedler med Guld, naar de indleveres i
Poster paa 28000 Kr. eller Beløb, som er
delelige hermed, og at Omvekslingen efter Bankens
Valg kan ske ved Udlevering af dansk Mønt
efter Paalydende eller af Guldbarrer eller Guld
i anden Form beregnet efter det gamle Forhold,
2480 Kr. pr. kg fint Guld. En — senere fornyet
— Bekendtgørelse herom udstedtes straks efter
Lovens Ikrafttræden, og Danmark fik derved i
Realiteten en <sp>Guldbarrefod</sp>, som dog først
blev effektiv udadtil, efter at Justitsministeren
ved Bekendtgørelse af 11. Jan. 1927 havde
ophævet det indtil da gældende Forbud mod
Udførsel af Guld, møntet eller i Barrer, for saa
vidt angaar Lande, hvor Seddelbanken er
pligtig at købe og sælge Guld, og hvorfra der er
fri Guldudføisel til Danmark.

I Aarene 1923-24 til 1927—28 maatte
<sp>Udbyttet til Aktionærerne</sp>, der i hele
Perioden uforandret havde udgjort 8 %, afholdes
af Aktionærernes Udbytte-Udligningsfond, idet
Driftsoverskuddet paa et mindre Beløb nær
medgik til Dækning dels af Bankens egne
Deflationstab, dels af dens Udgifter i Henhold til
Overenskomsten med Staten. Ved Udgangen af
Regnskabsaaret 1927—28 var alle disse
ekstraordinære Tab imidlertid fuldt afviklede, og det
kan derefter paaregnes, at Udbyttet fremtidig
som tidligere vil kunne afholdes af
Driftsindtægterne.

Fra 15. Septbr 1927 foregaar der to Gange
daglig i Nationalbanken en <i>Check-Clearing</i>, i
