<chapter name="Andersen, Jacob Nørgaard Kronborg">
<b>* Andersen,</b> <sp>Jacob Nørgaard
Kronborg</sp>, Overinspektør ved det danske Post- og
Telegrafvæsen, Forfatter, f. 23. Aug. 1872. A.,
der er kendt som en af de mest alsidige og
initiativrige nulevende Embedsmænd i
Postvæsenet, var en af Grundlæggerne af
Embedsklassernes Organisation, i hvis Ledelse han har
taget Del baade som Formand og Redaktør af
»Dansk Postblad«, og han har desuden ledet og
sat sit Præg paa en Række faglige
Sammenslutninger, som Syge- og Ulykkesforsikring,
Kautionsforening, Civiletaternes Sommerhuse
m. v. Ogsaa i Statstjenestemændenes
Centralorganisation for Embedsklasserne som fleraarig
Formand og i det faglige Samarbejde med de
nordiske Nabolande har han spillet en
fremtrædende Rolle, ligesom han er Redaktør for
Danmark af »Nordisk Posttidsskrift«. A. gav
Stødet til Indførelsen af Fagprøver ved
Postvæsenet og var i en Aarrække Forstander for
vedkommende Kursus. Han har været Medlem af
flere af de Kommissioner og Udvalg, der har
haft Postvæsenets indre Forhold til
Undersøgelse, og han var en meget virksom nærmeste
Medarbejder for Postvæsenets Kommissær i
Sønderjylland ved Overtagelsen i 1920. I det
offentlige Liv har han været ivrig Deltager, f.
Eks. som Medlem af Gentofte Sogneraad og
Haderslev Byraad, og han er nu Formand for
Aarhus Turistforening. Som Forfatter har han
ydet værdifulde Bidrag til »Dansk
Portrætgalleri« (1906) og »Postvæsenets Jubilæumsskrift«
(1924), og af selvstændige Arbejder kan
nævnes: »Fra Bondens Thy til Kongens By«, »Fra
Hovedstaden til den nye Grænse« (1926),
»Omkring Genforeningen« (1929).
<i>T. V. J.</i>
</chapter>

<chapter name="Andersen, Johannes Oskar">
<b>Andersen,</b> <sp>Johannes Oskar</sp>, blev
Æresdoktor i Teologi 1917 og indvalgtes 1918 i
Folketinget som Medlem af det konservative
Folkeparti. I Rigsdagen har han med betydelige
Resultater repræsenteret Folkekirkens Interesser.
<i>A. Th. J.</i>
</chapter>

<chapter name="Andersen, Knud">
<b>* Andersen,</b> <sp>Knud</sp>, dansk Forfatter, f.
1899. Har skrevet to Sø-Romaner »Havet« (1924)
og »Brænding« (1927), reflektionstunge, lyriske
og med sø-teknisk Sprog overlæssede
Skildringer, — den første om en ung Sømand, hvis Liv
ødelægges af en Kønssygdom, — den anden om
et Sømands-Ægteskab, hvor der under
Mandens og Hustruens Adskillelse gror en
Religiøsitet frem, som forener dem. To Digtsamlinger
»Sange og Syner« (1923) og »Fugle fra
Oceanet« (1926) viser hans sunde, men noget
dunkle Stemningsfylde og et ret almindeligt, men
frodigt og haandfast Talent for Vers.
<i>E. F-n.</i>
</chapter>

<chapter name="Andersen, Nikolaj">
<b>Andersen,</b> <sp>Nikolaj</sp>, d. 1919. (<sp>Litt</sp>.:
<sp>Marius Kristensen</sp> og <sp>Carl S.
Petersen</sp>, »Sønderjydske Digte paa Folkemaalet«
[1920], S. 22 ff.; »Danske Studier« [1919], S. 155 ff.).
</chapter>

<chapter name="Andersen, Sophus">
<b>Andersen,</b> <sp>Sophus</sp>, d. 1923.
</chapter>

<chapter name="Andersen, Tryggve">
<b>Andersen,</b> <sp>Tryggve</sp>, d. 1920. Udgav 1913
»Hjemfærd«, 1915 »Fabler og Hændelser«, 1919
»Ulykkeshatten«. (<sp>Litt</sp>.: <sp>H. E. Kinck</sp>, »En
hovmodig Digter« i »Mangeslags kunst« [1921];
<sp>Kr. Elster</sp> i »Samtiden« [1921] og i »Norsk
biografisk Leksikon«]).
<i>E. S-n.</i>
</chapter>

<chapter name="Andersen, Valdemar">
<b>* Andersen,</b> <sp>Valdemar</sp>, Tegner, f. 3.
Februar 1875 i Kjøbenhavn, d. 15. Juli 1928. Kort
Tid Elev af Kunstakademiet (Malerskolen). Har
især virket som Tegner og Illustrator.
Udstillede paa Charlottenborg fra 1906, paa
Grønningen i 1928. Hans store dekorative Begavelse
er ogsaa blevet anvendt ved Udsmykning af
større Bygninger som: Aarhus-Udstillingen
1909, Danmarks Hus i Malmö 1914,
Udstillingsbygning i San Francisco 1915, Abildgaardsalen
paa Christiansborg, Krematoriet, Cirkus, <i>Opera
comique</i> i Oslo, Biblioteket i Hjørring, Tinghuse
i Hobro, Nykjøbing M. og Aalborg,
Administrationsbygning og Nævningesal i Aalborg, Kirker
i Gøttrup, Jerslev, Mylund, Farsø, Hornslunde
og Grenaa. Fra hans Haand maa endvidere
nævnes fortrinlige og fantasifulde Plakater,
Bogkunst, Keramik, Akvareller (Landskaber og
en Del yderst følsomt opfattede
Barneportrætter) og Tusinder af Bladtegninger.
<i>J. St.</i>
</chapter>

<chapter name="Andersen, V. R. A.">
<b>Andersen,</b> <sp>V. R. A.</sp>, har fortsat sin
litterære Virksomhed bl. a. med Litteraturbillederne
»Folk og Mennesker« og »Nordboer« (begge
1919), udgivet et Par Samlinger Taler og givet
æstetiske Portrætter af Henr. Pontoppidan (1917)
og Vilh. Topsøe (1922). Et Hovedværk i A.'s
Produktion er den sammen med C. S. Petersen
udgivne »Illustr. Dansk Litteraturhistorie«
(endnu ikke afsluttet), hvor A. med stor Udførlighed
hidtil har behandlet 19. Aarhundrede. Tog sin
Afsked som Professor i 1930. Rettelse, L. 3 f. o.:
Ringsted læs: Ringsted, Søn af F. V. A.
<i>J. Cl.</i>
</chapter>

<chapter name="Andersen-Lundby, A.">
<b>Andersen-Lundby,</b> <sp>A.</sp>, d. 4. Jan. 1923.
</chapter>

<chapter name="Anderson">
<b>Anderson,</b> 1) By i U. S. A., Stat Indiana,
(1920) 29767 Indb.; 2) By i U. S. A., South
Carolina, (1920) 10570 Indb.
</chapter>

<chapter name="Anderson, Sherwood">
<b>* Anderson</b> ['änd<sub>ə</sub>s<sub>ə</sub>n], <sp>Sherwood</sp>,
amerikansk Forfatter, f. 13. Septbr. 1876 i Camden,
Ohio, U. S. A. Efter at have ført et
omflakkende Liv og bl. a. deltaget i den
spansk-amerikanske Krig, kom han til Chicago og udgav
her sine første Bøger (f. Eks.: <i>Windy Mc.
Pherson's Son</i>, 1916), kraftige Skildringer, der
noget skæmmes af for udprægede Tendenser
(sociale og altruistiske). Dette er Romanen
<i>Winesburg Ohio</i> (1919) helt fri for. Den skildrer
med klar Indsigt de særeste Mennesker, og han
forstaar her med et enkelt Træk at gøre sine
Personer levende. Den samme
Menneskekundskab findes i endnu højere Potens i hans
<i>short-story</i>-Samlinger: <i>The Triumph of the Egg</i>
(1921) og <i>Horses and Men</i> (1923), sikkert det
betydeligste, han endnu har ydet. Andre
Værker er f. Eks.: <i>The Story-Teller's Story</i> (1924),
<i>Dark Laughter</i> (1925) (oversat til Norsk) og
<i>Tar</i> (1927).
<i>E. B.</i>
</chapter>

<chapter name="Andersonville">
<b>Andersonville,</b> (1920) 196 Indb.
</chapter>

<chapter name="Anderssen, O. A.">
<b>Anderssen,</b> <sp>O. A.</sp>, udgav senere bl. a.
»Billeder av dannelsesarbejdets historie«, Bind 4
(1914), »Norges høiere skolevæsen 1814—1914«
(1914), »Huguenotterne under det nantiske
edikt« (1918) og »Realisme eller klassicisme. Et
kapitel av 1830-aarenes kulturkamp« (1921). A.
døde i Oslo 25. Septbr. 1922.
<i>Wt. K.</i>
</chapter>

<chapter name="Andersson, C. F. G.">
<b>Andersson,</b> <sp>C. F. G.</sp>, d. 5. Aug. 1928 i
Stockholm.
<i>J. P. R.</i>
</chapter>

<chapter name="Andersson, J. G.">
<b>Andersson,</b> <sp>J. G.</sp> Overtog i 1914 Hvervet at
organisere de geologiske Undersøgelser i Kina og
tog derfor 1916 sin Afsked fra Sveriges geologiska
undersökning. Efter at have udført dette Hverv
foretog han for svenske Midler talrige Rejser
omkring i Kina og indsamlede et meget stort
