<sp>Jouvenel</sp>, som ledende Medarbejder, blevet
et betydeligt Blad. Det menes at have et Oplag
paa omkring 400000. <i>L'Oeuvre</i> har to Gange
paa sine Plakater givet et vittigt Indtryk af
Bladets Art. Saaledes startede Bladet med
Devisen <i>Le Matin dit tout</i> (dette Blads
oprindelige Motto), <i>L'Oeuvre le reste</i>. Nu ses paa en

Plakat overalt i Paris Ordene ...... <i>mais
L'Oeuvre est un autre journal</i>.

Af Interesse var det fra radikal Side
foretagne Forsøg paa kort efter Krigen at starte
et uafhængigt Blad, <i>Le Quotidien</i>, som skabtes
paa Basis af smaa Aktier, saaledes at Læserne
ejede deres Blad. Forsøget lykkedes ikke, som
Grundlæggerne havde tænkt sig, men Bladet
fortsætter og er af anselig Udbredelse.
Radikalismens Hovedorganer i Paris er ellers de
smaa Blade <i>L'Ere Nouvelle</i> og <i>La République</i>.

En nye Epoke for det gamle <i>Le Figaro</i>
oprandt i 1923, da Parfumefabrikanten <sp>Coty</sp>
købte Bladet, og det fra de historiske Kontorer
i det gamle Bladhus i Rue Drouot, hvor
Madame <sp>Caillaux</sp> kort før Krigen skød
Redaktør <sp>Gaston Calmette</sp>, flyttede ud til
Avenue des Champs Elysées. Coty satte
<sp>André Chaumiex</sp>, fra 1930 Indehaveren af
<sp>Clemenceau</sp>'s Stol i <i>Académie Française</i>,
til den egentlige Leder, og helliger sig selv
Kampen mod Kommunismen og det opløsende
Demokratis Indtrængen i Administrationen.
Medens <i>Le Figaro</i> ikke i franske Bladkredse
menes at udgaa i mere end c. 25000
Eksemplarer, har Coty's andet i 1928 startede <i>L'Ámi
du Peuble</i> haft en mægtig Sukces ved at blive
solgt for kun 10 Centimes (2 sous) imod de
andre Blades 25—40 Centimes. Bladet gaar i
c. 800000 Eksemplarer, men kan langt fra
betale sig, hvad Coty vist heller ikke har
beregnet. Han afser store Summer til sit
Yndlingsforetagende og modarbejder i dette de efter
hans Opfattelse nedbrydende Magter, der
regerer i Stat og Kommune. De store Blade
kæmper en hensynsløs Kamp med Coty og har
hindret, at det mægtige Distributionsfirma
<sp>Hachette</sp> (af det kendte Oplag), der
distribuerer alle F.'s Aviser, selv <i>Le Figaro</i>,
har nægtet at besørge <i>L'Ámi du Peuble</i>. Coty
har da dannet sit eget Distributionsfirma og
har sine egne Uddelere. En Retssag mellem de
store Blade og Coty. der blev beskyldt for
illoyal Konkurrence ved at sælge sit Blad til
Underpris, blev afgjort i Coty's Favør.

Af en særlig Art er det talentfulde og ganske
hensynsløse Royalistblad <i>L'Action Française</i>,
der ledes af <sp>Léon Daudet</sp> og <sp>Charles
Maurras</sp>. Dets Indflydelse paa den
akademiske Ungdom er betydelig, og det fører i de
senere Aar en frygtløs Kamp mod alle og
enhver, saaledes mod Pavestolen, der har opført
Bladet paa Indeks. Det støttes, i alt Fald
moralsk og officielt, af Tronprætendenten,
Hertugen af Guise, der siden Hertugen af Orléan's
Død lever i Landflygtighed.

Endelig maa mellem Morgenbladene
fremhæves Teater- og Kunstbladet <i>Comoedia</i>
(Chefredaktør <sp>Gabriel Boissy</sp>) og <i>La Croix</i>,
Katolikkernes Hovedorgan, hvis Oplag menes
at ligge over 1 Million.

Aften- og Eftermiddagsbladene, der spiller
en væsentlig Rolle i F., beherskes af <i>Le Temps</i>,
der i 1929 gik ud af Familien <sp>Hébrard</sp>'s
Eje og blev overtaget af en af Medarbejderne,
<sp>Louis-Mill</sp>. Købesummen sagdes at være 30
Mill. frc. Bladets Indflydelse skyldes dets
Velunderrettethed, dets gode, ikke livlige Penne,
og den Omstændighed, at <i>Quai d'Orsay</i> i
Almindelighed anses for at benytte det som
Talerør. Bladets Finanstidende har ogsaa i det
ivrigt spekulerende F. en Indflydelse ud over
det sædvanlige. Det har, ligesom det langt
mindre, gamle <i>Journal des Débats</i> bevaret sin
snart klassiske Form, og er vel snart det
eneste store Blad i Verden, der fastholder det
lange Format, ligesom det ikke bringer
Illustrationer, men dog nu og da en Kortskitse.
Oplaget menes at ligge omkring 80000. Langt
den største Udbredelse har Eftermiddagsbladet
<i>L'Intransigeant</i>, der fra et hendøende
Foretagende af Ejeren og Redaktøren <sp>Léon
Bailby</sp> er blevet en imponerende Forretning,
hvis Oplag ligger mellem 3 og 400000. <i>La
Liberté</i> er under <sp>Aymard</sp>'s og <sp>Deros</sp>'
Ledelse blevet et nationalistisk Aftenblad af
anselig Udbredelse i velhavende Kvarterer,
medens <i>L'Intransiegeant</i> (<i>L'Intran</i>) sælges over
hele Paris. Middagsbladet <i>Paris-Midi</i> ejes af
Industrimanden <sp>Provost</sp> og skylder sin
Sukces, at det udspyes i de tidlige
Formiddagstimer, læses en Del paa Grund al dets gode
Oversigter over, hvad Morgenbladene har bragt.
Gamle Blade som <i>La Presse</i>, <i>La Patrie</i>,
<i>L'Avenir</i> har mistet deres Betydning. Det
socialistiske <i>Le Soir</i> bringer ofte gode Nyheder.
Det er i det hele taget bemærkelsesværdigt, at
vor Tids franske Blade i langt ringere
Udstrækning end før bringer den ledende,
opsigtsvækkende, brillante Spidsartikkel af den
berømte Pen. for hvis Skyld man købte Avisen.
<i>L'Homme Libre</i> f. Eks. er intet, efter at
<sp>Clemenceau</sp> nedlagde sin Pen deri. <i>L'Echo de
Paris</i> har ikke faaet nogen Erstatning for
<sp>Maurice Barrés</sp>. En udmærket moderne
Journalist som <sp>Stéphane Lauzanne</sp>'s
Navn ses sjældnere og sjældnere i <i>Le Matin</i>,
hvorfra ogsaa <sp>Henry de Jouvenel</sp>'s Navn
er forsvundet. Derimod læses meget de dygtige
Petit-Kronikører, og blandt dem særlig
<sp>Clement Vautel</sp> i <i>Le Journal</i> og <sp>Louis
Forest</sp> i <i>Le Matin</i>. En saa fremragende Pen
som <sp>André Tardieu</sp> kunde saaledes ikke
holde Liv i sit <i>L'Echo National</i>, som han
udgav et Par Aar kort efter Krigens Ophør, og
i hvilket han selv daglig skrev den ledende
Artikkel.

Provinsaviserne er ofte store Foretagender;
men de generes i høj Grad af Pariserbladenes
Provinsudgaver, der <i>ante</i>-dateres og sendes
Landet over med tidlige Aftentog for næste
Morgen at fordeles af <sp>Hachette</sp>'s
Distributioner i Provinsbyerne. Mellem
Provinsbladene findes siden Krigen den Trustdannelse, som
berørtes ovenfor, idet det
moderat-republikanske Blad <i>La Petite Gironde</i> i Bordeaux, <i>Le Petit
Marseillais</i> og <i>Le Lyon Républicain</i> under
Ejeren <sp>Gounouilhou</sp>'s Ledelse har sluttet
sig sammen og dirigeres forretningsmæssigt fra
Paris. Det er betydelige Blade med tilsammen
c. 1/2 Mill. Eksemplarer. Af andre vigtige
