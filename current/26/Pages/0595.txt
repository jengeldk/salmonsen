<chapter name="Jøder">
<b>Jøder.</b> Rettelse, S. 312, Sp. 2, L. 11 f. o.:
Appleby, læs: Allenby
</chapter>

<chapter name="Jødeskæg">
<b>Jødeskæg,</b> se <sp>Saxifraga</sp>.
</chapter>

<chapter name="Jøhnke, Vilhelm Carl Andreas">
<b>* Jøhnke</b> [jöŋk<sub>ə</sub>], <sp>Vilhelm Carl
Andreas</sp>, dansk Søofficer, f. 12. Septbr 1861,
Søn af Marineminister <sp>F. H. J.</sp> (s. d.), var Chef
for Søminevæsenets Torpedoafdeling 1899—1906,
for Flaadens Stab 1909—11, Direktør i
Marineministeriet 1911—23, udnævntes til
Kontreadmiral 1918.
<i>H. J-n.</i>
</chapter>

<chapter name="Jølster">
<b>Jølster,</b> <sp>Herred</sp>, Fjordane Politidistrikt.
Areal 652 km<sup>2</sup> med 2898 Indb. Antagen Formue
1927 var 3,8 Mill. Kr. og Indtægt 1017665 Kr.
<i>M. H.</i>
</chapter>

<chapter name="Jönköping">
<b>Jönköping,</b> (1928) 29909 Indb. Der findes
nu (1928) 96 Fabrikker med 3946 Arbejdere og
en Produktionsværdi af 29,74 Mill. Kr. Der er
3 Tændstikfabrikker og 2 Skotøjsfabrikker. 1926
ankom til Havnen 1749 Skibe paa 125331
Nettotons. J.'s Handelsflaade bestod samme Aar af
7 Fartøjer paa 5955 Nettotons.
<i>M. H-n.</i>
</chapter>

<chapter name="Jönköpings län">
<b>Jönköpings län,</b> (1928) 230805 Indb., 22 pr.
km<sup>2</sup>. J. l. har nu 8 Købstæder (Jönköping,
Huskvarna, Nässjö, Värnamo, Vetlanda, Eksjö,
Tranås, Gränna). Alle Flækker (Köpingar) er
blevet Købstæder. Der findes nu kun 126
Landsogne, 5 Fogderier, 7 Tingslag.
<i>M. H-n.</i>
</chapter>

<chapter name="Jönsson, Anders">
<b>* Jönsson,</b> <sp>Anders</sp>, svensk Billedhugger,
f. 30. Decbr 1883 paa Näsbyholm (Skaane), har
udført Springvandsgruppen »Trillingerne« til
Gustaf Adolfstorg i Malmö, »Adam og Eva« for
<i>Banque de Suède</i> i Paris, »Salome« (1918,
Sandsten), der sammen med <i>L'humanité</i>
(Kalksten, 1918), Portræt- og Dyrskulptur m. m. saas
paa Göteborgs Jubilæumsudstilling 1923. I
Malmö Museum findes hans »Kvindetorso«
(Marmor).
<i>A. Hk.</i>
</chapter>

<chapter name="Jönsson, Johan Theodor">
<b>* Jönsson,</b> <sp>Johan Theodor</sp>, svensk
Maler, f. 1888 i Bjällerup (Skaane). Han lærte
Kunstfaget i Stockholm og i Kjøbenhavn. Hans
Landskabskunst (der er repræsenteret i Lunds
Universitets Kunstmuseum og i Konviktoriet i
Lund) har hentet mange Emner fra Visby og
Omegn.
<i>A. Hk.</i>
</chapter>

<chapter name="Jørgen-Jensen, Elna Eleonora Fobian">
<b>* Jørgen-Jensen,</b> <sp>Elna Eleonora
Fobian</sp>, dansk Solodanserinde, f. 20. Marts 1888
i Kjøbenhavn, kom 7 Aar gammel til
Balletskolen ved Det kgl. Teater og fik 1907 sin
egentlige Debut som den gode Fé i »Harlekins
Millioner«; Solodanserinde blev hun 1910 og er
fra 1928 Instruktrice. J. har udført en Mængde
Hovedpartier, som Birthe i »Et Folkesagn«,
Ragnhild i »Brudefærden i Hardanger«,
Teresina i »Napoli«, Fenella i »Den Stumme«,
Titelrollen i »Gloria Arsena«, og været sin
Periodes betydeligste tekniske Dygtighed, ikke alene
til Bevarelsen af Bournonville's Værker, men
har ogsaa stræbt at finde nye Former. Hendes
Kunst er overalt i højere Grad præget af Energi
og Kvikhed end af serafisk Charme og sjælelig
Vibration. J. har ogsaa optraadt som Gæst i
Udlandets Storbyer og forsøgt sig som
Skuespillerinde.
<i>R. N.</i>
</chapter>

<chapter name="Jørgensen, A. P. C.">
<b>Jørgensen,</b> <sp>A. P. C.</sp>, d. 16. Decbr 1925.
</chapter>

<chapter name="Jørgensen, A. T.">
<b>Jørgensen,</b> <sp>A. T.</sp>, var som Medlem af det
lutherske Verdenskonvents Ledelse Formand
for Forretningsudvalget, der forberedte
Konventets Møde i Kjøbenhavn 1929. Er
Æresmedlem af Akademiet i Reims og har 1927
udgivet »Af Menighedsplejens Historie i
Danmark«.
<i>F. B.</i>
</chapter>

<chapter name="Jørgensen, Carl Adolf">
<b>* Jørgensen,</b> <sp>Carl Adolf</sp>, dansk
Botaniker, f. 3. Oktbr 1899, <i>mag. scient.</i> 1923, <i>Dr.
phil.</i> 1927. Studerede Cytologi og Genetik i 1924
i Stockholm og i 1924, 25 og 26 ved John Innes
Horticultural Institution ved London (W.
Bateson). 1. Aug. 1924 Assistent ved
Landbohøjskolens plantepatologiske Institut, siden 1925
Afdelingsbestyrer ved Statens plantepatologiske
Forsøg i Lyngby. Har skrevet forskellige
Afhandlinger i botaniske Tidsskrifter, bl. a. om
<i>Callitrichaceæ</i> (»Botanisk Tidsskrift«, 38. Bind 1923)
og <i>The Experimental Formation of Heteroploid
Plants in the Genus Solanum, Journal of
Genetics</i>, Bind 19 (Disputats 1927).
<i>C. H. O.</i>
</chapter>

<chapter name="Jørgensen, E. G. V.">
<b>Jørgensen,</b> <sp>E. G. V.</sp>, har sammen med
Arkitekt Helge B. Møller opført det nye
Amtssygehus i Gjentofte 1922—27.
<i>C. B-r.</i>
</chapter>

<chapter name="Jørgensen, Eugen">
<b>Jørgensen,</b> Eugen, har stadig fortsat sin
Virksomhed som Bearbejder af marint
Protistplankton og har bl. a. 1923 publiceret
<i>Mediterranean Dinophysiaceæ</i> i <i>Danish Oceanogr.
Exped.</i> 1908-10.
<i>C. H. O.</i>
</chapter>

<chapter name="Jørgensen, Hakon">
<b>* Jørgensen,</b> <sp>Hakon</sp>, dansk Politimand,
f. 17. Decbr 1879, d. 9. Maj 1827, blev <i>Cand. jur.</i>
1904 og s. A. Betjent i Kjøbenhavns Politi, 1906
Inspektionsbetjent, samme Aar Politiassistent,
1919 Politiinspektør i Statspolitiet, 1920 1.
Politiinspektør i Kjøbenhavn og Chef for
Ordenspolitiet, 1926—27 konstitueret Politidirektør.
Han var en praktisk og teoretisk fremragende
Politimand, der bl. a. indlagde sig Fortjenester
af Politiskolen, Politihundevæsenet og
Fjernidentificeringen ved Fingeraftryk.
<i>P. E.</i>
</chapter>

<chapter name="Jørgensen, Jens Johannes">
<b>Jørgensen,</b> <sp>Jens Johannes</sp>, har paa
alle Omraader fortsat sin Produktion; fra de
senere Aar kan nævnes en Digtsamling »Brig
Marie af Svendborg« (1925), et nyt Bind
Legender »Som en Tyv om Natten« (1921),
Rejsebøger <i>Danimarca</i> (1920), »Jorsalafærd«, I—II
(1923) samt Bidrag til Selvbiografien
»Isblomster« (1926), »Mit Livs Legende«, VII (1928).
<i>T.-J.</i>
</chapter>

<chapter name="Jørgensen, Jens Severin">
<b>* Jørgensen,</b> <sp>Jens Severin</sp>,
Andelsmand, f. 31. Marts 1842 i Rostrup ved Hobro,
d. 10. Jan. 1926. Var først i Urmagerlære og
blev senere Købmand, men opgav 1868 sin egen
Forretning for at blive Brugsforeningsuddeler.
Paa hans Initiativ oprettedes 1882 en jysk
Fællesindkøbsforening for Brugsforeninger, som
1896 sammensmeltedes med en lignende
Forening paa Sjælland under Navn af
Fællesforeningen for Danmarks Brugsforeninger, for
hvilken J. blev Formand og Direktør indtil
1913. Ogsaa adskillige andre af
Andelsorganisationerne har draget Nytte af J.'s rige
Initiativ, store Arbejdsevne og sejge Udholdenhed.
<i>A. M. S.</i>
</chapter>

<chapter name="Jørgensen, Karl Aksel">
<b>* Jørgensen,</b> <sp>Karl Aksel</sp>, dansk Maler, f.
3. Febr 1883 i Kjøbenhavn. Malersvend 1901, har
