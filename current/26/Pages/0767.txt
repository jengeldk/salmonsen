<chapter name="Mord">
<b>Mord.</b> Den særlige Straffebestemmelse for M.
er ikke medtaget i Reglerne i Borgerlig
Straffelov af 15. Apr. 1930 om Manddrab (s. d.).
<i>E. L-n.</i>
</chapter>

<chapter name="Moreau, Luc-Albert">
<b>* Moreau</b> [må'ro], <sp>Luc-Albert</sp>, fransk
Maler, f. 9. Decbr. 1882 i Paris. Han kom sent ind paa
Kunstnerbanen, malede fra Verdenskrigen bl. a.
det dygtige Figurbillede »Le Raid Aérien«,
endvidere Landskaber o. a. I den Rump'ske
Samling paa Kunstmuseet i Kjøbenhavn findes »Ved
Arc-Floden« og »Brasilianerinde« (1919).
<i>A. Hk.</i>
</chapter>

<chapter name="Moreau-Nélaton, A. E.">
<b>Moreau-Nélaton,</b> <sp>A. E.</sp>, d. 1927 i Paris.
</chapter>

<chapter name="Moreelse, Paulus">
<b>* Moreelse</b> ['mår<sub>ə</sub>£s<sub>ə</sub>], <sp>Paulus</sp>, hollandsk
Maler, f. 1571 i Utrecht, d. 1638 sammesteds.
M. blev Elev af M. v. Miereveld i Delft,
uddannede sig videre i Italien, virkede foruden
som Maler ogsaa som Arkitekt (i Utrecht) og
tog, efter en Tid ogsaa at have dyrket
historiske Emner, Portrætfaget som sit Speciale. Paa
dette Omraade blev han en dygtig Kunstner; i
Kunstmuseet i Kjøbenhavn Dameportræt, i
Gaunø-Samlingen et godt malet Portræt af en
ung Dame (1635), Selvportræt o. m. a. i
Amsterdams Rijksmuseum; M. er i det hele rigt
repræsenteret i europæiske Samlinger.
<i>A. Hk.</i>
</chapter>

<chapter name="Morehead, John Alfred">
<b>* Morehead</b> ['må.<sub>ə</sub>hæd], <sp>John Alfred</sp>,
amerikansk luthersk Teolog, f. 4. Febr 1867 i
Pulaski i Virginia, studerede Teologi ved det
lutherske Seminarium i Philadelphia Mount
Airy og Filosofi ved Pennsylvanias Universitet;
senere fortsatte han sine Studier i Leipzig,
hvor han bl. a. studerede Filosofi hos Wundt.
Fra Leipzig fik han senere den teologiske
Doktorgrad. Han virkede som Præst flere
Steder i Virginia og blev 1898 Professor i
systematisk Teologi og Præsident ved det lutherske
Seminarium i Charleston i Syd-Carolina. 1903
forflyttedes han til Roanoke College i samme
Stilling og virkede dér til 1919. Da blev han
kaldet af <i>National Lutheran Council</i> til Leder
for en Kommission, som skulde knytte
Forbindelse med de lutherske Kirker i Europa og
yde disse Hjælp. 1923 blev M. desuden
<i>executive Director for Nat. Luth. Council</i>. I <i>Nat.
Luth. Council</i>'s Tjeneste har M. udrettet et
kirkeligt og filantropisk Storværk. Kirkeligt fik
han ikke blot Forbindelse knyttet mellem
Europas og Amerikas Lutheranere, men han var
Hovedmanden for den Samling af de lutherske
Kirker, der førte til det 1. lutherske
Verdenskonvent 1923 i Eisenach. Her valgtes han til
Formand i en Eksekutivkomité paa 6
Medlemmer, som skulde føre Samlingsværket videre og
indkalde til et nyt luthersk Verdenskonvent.
Dette fandt Sted 26. Juni—4. Juli 1929 i
Kjøbenhavn under M.'s Forsæde og under langt
større Tilslutning end det 1. Verdenskonvent.
Eksekutivkomiteens Medlemmer genvalgtes, og
M. blev atter Formand. I Aarene mellem de 2
Konventer har M. hvert Aar besøgt lutherske
Kirker i Europa, hjulpet dem og bragt dem ud
af deres isolerede Tilstand. Filantropisk har M.
udført et Storværk ved at samle Millioner af
Dollars i U. S. A. og understøtte lutherske
Kirker i Europa.
<i>A. Th. J.</i>
</chapter>

<chapter name="Morel, E. D.">
<b>Morel,</b> <sp>E. D.</sp>, d. 13. Novbr 1924.
</chapter>

<chapter name="Morel-Fatio, A.">
<b>Morel-Fatio,</b> <sp>A.</sp>, d. 10. Oktbr 1924. Efter
hans Død udkom en 4. Række af hans <i>Études
sur l'Espagne</i> (1925). 1923 var udkommet en
ny, noget forandret Udgave af hans Arbejde
<i>La comedia espagnole</i>.
<i>E. G.</i>
</chapter>

<chapter name="Morelli, Cato">
<b>* Morelli,</b> <sp>Cato</sp>, chilensisk Operasanger, f.
25. Decbr 1897 i Valparaiso (Faderen var
Italiener), studerede fra ganske ung Sang i sin
Fødeby, debuterede i Italien, blev hurtig en
dér yndet Sanger og fik snart talrige
Engagementer i Europa, Afrika og Sydamerika; han
er fast knyttet til Scala-Operaen i Milano og til
Operaen i Buenos Aires. Med sin omfattende,
ualmindelig klangskønne og højt uddannede
Baryton og sit dramatiske Talent indtager M.
en fremskudt Stilling blandt samtidige Sangere.
I Kjøbenhavn har han optraadt ved Gæstespil
paa Det kgl. Teater og i Koncertsalen.
<i>W. B.</i>
</chapter>

<chapter name="Morelos">
<b>Morelos,</b> 1) Stat i Mexiko, 4964 km<sup>2</sup> med
103440 Indb. (30. Novbr 1921), 2) Hovedstaden
Cuernavaca havde 7117 Indb. (1921).
<i>W. P.</i>
</chapter>

<chapter name="Morena, Berta">
<b>* Morena,</b> <sp>Berta</sp> (egentlig <sp>Meyer</sp>), tysk
Operasangerinde, f. 27. Jan. 1878, særlig kendt
som udmærket Wagnersangerinde (indtil 1923
knyttet til Operaen i München); hun foretog
talrige Kunstrejser, endog til Amerika, og er et
Par Gange optraadt som Gæst paa Det kgl.
Teater i Kjøbenhavn.
<i>W. B.</i>
</chapter>

<chapter name="Morenkop, Morenkopskimmel">
<b>Morenkop, Morenkopskimmel,</b> se
<sp>Mohrenkop</sp>.
</chapter>

<chapter name="Moresby">
<b>Moresby,</b> se <sp>Charlottes Øer</sp>.
</chapter>

<chapter name="Moreton Bay">
<b>Moreton Bay,</b> se <sp>Bomuld</sp>.
</chapter>

<chapter name="Moretti, Marino">
<b>* Moretti</b> [mo'rät.i], <sp>Marino</sp>, italiensk
Forfatter, f. 18. Juli 1885 i Cesenatico. Han
har udgivet flere Bind Digte, nogle Samlinger
Noveller: <i>Il paese degli equivoci</i>, <i>I lestofanti</i>,
<i>I pesci fuor d'acqua</i>, <i>Una settimana in
paradiso</i>, <i>Le capinere</i>, etc. og et stort Antal
Romaner, blandt hvilke særlig kan nævnes: <i>La
voce di Dio</i>, <i>Mia madre</i>, <i>Il romanzo della
mamma</i>, <i>Il segno della coce</i>. Baade Digtene og
Prosaværkerne er prægede af en fin, jævn og
prunkløs Fremstillingsevne, og særlig de
Bøger, hvori han skildrer Familielivet, de
Ydmyge og Svage i Samfundet, har skaffet ham
en stor Læsekreds. Flere af hans Romaner, som
f. Eks. <i>Mia madre</i>, er autobiografiske.
<i>E. M-r.</i>
</chapter>

<chapter name="Morez">
<b>Morez,</b> (1926) 5135 Indb.
</chapter>

<chapter name="Morfologi">
<b>* Morfologi</b> (zoologisk) er Læren om de
enkelte Legemsdeles og Organers Formforhold
hos de forskellige Dyregrupper; Betegnelsen
dækker saaledes ret nøje det Omraade inden
for Zoologien, der saavel tidligere som ogsaa
i Nutiden benævnes den komparative Anatomi.
<i>R. H. S.</i>
</chapter>

<chapter name="Morgan">
<b>Morgan,</b> se <sp>Murray</sp>.
</chapter>

<chapter name="Morgan, J. J. M. de">
<b>Morgan,</b> <sp>J. J. M. de</sp>, d. 12. Juni 1924. En
sammenfattende Skildring af den orientalske
Forhistorie har han givet i sit posthume Værk
<i>La Préhistorie orientale</i> (Paris 1925—27).
<i>O. K.-P.</i>
</chapter>

<chapter name="Morgan, J. P.">
<b>Morgan,</b> <sp>J. P.</sp>, d. 31. Marts 1913 i Rom.
</chapter>

<chapter name="Morganwg">
<b>Morganwg,</b> d. s. s. <sp>Glamorgan</sp>.
</chapter>

<chapter name="Morgat">
<b>Morgat,</b> se <sp>Crozon</sp>.
</chapter>

<chapter name="Morgen">
<b>* Morgen,</b> Markmaal, der oprindelig betød
det Areal, som kunde pløjes paa en Formiddag,
senere fastsat til en Størrelse, der dog var
forskellig i forskellige Stater, i Preussen =
0,2553 ha, i Mecklenburg-Strelitz = 0,2168 ha, i
Mecklenburg-Schwerin = 0,5203 ha, i
