Norge, Polen, Schweiz, Spanien, Sverige,
Tyskland og Østrig. — Paa den første internationale
Arbejdskonference i Washington i 1919 vedtoges
en Konvention om 8 Timers Arbejdsdagen, der
hidtil dog kun er ratificeret af Bulgarien,
Belgien, Chile, Tschekkoslovakiet, Grækenland,
Indien og Rumænien og betinget ratificeret af
Frankrig, Italien, Letland og Østerrig; disse
betingede Ratifikationer bliver effektive, hvis
Tyskland og England vedtager at ratificere
Konventionen.
<i>Sv. N.</i>
</chapter>

<chapter name="Arbejdsulykkesforsikring">
<b>* Arbejdsulykkesforsikring.</b> Ved Lov af 7.
Januar 1898 paalægges det Industriens
Arbejdsgivere at yde deres Arbejdere Erstatning ved
Ulykkestilfælde. Ved senere Love blev denne
Pligt udvidet til ogsaa at gælde andre Erhverv:
Lov af 3. April 1900 (Fiskere); Lov af 1. April
1905 (Søfolk); 30. Marts 1906 (Søfart med
mindre Skibe); Lov af 27. April 1908 (Landbrug,
Skovbrug, Havebrug m. m.). Alle disse Love
ophævedes og erstattedes med Lov af 6. Juli 1916,
ændret ved Lov af 28. Juni 1920 og Lov af 14.
Juli 1927 om Forsikring mod Følger af
Ulykkestilfælde. Ifølge disse Love er det paalagt enhver
privat Arbejdsgiver at sikre sig mod det ham
paahvilende Erstatningsansvar overfor hans
tilskadekomne Arbejdere og Funktionærer ved i
et anerkendt Forsikringsselskab at tegne
Forsikring for disse.
<i>A. M. S.</i>
</chapter>

<chapter name="Arbetareinstituter">
<b>Arbetareinstituter,</b> se <sp>Arbejderakademier</sp>.
</chapter>

<chapter name="Arbit">
<b>Arbit,</b> d. s. s. <sp>Ma'arib</sp>.
</chapter>

<chapter name="Arbiter">
<b>Arbiter,</b> se <sp>Petronius</sp>.
</chapter>

<chapter name="Arboe Rasmussen, Niels Peter">
<b>* Arboe Rasmussen,</b> <sp>Niels Peter</sp>, dansk
Præst, f. 1. Apr. 1866 i Holbæk, <i>cand. theol.</i>
1890, Præst paa Gjøl 1890—97, i Skibsted
1897-1917. Forskellige Afhandlinger og Skrifter
(»Bemærkninger til Problemet Jesus, Guds Søn«,
1902—03; »De sidste Blade af Jesu
Livshistorie«, 1906; »Daab og Trosbekendelse«, 1906;
»Dogmekirken — og Vejen frem«, 1911; »Fra
Papyrusbladet til vort nye Testamente«, 1912;
»Om Trosbekendelsen og Præsteløftet«, 1913)
vidnede om, at han fortsatte sine teologiske
Studier, men tillige om, at han indtog et
frisindet teologisk Standpunkt, som man fra
konservativ kirkelig Side fandt uforeneligt med
Præstestilling i Folkekirken. 1911 blev der
indledet Undersøgelse mod ham fra de kirkelige
Foresattes Side, og da han 1913 søgte
Forflyttelse til Vaalse paa Falster, besluttede
Biskopperne paa et Møde i Viborg, at der skulde
rejses Tiltale imod ham; ved Højesteretsdom
af 9. Maj 1916 blev han dog frifundet og 1917
udnævnt til Præst i Vaalse under
Kirkeministerens direkte Tilsyn, idet Biskop Wegener
ikke ønskede at give Kollats eller føre noget
Tilsyn med ham. 1920 søgte han Afsked fra
Præsteembedet i Vaalse og opnaaede en Stilling
paa det kgl. Bibliotek.
<i>H. M.</i>
</chapter>

<chapter name="Arboga">
<b>Arboga,</b> (1928) 4951 Indb.
</chapter>

<chapter name="Arbon">
<b>Arbon,</b> (1920) 9393 Indb.
</chapter>

<chapter name="Arborelius, O. P. U.">
<b>Arborelius,</b> <sp>O. P. U.</sp>, d. 1915 i
Stockholm.
</chapter>

<chapter name="Arbroath">
<b>Arbroath,</b> (1927) 18255 Indb.
</chapter>

<chapter name="Arbuckle Mountains">
<b>Arbuckle Mountains,</b> se <sp>Oklahoma</sp>.
</chapter>

<chapter name="arcboutant">
<b>arcboutant,</b> se <i>arc</i>.
</chapter>

<chapter name="Archangelsk">
<b>Archangelsk,</b> 1) nu Guvernement i den
russiske, socialistiske, føderative Sovjetrepublik
(<sp>RSFSR</sp>). Grænser nu i Vest til det hvide
Hav og den karelske autonome socialistiske
Sovjetrepublik, i Syd til Guvernementerne
Vologda og Sjevero—Dvinsk, i Øst til det
autonome Syrjæner-Omraade (Komi). Areal 450000
km<sup>2</sup> med (1926) 419000 Indb. Øerne Kolgujev,
Vaigatsh og Novaja Zemlja hører med til A.
2) Hovedstad i ovennævnte Guvernement. (1926)
71000 Indb. A. er et af Sovjetunionens
Træindustricentrer. I Nærheden af Byen findes 19
Savmøller hørende under Trætrusten »Severoljes«
(Nordskov) med en Arbejderstab paa 11000 Mand.

Under Verdenskrigen var A. Oplagsplads for
den russiske Hær og var den eneste
tilgængelige Havn. Tyske Minelæggere udlagde Miner i
Farvandene ved A. 1915, og Minerne blev
strøget igen 1917. Under den tyske Hjælpeaktion i
Finland 1918 sendtes allierede Tropper til A.
2. August 1918 landsattes engelske, franske,
amerikanske, serbiske, italienske,
tschekkoslovakiske o. a. Tropper under General Pool. Samme
Aar dannede den tidligere socialrevolutionære
Tschaikovsky med Støtte af Englænderne en
provisorisk Hvidgardist-Regering. Tschaikovsky
arbejdede i Forstaaelse med Englænderne mod
Bolschevikerne. I Septbr 1919 maatte de
allierede rømme A., hvorefter den hvide Armé
hurtigt opløstes, og 21. Februar 1920 drog den røde
Armé atter ind i A.
<i>M. H-n.</i>
</chapter>

<chapter name="Archbald">
<b>Archbald,</b> (1920) 8603 Indb.
</chapter>

<chapter name="Archer, C.">
<b>Archer,</b> <sp>C.</sp>, d. i Larvik 8. Febr 1921.
</chapter>

<chapter name="Archer, W.">
<b>Archer,</b> <sp>W.</sp>, d. 28. Decbr 1924.
</chapter>

<chapter name="archibenthal">
<b>archibenthal,</b> se <sp>Havfauna</sp>, S. 47.
</chapter>

<chapter name="Archidona">
<b>Archidona,</b> (1920) 9139 Indb.
</chapter>

<chapter name="Archipenko, Alexander">
<b>* Archipenko,</b> <sp>Alexander</sp>, russisk
(ukrainisk) Billedhugger, f. 1887. Han gik paa
Kunstskolen i Kijev, studerede i Moskva og Paris, var
med i den futuristiske og kubistiske Udvikling,
men søgte bort fra al Lærerpaavirkning. Hans
egenartede Kunst med dens Brud med tilvante
skulpturelle Udtryksformer har virket i høj
Grad æggende paa nyere Kunststræben, men
ofte forbløffende uforstaaeligt paa
Kunstpublikum'et; stadig søgende og eksperimenterende
ogsaa med Stoffet (farvet Glas, Metaller,
sjældne Sten m. v.) stiler den mod Fremstillingen af
den abstrakte Form. Værker: »Badende
Kvinder«, »Kvinde-Torsoer«, »Promenade« o. m. a.
<i>A. Hk.</i>
</chapter>

<chapter name="Archipiélago de la Reina Adelaide">
<b>Archipiélago de la Reina Adelaide,</b> se
<sp>Chile</sp>, S. 845.
</chapter>

<chapter name="Archipiélago de las Perlas">
<b>Archipiélago de las Perlas,</b> se
<sp>Perleøerne</sp>.
</chapter>

<chapter name="Archipiélago de los Canarreos">
<b>Archipiélago de los Canarreos,</b> se <sp>Cuba</sp>.
</chapter>

<chapter name="Archipiélago de los Colorados">
<b>Archipiélago de los Colorados,</b> se <sp>Cuba</sp>.
</chapter>

<chapter name="Archipiélago de Sabana">
<b>Archipiélago de Sabana,</b> se <sp>Cuba</sp>.
</chapter>

<chapter name="Arcidosso">
<b>Arcidosso,</b> (1921) 7151 Indb.
</chapter>

<chapter name="Arcole">
<b>Arcole,</b> (1921) 4128 Indb.
</chapter>

<chapter name="Arcos de la Frontera">
<b>Arcos de la Frontera,</b> (1920) 15748 Indb.
</chapter>

<chapter name="Arctander, Carl">
<b>* Arctander,</b> <sp>Carl</sp>, Forfatter, Journalist, f.
12. April 1871 i Odense. Var Medarbejder ved
»Vort Land« 1898—1915, fra 1916 ved den
Ferslew'ske Presse. Har været Medarbejder ved
talrige Revyer, 1914—24 ved Scala-Revyerne.
Har bl. a. skrevet Parodien »Marsk og Drot«
(1911, sammen med Fr. Ricard), Farcen »Ditlev
Hansens Eventyr« (1917) og Maskekomedien
»De tre Ønsker« (1921), begge sammen med A.
Kjerulff. Forfatter og Oversætter af Viser og
Operettelibrettoer.
<i>H. A.</i>
</chapter>
