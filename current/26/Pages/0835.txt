i Arbejdslønninger, som har holdt
Arbejdsmarkedet i stadig Uro; en Række Banker maatte
indstille Virksomheden, Arbejdsløsheden
voksede, og samtidig viste det sig overordentlig
vanskeligt at bringe Statens Udgifter ned. Paa
Programmet om en radikal Nedskæring af
Statsbudgettet styrtede de konservative
Partier i Marts 1926 Ministeriet Mowinckel, og en
Højreregering under Ivar Lykke blev dannet,
men heller ikke den kunde dog gennemføre
større Besparelser. Derimod fik
Højreregeringen den 18. Oktbr 1926 afholdt en ny
Folkeafstemning om Brændevinsforbudet, og
Resultatet af denne viste en mærkelig Forandring i
Folkestemningen siden 1919, idet der nu var et
Flertal paa 112000 Stemmer for Ophævelse af
Forbudet; Stortinget besluttede derfor Forbudet
ophævet Vaaren 1927.

Højreregeringens Vanskeligheder blev ogsaa
øget derved, at der i 1926 blev rejst
Rigsretstiltale mod den tidligere Højreregering under
Abr. Berge, fordi denne i 1923—24 havde brugt
betydelige Statsmidler til Støtte for
nødlidende Banker, dels uden at søge Stortingets
Samtykke og dels uden at forelægge Stortinget
fuldstændige Oplysninger. Rigtignok blev
Regeringen Berge frifundet den 25. Marts 1927,
omend under stærk Dissens; men de
Oplysninger, som fremkom under Sagen, var ikke
skikket til at styrke Vælgernes Tillid til Højres
økonomiske Politik. Ogsaa inden for Højre, og
navnlig i den med Højre allierede lille Gruppe,
»Frisindede Venstre«, var der adskillig
Misfornøjelse med Højres Ledelse.

Samtidig fandt der en Samling Sted inden for
Arbejderbevægelsen, idet Det norske
Arbejderparti og Det socialdemokratiske Parti sluttede
sig sammen paa en stor Samlingskongres i
Slutningen af Jan. 1927; det samlede Parti fik
ogsaa Tilslutning fra en Del af det
kommunistiske Parti, medens Resten af dette
efterhaanden smeltede sammen til en politisk set
betydningsløs Sekt.

Følgen af disse økonomiske og politiske
Begivenheder var, at Valgene Høsten 1927 viste
en katastrofal Nedgang for Højre og en
tilsvarende Fremgang for Arbejderpartiet;
ogsaa for Venstre viste Valget Tilbagegang,
medens Bondepartiet gik lidt frem. Højre (og
»Frisindede Venstre«) gik ned fra 54 til 32
Mandater paa Stortinget, medens
Arbejderpartiet med sine 60 Repræsentanter blev stærkere
end hvilke som helst to af de andre Partier
tilsammen. Ved Stortingets Sammentræden
indgav Lykke derfor Regeringens Dimission, og
efter at der først var gjort et forgæves Forsøg
paa at faa i Stand en borgerlig
Samlingsregering under Ledelse af Bondepartiets Fører
Joh. Mellbye, overtog Arbejderpartiet at danne
en Regering med Chr. Hornsrud som
Statsminister.

Allerede Valget Høsten 1927 havde ført til en
begyndende Kapitalflugt, som tog til i
Slutningen af Jan. 1928, da Arbejderregeringen blev
dannet, og da den nye Regering desuden
nægtede at medvirke til at give Statsstøtte til
private Banker i Vanskeligheder, blev den styrtet
straks under Debatten i Stortinget om
Regeringens Erklæring, og den 15. Febr 1928 blev der
dannet en Venstreregering under J. L.
Mowinckel. Bag sig har denne Regering kun 1/5
af Stortingets Medlemmer.

Kommunevalgene Høsten 1928 viste omtrent
det samme Styrkeforhold mellem Partierne som
Stortingsvalget i 1927.

Den 14. Aug. 1925 blev Spitsbergen og
Bjørneøen — under Fællesnavnet Svalbard — officielt
indlemmet i N. I 1928 har N. desuden overtaget
Suveræniteten over Bouvet-Øen og en anden
lille Ø i Sydhavet. (<sp>Litt</sp>: <sp>Koht</sp>, »Norsk
bondereising« [1926]; <sp>Johnsen</sp>,
»Noregsveldets undergang« [1924]).
<i>Edv. B.</i>
</chapter>

<chapter name="Norge">
<b>Norge.</b> Rettelse, S. 62, Sp. 2, L. 14 f. n.:
<sp>Marborerne</sp> læs: <sp>Marvborerne</sp>
</chapter>

<chapter name="Norges Bondelag">
<b>Norges Bondelag</b> er nu (1930) organiseret
i 85 Kredse. Den politiske Organisation
(Bondepartiet) havde paa Stortinget 1925—27 22 og
har i Perioden 1928—30 26 Repræsentanter paa
Stortinget.
<i>Wt. K.</i>
</chapter>

<chapter name="Norges Hypotekbank">
<b>Norges Hypotekbank</b> havde i 1926 i
Udlaan i Bygderne 325,3 Mill. Kr. og i Byerne
69,7 Mill. Kr. I 1927 i Bygderne 354,8 Mill.
Kr. og i Byerne 73,9 Mill. Kr. I 1928 i
Bygderne 368,6 Mill. Kr. og i Byerne 75,7 Mill. Kr.
De tilgodehavende Renter af Udlaan udgjorde
i de samme Aar henholdsvis 7,9, 8,8 og 9,7
Mill. Kr., og indestaaende i Bankerne var
henholdsvis 13,2, 6,4 og 10,4 Mill. Kr.
Kassebeholdningen udgjorde henholdsvis 381000, 350000 og
341000 Kr., Beholdningen af Statsobligationer
var 16,8, 19,0 og 18,2 Mill. Kr. samt andre
Aktiver for 16,2, 22,0 og 17,1 Mill. Kr. Passiverne
(Grundfond, Reservefond, Obligationskredit og
andre Passiver) udgjorde tilsammen
henholdsvis 449,7, 485,4 og 500,3 Mill. Kr. Indtægterne
udgjorde i alt 25,3, 25,3 og 27,0 Mill. Kr.
Udgifterne i alt 22,7, 24,1 og 25,8 Mill. Kr.
Renteoverskuddene var 1,7, 1,1 og 1,0 Mill. Kr.
Overskuddene 2,5, 1,1 og 1,1 Mill. Kr.

Der indkom følgende Antal
Laaneandragender: 5194, 7495 og 5986, og blev udbetalt 38,2,
43,2 og 25,5 Mill. Kr. i Laan. De indfriede Laan
var 7449, 8735 og 8598; af de udestaaende
Laan var til 4 1/2 % 182,0 Mill. Kr., 175,5 Mill.
Kr. og 169,2 Mill. Kr.; til 5 % 33,9 Mill. Kr.,
253,2 Mill. Kr. og 275,1 Mill. Kr. samt til 5 1/2
% 179,1 Mill. Kr.
<i>M. H.</i>
</chapter>

<chapter name="Norges Lærerlag">
<b>Norges Lærerlag</b> har, foruden de tidligere
opregnede Udvalg, ogsaa et Skolehistorienævn
(siden 1912). 1930 var de lokale Foreningers
Antal 606 med i alt 7477 Medlemmer.
<i>Wt. K.</i>
</chapter>

<chapter name="Norges Oplysningskontor for Næringsvejene">
<b>Norges Oplysningskontor for
Næringsvejene</b> blev ved kgl. Resolution af 4. Juli 1924
lagt ind under Udenrigsdepartementet som en
integrerende Del af dette. Kontoret, hvis
officielle Navn nu er »Oplysningskontoret for
Næringsvejene«, behandler Forespørgsler fra
Forretningshold angaaende kommercielle Forhold
samt behandler og distribuerer de fleste
Rapporter vedrørende de samme Forhold. Det
ledes af en Bureauchef.
<i>Wt. K.</i>
</chapter>

<chapter name="Norges Søkortværk">
<b>* Norges Søkortværk</b> er en selvstændig
Institution under en egen Chef, som forestaar
Udgivelsen af Søkort, Revision af ældre
Maalinger, Dybdelodninger og Udgivelsen af
Farvandsbeskrivelser, Vandstandsobservationer
m. m.
