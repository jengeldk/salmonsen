svarer i saa Fald en gennemløben Vejlængde
paa i alt 2 X 15 X 300000 = 9000000 km; til 4
Minutter 2 X 120 X 300000 = 72000000 km.
<i>P. O. P.</i>
</chapter>

<chapter name="Radiofoni">
<b>Radiofoni.</b> Udviklingen af R. i de
forskellige Lande foregaar under et Pres af den
fortsatte tekniske Udvikling samt Publikums Krav
til en stedse mere intensiv Udnyttelse af
Radiofoniens tekniske Muligheder og om en efter de
forskellige Smagsretninger og Synspunkter
afpasset Tilrettelæggelse af det pr. R. udsendte Stof.

Gennem et ved internationale Forhandlinger
tilrettelagt Samarbejde søger man nu at afpasse
saavel de tekniske som driftsmæssige Forhold
for R. saaledes, at Publikum i de forskellige
Lande kan faa gensidigt Udbytte af
Radiofoni-Udsendelserne, og det internationale
Samarbejde ordnes og organiseres af den
internationale Union for R., der jævnligt afholder
Konferencer til dette Formaal. Den tekniske Del af
R. varetages i de fleste Lande direkte af
Staten (som Regel i Forbindelse med
Telegraftjenesten), medens Radioudsendelserne og
Programmernes Tilrettelæggelse varetages af
særlige Institutioner enten under Statsledelse eller
under Privatledelse med eller uden Tilsyn fra
Statens Side.

I <sp>Danmark</sp> varetages Ledelsen i Henhold
til Lov af 13. Marts 1926 af et under Ministeriet
for offentlige Arbejder henlagt Radioraad, hvis
Medlemmer vælges af Ministeren efter
Indstilling fra Organisationer omfattende Pressen,
Lytterne og Radioindustrien; endvidere er
Undervisningsministeriet repræsenteret, og
Raadets juridiske og tekniske Ledelse vælges
direkte af Ministeren for offentlige Arbejder.
Raadets Medlemsantal er for Tiden 9, men er ved
Lov Nr. 76 af 21. Marts 1930 udvidet til 15, ved
hvilken Udvidelse Rigsdagen er blevet
repræsenteret, og Lytterrepræsentanterne samt
Undervisningsministeriets Repræsentation forøget,
medens Radioindustrien er udskudt. Raadets
Funktionstid er forøget fra 2 til 4 Aar.
Radioraadet administrerer Radiospredningsfonden,
der dannes ved den af Lytterne betalte aarlige
Afgift (Licens), for Tiden 10 Kr. Undladelse af
at betale Afgift blev tidligere straffet med
Konfiskation af Radioapparatet samt Bøder indtil
400 Kr.; men er nu ændret saaledes, at
Bødestraffen bliver fra 40 Kr. til 400 Kr. med
eventuel Konfiskation af Apparatet. —
Radiospredningen (Programtjenesten) ledes af en af
Ministeren efter Radioraadets Indstilling ansat
Driftsleder. R.'s Budget optages paa de aarlige
Finanslove. — Lytterantal c. 300000. Som
Udviklingen er foregaaet i de senere Aar, volder
det store Vanskeligheder at finde en fælles
Retningslinie for Lytterorganisationerne.
Interesserne indenfor Lytternes højst forskellige
Samfundslag er meget uensartede, og det vil
næppe være muligt at samle en stor Majoritet
af Lyttere i en Fællesorganisation.
Lytterrepræsentationen i Radioraadet faar derved
ringe positiv Værdi og kan ikke blive noget rigtigt
Udtryk for Lyttere; tværtimod vil
Lytterrepræsentanterne kunne bidrage til at give
Radiofoniudsendelserne et ensidigt Præg. En af
Radioraadet foretagen Afstemning angaaende R.'s
forskellige Udsendelser og Lytternes Ønsker
om at faa mere eller mindre af det anførte
Stof, der er blevet behandlet af »Statistisk
Departement« i »Statistiske Meddelelser«, gav
fra hinanden meget afvigende Resultater.

Ved Lov af 31. Marts 1928 er der etableret et
Samarbejde mellem Statsradiofonien og Det kgl.
Teater ved Fællesbrug af Lokaler i en for
Statsradiofonien i Tilslutning til Teatret opført
Bygning, der er beregnet paa at løse det gennem en
Aarrække mere og mere paatrængende
Spørgsmaal om en »Dobbeltscene« for Skuespil og
Opera. Bygningens Opførelse har givet
Anledning til en kraftig Kritik af Bygningsplanens og
dens arkitektoniske Udarbejdelse, i hvilken
Offentligheden har været imod Planens
Gennemførelse. Kritikken er imidlertid forstummet,
efter at Bygningens Opførelse var paabegyndt og
Muligheden for at standse denne var udelukket.

I <sp>Sverige</sp> besørger Telegrafvæsenet den
tekniske og Aktieselskabet »Radiotjänst« den
programmæssige Virksomhed. Aktieselskabets
Udbytte er begrænset til 7 % aarlig; et af
Aktieselskabet uafhængigt Programraad paa 5
Medlemmer vælges af Staten, det musikalske
Akademi, Stockholms Borgerrepræsentation
(Stadskollegium) og Folkeoplysningsforbundet;
Lytterne er ikke repræsenteret. Licensen er 10
Kr. aarlig og deles lige mellem Telegrafvæsenet
og »Radiotjänst«. Lytterantal c. 400000.

I <sp>Norge</sp> er der 4 Radiofoniselskaber
(Kringkastningsselskaper) i Oslo, Bergen, Aalesund og
Tromsø. Stationerne anlægges af Selskaber, men
betjenes teknisk af Telegrafvæsenet. Selskaberne
faar 80 % af Licensafgiften og 80 % af
Omsætningsafgiften for Salg af Radioapparater etc.
Aktieudbyttet er begrænset til 7 % aarlig;
Programtjenesten tilrettelægges efter et Cirkulære
udstedt af Telegrafstyrelsen, og hvert Selskab
støttes af et aarlig nyvalgt Programraad.
Lytterne er ikke repræsenteret. Licensafgiften er
20 Kr. aarlig. — Lytterantal c. 65000.

I <sp>Tyskland</sp> ligger Ledelsen af R. hos
»Reichs-Rundfunk-Gesellschaft«; i Bayern er der
et særligt Selskab »Deutsche Stunde in Bayern«.
Radiofonistationerne oprettes af
»Reichspostministerium«, men amortiseres af
Radiofoniselskaberne, hvis Antal er 34 under Ledelse af
»Reichs-Rundfunk-Gesellschaft«. Selskaberne
faar 60 % af Licenserne; Licensen er 24
Guldmark aarlig; den tekniske Tjeneste varetages
af Reichspostministerium. Programtjenesten
sorterer under de respektive Landsregeringer
med Bistand af særlige Udvalg. Foredrags- og
Efterretningstjenesten er overdraget et særligt
Selskab »Drahtloser Dienst«, sammensat af
Repræsentanter for Selskaberne, Pressen og de
politiske Partier; ved enkelte Selskaber er der
tillige Kulturraad, som kontrolerer Udsendelser
af Kunst, Videnskab, Folkeoplysning etc. —
Lytterantal c. 2,8 Millioner.

I <sp>England</sp> varetages R. af B. B. C.
(<i>British Broadcasting Corporation</i>), som har
Koncession paa 10 Aar under Tilsyn af et for 5 Aar
valgt Raad (3 for politiske Partier, 1 for
Undervisningsvæsenet og 1 for Bankerne). B. B. C. er
delt i Afdelinger for Regnskab, Undervisning,
Teknik og Driftstjeneste (Programtjeneste). B.
