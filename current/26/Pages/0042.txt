<chapter name="Aksakov, I. S.">
<b>Aksakov,</b> <sp>I. S.</sp> Rettelse, L. 17 f. o.:
<i>Moskovitsch</i> læs: <i>Moskvitsch</i>
</chapter>

<chapter name="Aksebilleder">
<b>* Aksebilleder,</b> dannes ved kromatisk
Polarisation (se <sp>Polarisation</sp>, S. 303). I
monokromatisk Lys ses koncentriske lyse og mørke
Ringe og et Aksekors. I sammensat Lys, f.
Eks. hvidt Lys, faas farvede Ringe.
<i>J. K. E.</i>
</chapter>

<chapter name="Akselbaand, Akselbord, Akselhæng">
<b>Akselbaand, Akselbord, Akselhæng,</b> se
<sp>Skærf</sp>.
</chapter>

<chapter name="Akselhalse">
<b>Akselhalse,</b> se <sp>Hjulsæt</sp>.
</chapter>

<chapter name="Akselskærf">
<b>Akselskærf,</b> se <sp>Dragt</sp>, S. 380, og <sp>Mantille</sp>.
</chapter>

<chapter name="Akselsøler">
<b>Akselsøler,</b> se <sp>Hjulsæt</sp>.
</chapter>

<chapter name="Akserail">
<b>Akserail</b> hedder nu <sp>Akskehr</sp>, tyrkisk
Vilajet i Lilleasiens Indre, 10101 km<sup>2</sup> med
(1927) 127224 Indb. Hovedstaden A. har 7091
Indb.
<i>M. V.</i>
</chapter>

<chapter name="Aksfusariose">
<b>Aksfusariose,</b> se <sp>Slimskimmel</sp>.
</chapter>

<chapter name="Akskehr">
<b>Akskehr</b>, se <sp>Akserail</sp> (<i>Suppl</i>).
</chapter>

<chapter name="Aksløber">
<b>* Aksløber</b> eller <sp>Kornløbebille</sp> er en
c. 15 mm lang, plump og tyk Løbebille med
sorte punkteretstribede Dækvinger. Den kryber
om Natten op ad Kornsorternes Straa og
gnaver af Kernen. A. gør dog næppe større Skade
her i Landet.
<i>A. M. S.</i>
</chapter>

<chapter name="Aksugle">
<b>* Aksugle</b> eller <sp>Kvikugle</sp> er en c. 20 mm
lang Natsværmer. Dens Larve, der er brungraa
med 5 hvidlige Længdelinier, bliver 30—35 mm
lang og gør en Del Skade ved Gnav i
Kornsorternes unge Kerner.
<i>A. M. S.</i>
</chapter>

<chapter name="Akt">
<b>Akt.</b> Aktsbeskrivelse er afskaffet ved
Retsafgiftsloven af 11. Apr. 1916 § 22 og erstattet
af en simpel, af Retsskriveren bekræftet
Udskrift. Kun Notarialattester kan stadig forlanges
udstedte i A.'s Form.
<i>A. D. B.</i>
</chapter>

<chapter name="Akte">
<b>Akte,</b> se <sp>Argolis</sp>.
</chapter>

<chapter name="Akte">
<b>Akte,</b> se <sp>Chalkidike</sp>.
</chapter>

<chapter name="Akter">
<b>Akter.</b> Den almindelige Procesmaade ved alle
ordinære Retter i Danmark er nu ifølge
Retsplejeloven mundtlig, d. v. s. kun det mundtlig
for en Ret fremførte tillægges der Betydning
for Sagens Afgørelse. Dog hjemles der Adgang
til skriftlig Behandling i visse Tilfælde, særlig
naar det drejer sig om mere indviklede og
vidtløftige Sager (Regnskabssager). Det skriftlige
Grundlag (Stævning, Processkrifter, Domme,
Protokollater af Vidneudsagn, Dokumenter som
Bevismidler) har dog selvfølgelig vedblivende
sin Retydning som understøttende Proceduren,
men alt saadant skal ved mundtlig Procedure
for at faa Betydning for Sagens Afgørelse gøres
tilgængeligt for den dømmende Ret ved
Oplæsning (Dokumentation). Se nærmere
<sp>Mundtlighed</sp>. — Om Aktsystemet i Modsætning til
Protokollationssystemet ved Tinglysning, s. d.
<i>A. D. B.</i>
</chapter>

<chapter name="Aktieselskab">
<b>Aktieselskab.</b> Rundt omkring i Landene
har den Spekulationsperiode, som
Verdenskrigen indvarslede, givet Stødet til en videre
Udvikling af Aktieretten, idet man fra
Lovgivningsmagtens Side fandt sig foranlediget til at
gribe ind overfor saadanne Misbrug, som den
gældende Ordning aabnede Mulighed for.
Saaledes ogsaa herhjemme, hvor vi under 29.
September 1917 omsider fik en <sp>Aktielov</sp>, som
dog paa flere Punkter viste sig ufyldestgørende
og derfor, efter at flere tidligere
Revisionsforslag var strandede, i 1930 — med Gyldighed
fra 1. Jan. 1931 — erstattedes af en ny Lov
af 15. Apr. 1930. Denne giver i 91 Paragraffer
udførlige Regler om erhvervsdrivende
Selskabers Firma, Stiftelse, Registrering i
Aktieselskabsregistret, Aktiekapital, Ledelse,
Generalforsamling og Regnskabsaflæggelse m. v. og er
i det hele et saa omfattende
Lovgivningsarbejde, at her kun kan omtales nogle
Hovedbestemmelser.

Til <sp>Stiftelsen</sp> af et A. kræves en
Stiftelsesoverenskomst, som underskrives af
mindst 3 Stiftere. Flertallet og mindst 3 af
Stifterne skal have Bopæl her i Riget og
derhos enten have Indfødsret, eller i mindst fem
Aar have været bosiddende her.
Største-Beløbet af de med Selskabets Stiftelse forbundne
Omkostninger, som ikke uden Tilladelse af
Overregistrator maa overstige 5 % af
Aktiekapitalen foruden Stempelafgifter og eventuelle
Tinglysningsgebyrer, skal anføres i
Stiftelsesoverenskomsten, af hvilken det tillige skal
fremgaa, om der er tillagt de enkelte Stiftere
eller andre noget Vederlag i Anledning af
Stiftelsen og i saa Fald Arten og Størrelsen heraf.
Fremdeles skal Stiftelsesoverenskomsten
indeholde Oplysning om Aktiekapitalens Størrelse
og Indbetaling, om særlige Bestemmelser
angaaende Aktionærernes Rettigheder, samt om
det eventuelle Vederlag for Overtagelse af en
bestaaende Forretning eller bestemte
Formuegenstande m. v. Uden Samtykke af Ministeren
for Handel og Industri kan et
Forsikringsselskab ikke stiftes med en mindre
<sp>Aktiekapital</sp> end 50000 Kr., et andet Selskab ikke
med en mindre Aktiekapital end 10000 Kr., og
bortset fra særlige Tilfælde maa Antallet af
Aktionærer ikke være under tre. <sp>Tegningen</sp>
af den Del af Aktiekapitalen, som Stifterne ikke
selv overtager, skal ske paa Tegningslister, der
indeholder en Genpart af
Stiftelsesoverenskomsten. Ved <sp>Forhøjelse</sp> af et A.'s
Aktiekapital gælder tilsvarende Regler, ogsaa
med Hensyn til Største-Beløbet af de dermed
forbundne Omkostninger. <sp>Nedsættelse</sp> af
Aktiekapitalen kan kun under visse
Forudsætninger finde Sted, og Selskabet har ikke Ret
til at erhverve eller modtage som Sikkerhed
<sp>egne Aktier</sp> til et større Beløb end 10 %
af Aktiekapitalen. Denne Begrænsning
bortfalder dog, naar egne Aktier erhverves som
Led i en Nedsættelse af Aktiekapitalen eller
ved Køb paa en Tvangsauktion, der finder
Sted til Fyldestgørelse af en Selskabet
tilkommende Fordring.

<sp>Regnskabet</sp> skal indeholde saavel et
Driftsregnskab som en Statusopgørelse og skal
»under omhyggelig Hensyntagen til
tilstedeværende Værdier og Forpligtelser samt under
Foretagelse af nødvendige Afskrivninger
opgøres, saaledes som ordentlig og forsigtig
Forretningsbrug tilsiger«. Tantième til Bestyrelsen
skal opføres særskilt paa Regnskabet, hvilket
ogsaa gælder forskellige andre Konti, og § 43
indeholder Regler, som skal iagttages ved
Overskudets Fordeling, derunder om
Henlæggelse til en <sp>lovmæssig Reservefond</sp>.
Saa længe denne ikke udgør en Tiendedel af
Aktiekapitalen, maa der i <sp>Udbytte</sp> ikke
udbetales mere end 6 % aarlig. Regnskabet skal
indsendes til Aktieselskabs-Registret, men maa,
saafremt samtlige Aktier lyder paa Navn og

