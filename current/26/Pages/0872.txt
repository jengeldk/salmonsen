udførte 131673 Dagværk, Parkvæsenet 53662,
Havnevæsenet 38941. Kloakernes Længde var
219 km. Af makadamiserede Kørebaner var der
115 km. af brolagte 66 km. Af asfalterede
Fortove var der 55 km, medens asfalterede
Kørebaner først kom senere. Byens <sp>Parker</sp> havde
et Areal af 2058110 m<sup>2</sup> mod for 1908 ca. 400000
m<sup>2</sup>. Heri er indbefattet baade Pladser og
Anlæg. Af Parkanlæg var der i 1928 12 og af
beplantede Pladser og mindre Anlæg 74. Der er
Beplantning i 66 Gader med en samlet
Udstrækning af 13400 løbende Meter. Af nye
Parkanlæg nævnes Anlæggene ved Akerselvens
Bredder, ved Beyerbroen, Udvidelse af
Vaalerengparken, Parkvæsenets Plan om Parklægning
af Torshovdalen med Friluftsteater,
Nyordning af Skarpsnoparken, Sænkning af
Solliparken, den nye Park ved Sophiesminde ved
Trondhjemsvejen og Freiaparken paa
Rodeløkken, Professor Dahls Plads.

<sp>Havnevæsen</sp>. Længden af Havnens
Strandlinie i Vandlinien var 11,4 km, deraf
tilhørte 9,9 km O. Havnevæsen (se Kort). For
søgaaende Skibe var der 6,1 km Kajlængde og for
Fjordskibe 1,6 km, samt for Jagter og Pramme
3,3 km. Det samlede Areal var regnet i 1000
m<sup>2</sup>: 333. Havnekassens Indtægter udgjorde 3,5
Mill. Kr. og Udgifter 3,2 Mill. Kr.

<sp>Raadhuset</sp> skal indeholde Festlokaler,
Formandsskabs- og Bystyresale, Kontorlokaler
for Formandskabet og Borgmesteren samt for
de under Borgmesteren sorterende Afdelinger
af den kommunale Administration. Denne
reducerede Plan af 1929 dækker et Grundareal af
6614 m<sup>2</sup>, hvoraf bebygget 4730 m<sup>2</sup>. Til
Sammenligning kan anføres, at Københavns Raadhus
har et Areal af 9000 m<sup>2</sup> (bebygget 7140 m<sup>2</sup>) og
Stockholms Raadhus 9000 m<sup>2</sup> (bebygget 7000
m<sup>2</sup>). Raadhuset med sine 7 Etager bliver 41 m
højt, Taarnet 85. Byggearbejdet skal begynde
1930 og være færdig 1937. Det vil koste 7,5
Mill. Kr. For Regulering af Piperviken er
indkøbt 80 Ejendomme for 13,1 Mill. Kr. med
samlet Areal 54196 m<sup>2</sup>.

<sp>O. Omegn</sp>. Der blev omkring 1927—29
arbejdet meget for at udnytte Omegnen til
Rekreation for Byens Borgere. Saaledes byggedes
Østmarksæteren ved Ulsrudaasen, hvortil Adgang
med Østensjøbanen til Oppsal, eller med
Ekebergbanen til Kastellet. Grefsenkollens
Sportsrestaurant paa Toppen af Grefsenaasen er
bygget med Kørebakke ned mod Byen og har en
herlig Udsigt. Ligesaa blev der anlagt ny
Agebakke fra Frognersæteren ved Skaaldalen. Det
gamle Udsigtstaarn af Træ paa Tryvandshøjden
er nedrevet og et nyt projekteret opført (1930).

Af <sp>Sportspladser</sp> havde O. i 1930:
Frogner Stadion paa Kirkevejen, Dælenengen
Idrætsplads paa Rodeløkken, Bislet Idrætsplads
ved Pilestrædet, Bjølsen Sportsplads, Ullevaal
Stadion ved Ullevaal Haveby og Gressbanen ved
Vestre Holmen i Vester Aker. Der blev i
1929—30 bygget to nye Rideetablissementer ved O., et
ved Skøjen Station og et paa Vinderen, ligesaa
to nye Tennishaller for indendørs Spil om
Vinteren, samt flere Friluftsbaner, anlagt af
Kommunen paa Frogner.

<sp>Norsk Folkemuseum</sp> paa Bygdø har
forøget sine Samlinger betydelig. Bl. a. har det
nye Søfartsmuseum og Vikingeskibene
(Osebergskibet, Gokstadskibet og Tuneskibet, i egen
Bygning) faaet Plads der.

Restaurant »Dronningen« med kgl. norsk
Sejlforenings Klublokale nedbrændte 5. Sept.
1929. Vis à vis denne blev i 1925 opført
Restauranten »Kongen« med Klublokale for O. Roklub.
O. Sejlklub fik sit Lokale paa Lille Herbern
1926. Af Naturparker haves Ekeberg med de
4000 Aar gamle Helleristninger, Grefsenaasen og
Vetta Kollen Naturparker samt en Naturpark
paa Gaarden Haug i Bærum.

For <sp>O. Garnison</sp> har Staten indkøbt
Husebygaard i Vestre Aker. Her er projekteret
opført Kaserner for alle Byens militære
Afdelinger, ligesom der skal være Eksercerplads. Den
gamle Eksercerplads paa Etterstad er helt
nedlagt.

<sp>Forbrydelsernes</sp> Antal er meget stort.
Hyppigst forekommer Tyveri, Underslæb og
Forbrydelse mod Liv og Legeme. I 1927 blev der
anmeldt 5373 Tyverier, 917 Underslæb og 821
Forbrydelser mod Liv og Legeme. Ydermere 125
Sædelighedsforbrydelser, 425 Æreskrænkelser og
40 Tilfælde af Afpresning. Antallet af
Forbrydelser pr. Aar er steget fra 7000 i 1908 til 9000
i 1928.

<sp>Statuer, Byens Forskønnelse</sp>.
Vigelands Fontæne er besluttet anbragt i
Frognerparken med Længdeaksen lodret paa
Kirkevejen, hvorfra der skal være Indgang gennem
en af Vigeland tegnet Smedejernsport.
Fontæneanlægget gaar mellem Dammene over en
Bro, som Vigeland skal modellere, og det ender
i Monoliten, som blev rejst paa Tørtberg 1928.
Skuespiller Sven Bruun's Statue har faaet sin
endelige Plads ved Nationalteatret.
Eidsvoldsmonumentet — Professor Rasmussens Søjle —
har været prøveopstillet foran Stortinget. Af
Frk. Borgfelt er der modelleret en Oksefontæne,
som er opstillet paa Hegermanns Plads, og en
Bjørnefontæne ved Majorstuen.

Der har i 1929 været afholdt Konkurrence
med Hensyn til Farvelægning af Byens Huse,
uden at dette dog førte til noget Resultat.
<i>M. H.</i>

(<sp>Litt</sp>.: »Kristiania historie« udgivet til
300-Aars Jubilæet 1924 af K. Kommune, Bind
»Oslos historie« af <sp>Edv. Bull</sp> [1922]; Bind IV
1814-1877 af <sp>S. C. Hammer</sp> [1924],
»Statistisk aarbok for Kristiania (Oslo) by
1891—1928«; <sp>Oscar Pedersen</sp>, »Vore Dages
Kristiania« [1924]; <sp>A. W. Brögger</sp> og <sp>Edv.
Bull</sp>, »St. Halvard, Tidsskrift for O. og
Kristianias historie 1915—1928«; <sp>Riege</sp>,
»Industriens 300 aars jubilæum« [Kristiania 1924];
<sp>Harald Hals</sp>, »Fra Kristiania til Stor
Oslo« [1929]; »Kristiania« [Beskrivelse,
Kristiania 1918, med Bidrag af <sp>O. Braaten</sp>, <sp>E.
Bull</sp>, <sp>F. Bull</sp>, <sp>H. Fett</sp>, <sp>C. Gjerlöff</sp>, <sp>C.
Krahg</sp>, <sp>F. Nissen</sp>, <sp>H. Torp</sp>, <sp>Sigrid
Undset</sp>, <sp>N. Vogt</sp> og <sp>Svarsta</sp>]; <sp>H.
Ludwigsen</sp>, »Osloboken« [1924], »Vor
hovedstad« [Kristiania 1924], »O. og omegn« [Benett
1925—26]; <sp>A. Daae</sp>, »O. gatenavne«; <sp>Erichsen</sp>,
»O. haandverk og industri« [1924], »Kristiania
forretningsstand i 300 aar«; <sp>Gustaf</sp>
