<sp>Frysepunkt</sp>). Tilsættes en Krystal af det
paagældende eller et dermed isomorft Stof
(Podning), fryser der straks saa meget, at
Temperaturen stiger til Frysepunktet. U. og
Krystaldannelse ved Podning vises lettest ved
Fiksersalt (Natriumthiosulfat). Vand, hvoraf Luften
er udkogt, kan afkøles til c. ÷ 20° uden at
fryse, men en svag Rystelse fremkalder straks
Frysning.
<i>J. K. E.</i>
</chapter>

<chapter name="Underarmpulsaare">
<b>Underarmpulsaare,</b> se <sp>Blodkar</sp>.
</chapter>

<chapter name="Underart">
<b>Underart,</b> se <sp>Art</sp>.
</chapter>

<chapter name="Underbaadsmand">
<b>Underbaadsmand,</b> se (ogsaa)
<sp>Kvartermester</sp>.
</chapter>

<chapter name="undereutektisk">
<b>undereutektisk,</b> se <sp>hærde</sp>, S. 95.
</chapter>

<chapter name="Undergrundspakker">
<b>Undergrundspakker,</b> se <sp>Tromle</sp>.
</chapter>

<chapter name="Underløb">
<b>Underløb,</b> se <sp>Kanal</sp>, S. 476.
</chapter>

<chapter name="Undermast">
<b>Undermast,</b> se <sp>Bramstang</sp>.
</chapter>

<chapter name="Underret">
<b>Underret.</b> Rettelse, L. 14 f. o.:
<sp>Underretsdommer</sp> (stundom forkortet til
Underdommer eller blot Dommer) læs: Dommer
</chapter>

<chapter name="Underslæb">
<b>Underslæb</b> er et i Borgerlig Straffelov af
15. Apr. 1930 indført nyt Forbrydelsesbegreb.
For U. straffes (§ 278) den, som, for
derigennem at skaffe sig eller andre uberettiget
Vinding, 1) tilegner sig en fremmed rørlig Ting,
der er i hans Varetægt (naar den dog ikke
er kommet det derved, at han har fundet den,
eller ved Ejerens Forglemmelse eller paa
anden lignende tilfældig Maade). Dette vil
saaledes gælde, hvis Tingen er givet ham til Laan,
Leje eller i Forvaring, 2) fragaar Modtagelsen
af Pengelaan eller andet Laan til Eje, eller af
en Ydelse, for hvilken der skal svares
Vederlag, f. Eks. en paa Kredit købt Ting, 3)
uretmæssig forbruger ham betroede Penge, selv
om han ikke er forpligtet til at holde disse
afsondrede fra sin egen Formue.

Af Interesse er det her, at Loven ikke
medtager den i Straffeloven af 1866 § 254
indeholdte særlige Bestemmelse, hvorefter det i
Tilfælde af Forbrug af betroede Penge beroede
paa den Forurettede, om han vilde have
Sagen forfulgt, og at alt Strafansvar bortfaldt,
saafremt den Skyldige inden Dom i 1. Instans
overgaar ham, erstatter, hvad han saaledes
har forbrugt. Det siges om denne Regel i
Kommissionsudkastet af 1912 til Loven, at
denne Bestemmelse savner moralsk Berettigelse
og medfører i sin Anvendelse uheldige og
depraverende Virkninger. Det kan forvirre
Begreberne, at der eksisterer en lovhjemlet
Adgang til at købe sig fri for Straf, og en saadan
Bestemmelse giver ublu Krav, der stilles til
Forbryderens Slægt og Venner, en saadan
Afstivning, at det hyppigt vil være disse
vanskeligt at undlade at opfylde saadant Krav om
økonomisk Bistand til Dækning af de
bortsvindlede Midler. Loven indeholder dog en
Bestemmelse om, at Paatale kan bortfalde,
saafremt U. er forøvet mod nogen af den
Skyldiges Nærmeste, og dette kan ogsaa ske,
hvis Handlingen efter sin Beskaffenhed har en
særlig ringe Strafværdighed (ringe Beløb og
lignende), og den Forurettede begærer det.
Straffen for U. er Fængsel indtil 2 Aar, i
Gentagelsestilfælde indtil 3 Aar, men den kan
under ganske særlige Omstændigheder (ringe
Strafværdighed) nedsættes til Hæfte (s. d.)
eller Bøde eller efter Omstændighederne helt
bortfalde. Er U. begaaet i Udførelsen af
offentlig Tjeneste eller Hverv, kan Straffen
forhøjes med indtil det halve.
<i>E. L-n.</i>
</chapter>

<chapter name="Understed">
<b>Understed,</b> Jernbaneholdeplads,
Aalborg—Frederikshavn-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Undervandsbaade">
<b>Undervandsbaade.</b> De i
Washington-Traktaten af 6. Febr 1922 opstillede Regler om
Krigsførelse med U. har nu faaet en heldigere
Affattelse i London-Traktaten af 22. Apr. 1930
mellem de fem store Flaademagter:
Nordamerikas Forenede Stater, det britiske Rige,
Frankrig, Italien og Japan. Traktatens Artikel 22
bestemmer, at U. i Forhold til Handelsskibe
skal overholde de folkeretlige Regler, som
gælder for andre Krigsskibe. Bortset fra det
Tilfælde, at et Handelsskib vedholdende nægter at
lægge bi efter sædvanligt Varsel eller yder
aktiv Modstand mod Visitation, maa en U. saa
lidt som et andet Krigsfartøj ikke sænke eller
ødelægge det anholdte Skib uden forud at have
bragt dets Passagerer, Besætning og
Skibspapirer i Sikkerhed. I denne Henseende er
Anbringelse i Redningsbaadene ikke tilstrækkeligt,
med mindre Passagerernes og Besætningens
Redning under Hensyn til Hav- og
Vejrforhold er sikret ved Kystens Nærhed eller ved
Tilstedeværelsen af et andet Skib, der kan tage
dem om Bord. Disse Regler har de ovennævnte
Sømagter ved Traktaten anerkendt som
gældende Folkeret.
<i>G. R.</i>
</chapter>

<chapter name="Undjer">
<b>Undjer,</b> se <sp>Djandjaro</sp>.
</chapter>

<chapter name="Undset, S.">
<b>Undset,</b> <sp>S.</sp>, fik i 1928 den litterære Nobelpris
af Svenska Akademien. Foruden de før nævnte
Bøger har U. udgivet den historiske Roman
»Olav Audunssön og hans börn« I—II (1927). I
1929 udgav U. igen en Virkelighedsskildring fra
Nutiden, Romanen »Gymnadenia«, hvor hendes
Propaganda for Katolicismen træder tydeligere
frem end nogen Sinde før. En Barnekomedie
af U. »Östen for sol og vesten for maane«,
bygget over Asbjörnsens Eventyr, blev opført paa
det nye Teater i Oslo Julen 1929. U. er født i
Kallundborg (ikke i Kolding).
<i>E. S-n.</i>.
</chapter>

<chapter name="Undsigelse">
<b>Undsigelse.</b> Efter Borgerlig Straffelov af
15. Apr. 1930 kan den blotte Fremsættelse af
en Trusel være strafbar, idet den, som paa
en Maade, der er egnet til hos nogen at
fremkalde alvorlig Frygt for eget eller andres Liv,
Helbred eller Velfærd, truer med at begaa en
strafbar Handling, straffes med Bøde, Hæfte
(s. d.) eller Fængsel indtil 2 Aar. En saadan
Bestemmelse alene er imidlertid ikke
tilstrækkelig betryggende, og Loven indeholder da
ogsaa Hjemmel til at anvende anderledes
indgribende Foranstaltninger over for den, der
undsiger nogen anden eller truer med særlig
farlige Handlinger eller, som Loven siger, med
Brand eller anden Ulykke (§ 75). Naar Straf i
et saadant Tilfælde enten er udelukket (f. Eks.
hvis Gerningsmanden er sindssyg) eller ikke kan
antages at yde tilstrækkelig Sikkerhed, kan
Retten ved Dom paalægge den Truende at
foretage, hvad Retten finder nødvendigt for at
sikre mod Truslens Udførelse, f. Eks.
foreskrive, at han skal tage Ophold et bestemt Sted.
Retten kan imidlertid ogsaa træffe Beslutning
