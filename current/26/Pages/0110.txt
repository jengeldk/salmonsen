<img>N. Bang.</img>

støttet, stort anlagt Udgivelse af de for den
historiske Forskning vigtige Øresundstoldregnskaber
»Tabeller over Skibsfart og Varetransport gennem Øresund
1497-1660«, hvoraf et Bind udkom 1906, et andet 1922
(Udgivelsen fortsættes efter hendes Død). Gennem sin
Ægtefælle, Jens Gustav B. (s. d.), førtes hun ind
i politisk og journalistisk Virksomhed paa
Socialdemokratiets Side, var københavnsk
Borgerrepræsentant 1913—17, Landstingsmedlem fra
1918, Undervisningsminister i Ministeriet
Stauning 1924—26 som den første kvindelige
Minister ikke blot i Danmark, men — i hvert Fald
som egentlig Fagminister — i Verden.
<i>H. J-n.</i>
</chapter>

<chapter name="Bang, S.">
<b>Bang,</b> S. Overlæge ved Kommune Hospitalets
Afd. III 1916, Formand for Alm. dansk
Lægeforening 1922-28.
<i>J. S. J.</i>
</chapter>

<chapter name="Bangalur">
<b>Bangalur,</b> Hovedstad, (1921) 237496 Indb.
</chapter>

<chapter name="Bange, Ch. R. de">
<b>Bange,</b> <sp>Ch. (V.) R. de</sp>, d. i 1914 i Chesnay
(ved Versailles).
</chapter>

<chapter name="Bangert, E. F. C.">
<b>Bangert,</b> <sp>E. F. C.</sp> Blev 1919 Domkantor i
Roskilde.
</chapter>

<chapter name="Banghin">
<b>Banghin,</b> se <sp>Daflas</sp>.
</chapter>

<chapter name="Bangka Ulu">
<b>Bangka Ulu,</b> se <sp>Benkulen</sp>.
</chapter>

<chapter name="Bangkok">
<b>Bangkok,</b> (1920) 931000 Indb.
</chapter>

<chapter name="Bangor">
<b>Bangor,</b> Søhavn og Badested, (1927) 10380
Indb.
</chapter>

<chapter name="Bangor">
<b>Bangor,</b> By, (1920) 25978 Indb.
</chapter>

<chapter name="Bangsbo">
<b>* Bangsbo,</b> Jernbaneholdeplads,
Frederikshavn—Sæby-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Bangur">
<b>Bangur,</b> se <sp>Bavianer</sp>.
</chapter>

<chapter name="Bani">
<b>Bani,</b> se <sp>Niger</sp>.
</chapter>

<chapter name="Bani">
<b>Bani,</b> d. s. s. <sp>Ban</sp>.
</chapter>

<chapter name="Banias">
<b>Banias,</b> se <sp>Jordan</sp>.
</chapter>

<chapter name="Banjaluka">
<b>Banjaluka,</b> (1921) 18001 Indb.
</chapter>

<chapter name="Banjankara-ula">
<b>Banjankara-ula,</b> se <sp>Kwenlyn</sp>.
</chapter>

<chapter name="Bank">
<b>Bank.</b> Krisen i 1907 havde afdækket visse
Mangler ved vort Banksystem, men der skulde
endnu gaa over ti Aar, før vi — længe efter at
Sparekasserne var blevet undergivet Statens
Kontrol — i 1919 fik en <sp>Banklov</sp>. Denne
gaar, efter under 15. Apr. 1930 at være blevet
underkastet en indgaaende Revision, i sine
Hovedtræk ud paa følgende: Banker maa ikke
drive anden Virksomhed end Bankforretninger.
Til Overtagelse af en anden B. eller en
Sparekasse kræves Handelsministerens Samtykke,
uden hvilket udenlandske B. heller ikke kan
oprette Forretningsafdelinger her i Landet.
Vedtægterne skal stadfæstes af
Handelsministeren, og Aktiekapitalen maa ikke udgøre
under 300000 Kr., hvoraf mindst 50 %
indbetales straks, og Resten senest i Løbet af et
Aar. Endvidere skal den indbetalte Kapital med
Tillæg af Reservefonds udgøre mindst en
Tiendedel af B.'s samlede Gælds- og
Garantiforpligtelser af enhver Art. De samlede
Garantiforpligtelser maa — bortset fra Rembourser (dog
ikke ud over den ved Aabningen af disse
fastsatte Betalingsdag) og fra Garantier, der er
sikret ved tilsvarende Indskud i B. eller ved
anden uomtvistelig Sikkerhed — ikke
overstige 75 % af Egenkapitalen. Stillingen som
Medlem af en B.'s Bestyrelse eller
Repræsentantskab kan ikke forenes med Stillingen som
Medlem af dens Direktion eller Filialbestyrer,
og Direktører, Filialbestyrere og andre
Funktionærer i en B. maa ikke for egen Regning
under nogen Form udføre eller deltage i
Spekulationsforretninger. En Direktør eller
Filialbestyrer i en B. maa ej heller, bortset fra
særlige Tilfælde, som Indehaver,
Bestyrelsesmedlem, Funktionær eller paa anden Maade
selv drive eller deltage i Ledelsen eller
Driften af en anden Erhvervsvirksomhed end B.,
ligesaa lidt som han uden Bestyrelsens
udtrykkelige Tilladelse maa optage Laan i B. m.
v. Om Kassebeholdningens Størrelse indeholder
§ 11 nærmere Forskrifter. En B. maa ikke yde
en Kunde Kredit eller paatage sig
Garantiforpligtelser for den paagældende til et saa stort
Beløb, at B.'s samlede Tilgodehavende hos og
Forpligtelser for den paagældende, bortset fra
visse Undtagelser, overstiger 35 % af B.'s
Egenkapital. Efter enstemmig Indstilling fra
Direktionen og med Tilslutning fra mindst to
Trediedele af Bestyrelsens Medlemmer i hvert
enkelt Tilfælde kan denne Grænse for
Enkeltengagementers Størrelse dog forhøjes til 50 %.
Lignende indskrænkende Bestemmelser gælder
angaaende B.'s Erhvervelse eller Belaaning af
Aktier m. v., derunder egne Aktier.
Regnskabsaaret er Kalenderaaret, og Loven giver
nærmere Regler om B.'s Maanedsbalancer samt om
Regnskabets Affattelse, Revision og
Offentliggørelse, ligesom den i visse Henseender
begrænser Dispositionsretten over Overskuddet.
Hvis en B. foruden Reserverne har tabt over
50 % af sin Aktiekapital, er den kun
berettiget til at fortsætte Virksomheden, for saa
vidt B.'s Kapital bringes op til at udgøre 50 %
af den hidtidige Aktiekapital og iøvrigt er
i Overensstemmelse med Lovens Forskrifter.
Tilvejebringes dette Kapitaltilskud ikke, skal B.
standse sine Betalinger, og den skal saavel i
dette Tilfælde som i andre Tilfælde af
Betalingsstandsning træde i Likvidation, med
mindre Handelsministeren fritager den derfor.
Begæringer om, at en B.'s Bo skal undergives
Konkursbehandling, kan ikke tages til Følge. B.
tilses af en af Kongen udnævnt
<sp>Bankinspektør</sp>, der skal foretage jævnlige
Undersøgelser af de enkelte B.'s Virkemaade og
Forhold og udarbejde en Bankstatistik. Saavel
Bankinspektøren som Handelsministeren har
vidtgaaende Beføjelser til at dispensere fra
Lovens Bestemmelser.

Da Loven traadte i Kraft, florerede
Bankvæsenet tilsyneladende som ingensinde før.
Balancerne svulmede op, nye B. oprettedes, og
flere af de bestaaende udvidede deres Filialnet
stærkt. Særlig aktive var Landmandsbanken og
Andelsbanken, hvis Antal af Provinsfilialer steg
