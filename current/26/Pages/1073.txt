Der foreligger en Beregning for de samme
Aar over den udenlandske Handelsomsætnings
Størrelse i Procent af Omsætningen i 1925, idet
der herved er taget Hensyn til de forskellige
Prisforskydninger:
<table>
<td><td c>Indførsel<br>pCt. af<br>1925<td c>Udførsel<br>pCt. af<br>1925
<td>1925<td r>100,0<td r>100,0
<td>1926<td r>88,8<td r>116,0
<td>1927<td r>128,4<td r>121,1
<td>1928<td r>124,2<td r>137,6
<td>1929<td r>119,9<td r>153,1
</table>

Heraf fremgaar klart, hvorledes Mængden af
udførte Varer har været i stadig og stærk
Stigning, hvorimod Indførselen i de senere Aar har
stagneret.

I de anførte Tal er medregnet Værdien af
den Del af Reparationsydelserne, som er
præsteret gennem direkte Vareleveringer. De
samlede Beløb for disse var 819 Mill. RM. i 1929
fordelt med 486 Mill. RM. til Frankrig, Italien
131, Belgien 71, Jugoslavien 58, Rumænien 21
o. s. v. De vigtigste Varegrupper var Kul m. v.
300 Mill. RM., Jernvarer 113, Maskiner 101,
Farver 37, elektriske Maskiner 33, Svovlsur
Ammoniak 33 o. s. v.

Handelsomsætningen fordelte sig i 1929 paa
følgende Hovedgrupper:
<table>
<td v2><td 2 c>Indførsel<td 2 c>Udførsel
<td c>Mill. RM.<td c>pCt.<td c>Mill. RM.<td c>pCt.
<td>Levende Dyr<td r>150<td r>1,1<td r>22<td r>0,2
<td>Levnedsmidler og Drikkevarer<td r>3817<td r>28,4<td r>702<td r>5,2
<td>Raastoffer og Halvfabrikater<td r>7206<td r>53,6<td r>2926<td r>21,7
<td>Færdige Varer<td r>2263<td r>16,9<td r>9832<td r>72,9
<td r>I alt<td r>13436<td r>100,0<td r>13482<td r>100,0
</table>

Værdien af de vigtigste Varegrupper var
følgende i <sp>Indførselen</sp>: Tekstilraastoffer 1871
Mill. RM., Frø til Oliepresning 861, Uædle
Metaller 695, Foderstoffer 643, Mælk, Smør, Ost
575, Garn 512, Erts 506, Kaffe, Te, Kakao 494,
Brødkorn og Mølleriprodukter 486, Træ 484,
Frugter 456, Mineralsk Olie 335, Huder og
Skind 334, Manufakturvarer 298, Jernvarer 286,
Æg 280. Skind til Pelsværk 260, Raatobak 249,
Fedtstoffer (undtagen Smør) 232, Gummi,
Harpiks o. s. v. 166, Kul 156, Kød og Flæsk 154,
Havesager 143, Fisk og Fiskeriprodukter 142,
Hornkvæg 88, Ris 87, Andre Varer 2642 Mill.
RM. I <sp>Udførselen</sp> staar Jernvarer øverst
med 1946 Mill. RM., dernæst Maskiner
(undtagen elektriske) 1153, Manufakturvarer 1084,
Farver og kemiske Præparater 957, Kul og
Koks 860, elektriske Maskiner og Artikler 579,
Metalvarer (untagen Jernvarer) 508, Papir og
Papirvarer 418, Tekstilraastoffer 416,
Beklædningsgenstande 315, forskellige Instrumenter
302, Garn 301, Pelsvarer 289, Læder 270, Glas
og Glasvarer 247, Uædle Metaller 211,
Foderstoffer 185, Mølleriprodukter 180,
Porcellænsvarer 145, svovlsur Ammoniak 134, Andre Varer
2984 Mill. RM.

Handelsomsætningen i 1929 med de vigtigste
Lande fremgaar af følgende Oversigt:
<table>
<td v2><td 2 c>Indførsel<td 2 c>Udførsel
<td c>Mill. RM.<td c>pCt.<td c>Mill. RM.<td c>pCt.
<td>U. S. A.<td r>1788<td r>13,3<td r>991<td r>7,4
<td>Storbritannien<td r>865<td r>6,4<td r>1306<td r>9,7
<td>Argentina<td r>748<td r>5,6<td r>371<td r>2,8
<td>Holland<td r>701<td r>5,2<td r>1355<td r>10,1
<td>Frankrig<td r>642<td r>4,8<td r>935<td r>6,9
<td>Britisk Indien<td r>624<td r>4,6<td r>220<td r>1,6
<td>Tschekkoslovakiet<td r>480<td r>3,6<td r>658<td r>4,9
<td>Belgien<td r>447<td r>3,3<td r>609<td r>4,5
<td>Italien<td r>442<td r>3,3<td r>602<td r>4,5
<td>Rusland<td r>426<td r>3,2<td r>354<td r>2,6
<td>Kina<td r>371<td r>2,8<td r>185<td r>1,4
<td>Danmark<td r>370<td r>2,8<td r>483<td r>3,6
<td>Hollandsk Indien<td r>361<td r>2,7<td r>188<td r>1,4
<td>Sverige<td r>350<td r>2,6<td r>476<td r>3,5
<td>Polen<td r>339<td r>2,5<td r>343<td r>2,5
<td>Schweiz<td r>318<td r>2,4<td r>627<td r>4,7
<td>Australien<td r>313<td r>2,3<td r>85<td r>0,6
<td>Kanada<td r>302<td r>2,2<td r>85<td r>0,6
</table>
Det er ejendommeligt for T.'s udenrigske
Handelsomsætning, at den ikke koncentrerer
sig om enkelte Lande, men er fordelt paa
mange forskellige Lande.

<sp>Handelsflaade og Skibsfart</sp>.
Handelsflaaden bestod 1. Jan. 1930 af 3956 Skibe
med 3,98 Mill. Reg. t brutto (2,37 Mill. t netto),
heraf 1572 Sejlskibe med 0,16 Mill. t brutto, 320
Slæbebaade med 0,1 Mill. t, 1849 Dampskibe
med 3,26 Mill. t og 215 Motorskibe med 0,47
Mill. t. I Hamburg fandtes 1509 Skibe med 2,0
Mill. t og i Bremen 574 Skibe med 1,30 Mill. t.
I 1928 ankom der til de tyske Havne 85718
Skibe med 43,0 Mill. t netto, hvoraf med
Ladning 69229 Skibe med 39,0 Mill. t. Der udgik
88415 Skibe med 42,8 Mill. t, heraf med
Ladning 69472 Skibe med kun 31,2 Mill. t. Af de
indgaaede Skibe var 4,7 Mill. t fra U. S. A.,
Storbritannien 4,1, Sverige 3,2, Danmark 2,7.
<i>H. S.</i>
</chapter>

<chapter name="Tyskland (Skovbrug)">
<b>Skovbrug.</b>
har i det sidste Aarti været præget af den
saakaldte Dauerwald-Bevægelse. »Dauerwald« er
en Betegnelse, som Direktøren for det preussiske
Skovbrugsakademi i Eberswalde, Professor Dr.
Alfred Müller, ved en Række Afhandlinger (fra
1920) lancerede for en Skovtilstand, der er
præget af en biologisk meget forsigtig Drift,
hvorved den ene Generation bringes til at afløse
den anden, helst ved saakaldt naturlig
Foryngelse, uden at Arealet nogen Sinde ophører
med at være fuldt skovklædt. Dette kan opnaas
paa forskellig Maade (oftest ved langsom
gruppevis Foryngelse); men i alle Tilfælde kan
man derved sikre den meget vigtige
Produktionsfaktor Jordbunden imod den Ødelæggelse,
der oftest fulgte med den hidtidige
militaristisk prægede preussiske Skovdrift (især i Fyr),
med dens store regelmæssigt formede
Renhugster efterfulgt af kostbar kunstig Kultur.
Bevægelsen har affødt livlige Drøftelser i
Fagpressen baade i Tyskland og andre Lande, og
den maa i alt Fald siges at have haft
befrugtende Indflydelse paa saavel Skovbrugets Teori
som dets Praksis.
<i>C. M. M.</i>
</chapter>

<chapter name="Tyskland (Kirkelige Forhold)">
<b>Kirkelige Forhold.</b>

Statsomvæltningen efter Verdenskrigen
medførte ogsaa en kirkelig Omvæltning, navnlig for
