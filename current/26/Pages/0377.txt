<table>
<td 11><sp>Land-Trafikmaskiner</sp>.
<td c>Type<td c>Antal<br>Pladser<td c>Antal<br>Motorer<td c>Motortype<td c>Samlet<br>Motorkraft<td c>Spændvidde<br>i m<td c>Længde<br>i m<td c>Bæreflade <br>i m<sup>2</sup><td c>Nyttelast<br>i kg<td c>Samlet<br>Vægt i kg<td c>Maksimum<br>Hastighed
<td>Focke Wulf A. 17<td r>10<td r>1<td c>B. M. W.<td r>600<td r>20,0<td r>13,0<td r>64,0<td r>1480<td r>3030<td r>170
<td>Bristol Freighter<td r>10<td r>1<td c>Jupiter<td r>400<td r>17.5<td r>12,3<td r>65,0<td r>1300<td r>3100<td r>179
<td>Blériot Spad 46<td r>6<td r>1<td c>Lorraine<td r>370<td r>12,66<td r>9,05<td r>47,0<td r>1000<td r>2300<td r>196
<td>Farman F. 170<td r>9<td r>1<td c>Farman<td r>500<td r>16,1<td r>11,75<td r>52,50<td r>1520<td r>3320<td r>203
<td>Farman F. 180<td r>25<td r>2<td c>Farman<td r>600<td c>—<td c>—<td c>—<td c>—<td c>—<td c>—
<td>Fokker F. VII. A.<td r>10<td r>1<td c>Jupiter<td r>400<td r>19,8<td r>14,6<td r>58,5<td c>—<td c>—<td r>192
<td>Fokker F. VIII.<td r>17<td r>2<td c>Jupiter<td r>840<td r>23,0<td r>16,8<td r>82,0<td r>2200<td r>5000<td r>190
<td>Fokker F. VII. 3 M.<td r>12<td r>3<td c>Siddeley<td r>720<td r>24,80<td r>19,45<td r>102,0<td r>1660<td r>4660<td r>180
<td>Junkers G. 24<td r>11<td r>3<td c>Junkers<td r>795<td r>28,05<td r>15,2<td r>89,0<td r>2240<td r>6000<td r>179
<td>Junkers G. 31<td r>20<td r>3<td c>Junkers<td r>930<td r>30,3<td r>13,7<td r>94,5<td c>—<td c>—<td r>185
<td>Rohrbach Ro. VIII.<td r>12<td r>3<td c>B. M. W.<td r>690<td r>26,0<td r>16,4<td r>88,0<td r>2450<td r>6250<td r>195
<td>De Havilland<td r>17<td r>3<td c>Jupiter<td r>1275<td c>—<td c>—<td c>—<td r>7350<td r>172
<td>Armstrong Argosy<td r>22<td r>3<td c>Siddeley<td r>1200<td r>27,0<td r>19,8<td r>174<td r>2150<td r>8113<td r>176
<td>Handley Page W. 10<td r>16<td r>2<td c>Napier<td r>880<td r>22,5<td r>18,08<td r>137,7<td r>2360<td r>6250<td r>174
<td>Vickers Vanguard<td r>25<td r>2<td c>Rolls Royce<td c>—<td c>—<td c>—<td c>—<td c>—<td c>—<td c>—
<td>Blériot 135<td r>9<td r>4<td c>Salmson<td r>920<td r>25,0<td r>14,45<td r>126,0<td r>2000<td r>5500<td r>185
<td 11><sp>Sø-Trafikmaskiner</sp>.
<td>Dornier Superwal<td r>24<td r>4<td c>Jupiter<td r>2000<td r>28,6<td r>24,6<td c>—<td r>4800<td r>12600<td r>220
<td>Rohrbach Romar<td r>12<td r>3<td c>B. M. W.<td r>1650/2160<td r>36,9<td r>22,0<td r>170,0<td r>9100<td r>19000<td r>217
<td>Short Calcutta<td r>17<td r>3<td c>Jupiter<td r>1350<td r>28,3<td r>19,8<td r>172,0<td c>—<td r>8920<td r>195
<td>Savoia 55<td c>—<td r>2<td c>Fiat<td r>600<td r>24,0<td r>16,0<td r>93,0<td r>1680<td r>4450<td r>160
</table>

En moderne Trafikmaskine har Plads til
10—22 Passagerer. Adgangen til Maskinen
foregaar lige saa bekvemt som Indstigningen i et
Automobil. Passagererne tager Plads i en stor
rummelig, lukket Kabine, der er udstyret med
magelige, polstrede Lænestole. Der er Tæpper
paa Gulvet, elektrisk Lys, Toiletrum og
Vaskerum, kort sagt alle de Bekvemmeligheder, som
findes i en 1. Klasses Jernbanewaggon. Hvis
man er træt af at sidde, kan man tage sig en
Spadseretur i Kabinens Midtergang, og nogle
af de nyeste store Trafikmaskiner (<sp>Farman</sp>
»F. 180« og <sp>Junkers</sp> »G. 31«) er oven i
Købet forsynet med Køjepladser.

De Opgaver, som F. efterhaanden er blevet
anvendt til, indskrænker sig ikke til Krigsbrug
og Lufttrafik. Paa mange andre Omraader har
F. vundet Indpas de sidste 10 Aar. I U. S. A.
og Kanada anvendes F. i udstrakt Grad til
<sp>Skovpatrouillering</sp>, d. v. s. de store
Skovstrækninger bliver regelmæssigt
afpatrouillerede af F., for at man i Tide kan blive
underrettet om de frygtelige Skovbrandes
Hærgen. Til <sp>Kortlægning</sp> af Landomraader er
F. ogsaa blevet taget i Brug, dels til
Kortlægning af vanskeligt fremkommelige Egne,
og dels til <sp>Luftfotografering</sp> af Byer,
Jernbaneanlæg, Havneanlæg o. l. Hvorledes F.
har været anvendt til Forskning af ukendte
Egne, har Roald Amundsen, Byrd og Wilkins
allerede leveret Beviser for ved deres
Flyvninger over det nordlige Polarhav, og i
Vinteren 1928—29 har Byrd og Wilkins udforsket
Egnene omkring Sydpolen ved Hjælp af F.,
Endelig er F. de senere Aar i ret udstrakt
Grad blevet anvendt til Ambulancebrug. Man
har bygget specielt indrettede
<sp>Ambulanceflyvemaskiner</sp>, som allerede ved mange
Lejligheder har ydet uvurderlig Nytte i Egne,
hvor Afstandene er store, og hvor Terrainet er
vanskeligt fremkommeligt. Englænderne har bl.
a. Ambulanceflyvemaskiner i Brug i
Mesopotamien, Franskmændene i Nordafrika,
Svenskerne i det nordlige Sverige, og i Siam har
Regeringen organiseret en regelret
Ambulancebefordring hele Landet over ved Hjælp af F.

I de sidste Aar er fremkommet en særlig
Type F., nemlig den saakaldte
<sp>Sportsflyvemaskine</sp>. Ved en Sportsflyvemaskine
forstaar man en lille, let F., forsynet med en
Motor af forholdsvis ringe Hestekraft. Denne
Type er opstaaet under Bestræbelser for at
fremskaffe en Maskine, der egnede sig for den
private Mand (eller Kvinde). Den første
Begyndelse var de tyske Svæveflyvere, og som en
Følge af de glimiende Resultater, Tyskerne
havde opnaaet, begyndte man dels i Tyskland,
og i Særdeleshed i England, paa at bygge
smaa Maskiner, der var billige i Anskaffelse
og billige i Drift. De første
Sportsflyvemaskiner, der kom frem i England (1923), var
udstyret med almindelige Motorcyklemotorer; de
mindste paa 3 1/2 H. K., og de største var
paa 7 1/2 H. K. Maskinerne kunde kun medføre
een Person. Man blev imidlertid hurtig klar
over, at disse meget smaa Maskiner ingen
Fremtid havde for sig, da de var ude af Stand
til at medføre nogen Passager, og først da man
havde faaet en passende Motor, fremkom de
Sportsflyvemaskiner, som nu har vundet saa
stor Udbredelse. Den nuværende
Sportsflyvemaskine kan foruden Føreren medtage een
Passager.

De mest kendte Typer af
