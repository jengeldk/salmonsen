Retsplejeloven. — Forretningen behøver ikke at
begynde paa Rekvisiti Bopæl. Den kan ogsaa
begyndes paa Fogedkontoret, hvilket vistnok
nu, i alt Fald i Kjøbenhavn, er det normale.
Fogeden kan ogsaa paabegynde Forretningen
andetsteds, hvis han finder det
hensigtsmæssigt, f. Eks. der, hvor Skyldneren har
Formuegenstande, i hvilke Udlæg begæres. Fristen for
den ubetingede Afkræftelse af Udlæg i
Tilfælde af senere Konkurs er ved Lov Nr. 68 af
12. Apr. 1927 forlænget fra 10 Dage til 3
Uger. Den vigtigste Ændring er dog de meget
væsentlige Udvidelser af Skyldnerens
<i>beneficium competentiæ</i> (Udtagelsesret), der har fundet
Sted dels ved Lov af 3. Juni 1919 § 21, der
sætter Beløbene op fra 75 til 300 Kr. for
Familieforsørgere og fra 25 til 100 Kr. for andre,
og dels ved Lov af 18. Marts 1925, der
derudover fritager for Udlæg Indbo til en Værdi af
henholdsvis indtil 500 og indtil 150 Kr. —
Endnu kan bemærkes, at alle i tilladte danske
og udenlandske Livsforsikringsselskaber
tegnede Forsikringer, der maa antages at tjene
Forsørgelsesøjemed, er eksekutionsfrie ifølge
Lov af 1. Apr. 1914 §§ 39 og 51, og at kgl.
Konfirmation paa Interessentskabskontrakter
ifølge Tinglysningsloven af 31. Marts 1926 § 53
ikke længere kan meddeles.
<i>A. D. B.</i>
</chapter>

<chapter name="Eksekutionskraft">
<b>Eksekutionskraft.</b> Den i Retsplejeloven
opstillede Betingelse for ratihaberede Forligs E.,
at de skal være forsynede med to Vidners
Paategning om, at Forliget før Skyldnerens
Underskrift er tydelig oplæst for og vedtaget
af ham, er ophævet ved en Lov af 30. Juni
1922. — Pantebreve i fast Ejendom har E., selv
om det ikke er betinget i dem.
<i>A. D. B.</i>
</chapter>

<chapter name="Eksjö">
<b>Eksjö,</b> (1927) 1320 Indb.
</chapter>

<chapter name="eksogene">
<b>eksogene</b> (exogene), se (ogsaa)
<sp>kriminalistiske Skoler</sp>.
</chapter>

<chapter name="Eksopodit">
<b>Eksopodit,</b> se <sp>Krebsdyrene</sp>, S. 622.
</chapter>

<chapter name="Eksorcister">
<b>Eksorcister,</b> se <sp>Eksorcisme</sp> og
<sp>minores ordines</sp>.
</chapter>

<chapter name="Eksosmose">
<b>Eksosmose,</b> d. s. s. <sp>Endosmose</sp>.
</chapter>

<chapter name="Eksplantation">
<b>* Eksplantation,</b> Vævkultur. I Modsætning
til, hvad man maaske skulde vente, har det
ved talrige Forsøg vist sig muligt at faa
isolerede Vævstykker af mange forskellige Dyr
til ikke blot at holde sig i Live i lang Tid,
men endogsaa vokse videre. Forsøget foretages
paa den Maade, at en lille Cellemasse, der
selvfølgelig maa være steril, anbringes i en
Draabe Næringsvædske i et lille, mikroskopisk
Kammer og derefter holdes i passende
Temperatur. Man vil da kunne følge, hvorledes
Cellerne deler sig, og hvorledes de i det hele
taget udformes og opfører sig. Forsøg af den her
nævnte Art har i de senere Aar i høj Grad
optaget Forskernes Interesse.
<i>R. H. S.</i>
</chapter>

<chapter name="Ekspresbesørgelse af Postforsendelser">
<b>Ekspresbesørgelse af Postforsendelser.</b>
Herved forstaas Udbringning af en Forsendelse
paa Bestemmelsesstedet ved særligt Bud.
Ekspresbesørgelsen omfatter Brevforsendelser,
Pakker, Værdibreve, Postanvisninger,
Udbetalingskort, Postopkrævninger og Postindkasseringer
(Pakker af Vægt over 3 kg ekspresbesørges dog
kun i et Postkontors indre Distrikt ɔ: By- og
Omegnsdistriktet indtil en Afstand af 2 km ad
farbar Vej). Lokale Forsendelser
ekspresbesørges fra alle Postkontorer, hvor der findes
Telegrafkontor; Forsendelser, der indgaar fra
andre Posthuse, ekspresbesørges ved samtlige
Postkontorer og største Delen af
Postekspeditionerne. Ekspresbesørgelse kan finde Sted
enten paa Afsenderens eller Adressatens Begæring.
I førstnævnte Tilfælde skal Forsendelsen — for
Pakkers Vedkommende tillige Adressekortet —
paa Forsiden tydeligt være paategnet »Ekspres«,
og Brevforsendelsen skal tillige være forsynet
med et Diagonalkryds fra Hjørne til Hjørne.
Endvidere skal Forsendelser, der ønskes
udbragt om Natten, mellem Kl. 22 og 7, have
Paategning herom. Ekspresforsendelser, der
forefindes i Brevkasserne, behandles som
saadanne, men er Forsendelsen ikke fuldt
paategnet efter ovennævnte Regel, paahviler der ikke
Postvæsenet noget Ansvar, hvis
Eksprespaategningen ikke bemærkes, og Forsendelsen som
Følge deraf ikke udbringes ved Ekspresbud.
Gebyret for Ekspresbesørgelsen er til det indre
Distrikt: for Pakker 60 Øre pr. 5 kg eller Del
deraf, for øvrige Forsendelser 40 Øre pr.
Forsendelse, til det ydre Distrikt: henholdsvis 3
Kr. og 2 Kr. For Ekspresbesørgelse om Natten
betales dobbelt Gebyr, og hvis Besørgelsen
kræver Tilvejebringelsen af særlige
Befordringsmidler, f. Eks. til Øer, betales Udgifterne efter
Regning. Er der Tvivl om, hvorvidt et
Adressested er beliggende i det indre eller det ydre
Distrikt, bør Afsenderen stille Depositum, da
Adressaten ellers maa betale det eventuelt
manglende Gebyrbeløb med Tillæg af 15 Øre
pr. Forsendelse. Endvidere kan Adressater,
bosiddende i et Postkontors indre Distrikt (se
ovenfor), paa Søndage og de særlige
Helligdage, paa hvilke der ikke finder Postomdeling
Sted, forlange de til dem foreliggende
almindelige Breve og Brevkort samt Dagblade tilbragt.
Tilsvarende Ordning kan træffes for en enkelt
af de nævnte Dage. For denne Udbringning
erlægges forud et Gebyr af 5 Kr. pr. Kvartal,
for en enkelt Dag betales 1 Kr., dog ikke
udover 40 Øre pr. Forsendelse. Endelig kan efter
Adressatens Begæring Forsendelser udbringes
med Ekspresbud paa Hverdage, og Gebyret er
da det sædvanlige, idet Udbringningen af flere
Forsendelser samtidig til samme Adressat
(Husstand) dog højst skal betales med et Beløb,
svarende til 2 1/2 Gange Gebyret for en
Brevforsendelse. Telegrampostanvisninger besørges
normalt udbragt ved Ekspresbud; er
Ekspresgebyret for en Telegrampostanvisning fra
Udlandet ikke forudbetalt, opkræves det hos
Adressaten.
<i>(T. V. J.).</i>
</chapter>

<chapter name="Ekspreskarte">
<b>Ekspreskarte,</b> se <sp>Bomuldsspinding</sp>.
</chapter>

<chapter name="Ekspressiv-Orgelet">
<b>Ekspressiv-Orgelet,</b> se <sp>Grenié, G. J.</sp>
</chapter>

<chapter name="Eksterritorialitet">
<b>Eksterritorialitet,</b> VII. Om Udlændinges E.
i Stater med Konsularjurisdiktion, se
<sp>Kapitulationer</sp> VIII. Om Pavens Stilling se nu
<sp>Pavens folkeretlige Stilling</sp>
(<i>Supplement</i>).
<i>G. R.</i>
</chapter>

<chapter name="Ekstrakalk">
<b>Ekstrakalk,</b> se <sp>hydraulisk Kalk</sp>.
</chapter>

<chapter name="Ekstrakt">
<b>Ekstrakt,</b> se <sp>Uld</sp>, S. 210.
</chapter>

<chapter name="Ekstrapolation">
<b>Ekstrapolation,</b> se <sp>Fysik</sp>, S. 202.
</chapter>

<chapter name="Ektag Altai">
<b>* Ektag Altai</b> ['æktαg -αl'ta^i], hvidtoppede
Altai, kaldes den Del af Altai Systemet, som
