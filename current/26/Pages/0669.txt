kg. Medens U. S. A. tidligere var det førende
Land for denne Eksports Vedkommende, er
Danmark i de sidste Par Aar blevet
dominerende med 1\4 af Verdenseksporten og som
Leverandør af over Halvdelen af Importen af
Bacon til det engelske Marked, der ogsaa for
denne Handel er langt det vigtigste.

For Æg i Skal, som er det mest almindelige
Produkt i Æghandelen inden for de
europæiske Lande, har der derimod ikke været
nogen Fremgang i Forhold til Aarene før
Krigen, væsentlig fordi Rusland, som var en meget
stor Eksportør, i de senere Aar har haft en
betydelig mindre Udførsel. Den internationale
Omsætning med Æg i Skal udgør godt 350
Mill. Snese, hvoraf Danmark leverer c. 12 %
og er den tredie største Eksportør efter
Holland og Polen. Fremgangen i Verdenshandelen
med Æg falder paa Ægprodukter fra de
oversøiske Lande, og Kina er her den
altovervejende Eksportør.

Som en forholdsvis ny Foreteelse inden for
L. maa nævnes Andelssalget, ved hvilket
Afsætningen af Landbrugsvarerne foregaar gennem
Producenternes egne Sammenslutninger. I den
forløbne Del af dette Aarhundrede har
Andelssalget arbejdet sig frem til en betydende Plads
og har i de senere Aar vundet stor Udbredelse
i Udlandet, særlig Amerika. I tidligere Tid
var Afsætningen af Landbrugets Produkter
hovedsagelig overladt private Handlende. For
Producenten selv var Maalet at opnaa den
størst mulige Produktion af bedste Kvalitet.
Medens dette Maal stadig holdes for Øje, er
Producenternes Interesse imidlertid mere og
mere blevet vakt for den store Betydning, en
velordnet Organisering af Produkternes
Afsætning har for Produktionens Rentabilitet, og
dette har bidraget til en stærk Udvikling af det
kooperative System inden for L.
<i>A. F. Knudsen.</i>
</chapter>

<chapter name="Landbrugsinsekter">
<b>Landbrugsinsekter.</b> Rettelse, S. 324, Sp. 2,
L. 26 f. n.: navnlig .... Galmyg) udgaar
</chapter>

<chapter name="Landbrugskonsulent">
<b>Landbrugskonsulent.</b> Der har i de senere
Aar været en stadig Stigning i Forstaaelsen af
den Betydning, som L. udøver til Fremme af
dansk Landbrug, hvilket har givet sig Udtryk
i fortsat Vækst af Antallet af de i Landbruget
arbejdende L. og i Optagelsen af nye
Arbejdsfelter for disse. Der er dog sket dette, at
Tyngdepunktet for L.'s Virksomhed i fortsat
højere Grad har flyttet sig fra Staten til
Organisationerne. Af <sp>Statskonsulenter</sp>
virkede i 1900 18, i 1922 22, men nu (1930) virker
der i alt kun 18, nemlig i Planteavl 1,
Husdyrbrug 2, Mejeribrug 5, Redskaber og
Maskiner 2, Fjerkræavl 1, Havebrug 2,
Agrikulturzoologi 1 og Agrikulturkemi 1; 1 virker paa
Færøerne, og 2 varetager det danske
Landbrugs Interesser i Udlandet (England og
Tyskland).

Af Konsulenter under landøkonomiske
Foreninger, <sp>Foreningskonsulenter</sp>, var
der i 1900 c. 42, i 1922 c. 175, men i 1930 c.
270. Fremgangen siden 1922 skyldes for en stor
Del Forøgelsen af Antallet af Konsulenter i
Planteavl og i Regnskabsføring, men ogsaa
Optagelsen af nye Opgaver for Konsulenter inden
for de landøkonomiske Foreninger som
Husholdningssagen og det landøkonomiske
Ungdomsarbejde. Af de c. 270 Foreningskonsulenter
er 92 Konsulenter i Planteavl og Havebrug, 51
i Husdyrbrug, 52 i Regnskabsføring, 5 i
Grundforbedring, 23 i Husholdning, 2 i Mejeribrug,
5 i landøkonomisk Ungdomsarbejde, 16 i
Planteavl og Husdyrbrug, 16 i Planteavl og
Regnskabsføring, 5 i Planteavl, Husdyrbrug og
Regnskabsføring, 2 i Husdyrbrug og
Regnskabsføring samt 1 i Planteavl, Grundforbedring og
Husdyrbrug. Staten yder til
Foreningskonsulenternes Lønninger, Rejseudgifter og
Kontorudgifter et Tilskud, der for Lønninger og
Rejseudgifter udgø Halvdelen og for Kontorudgifter
3/10 af Foreningernes kontante Udlæg hertil.
<i>H. M. Knudsen.</i>
</chapter>

<chapter name="Landbrugsskoler">
<b>Landbrugsskoler.</b> Ved Udgangen af 1929
fandtes 20 L.- og Husmandsskoler, hvoraf 2
med Mejeriafdeling. Endvidere 2 særlige
Kontrolskoler, 5 Havebrugsskoler og 33
Folkehøjskoler med Landbrugsundervisning.
<i>A. M. S.</i>
</chapter>

<chapter name="Landbygningernes almindelige Brandforsikring">
<b>Landbygningernes almindelige
Brandforsikring.</b> Ved Udgangen af Regnskabsaaret
1927—28 var Antallet af indtegnede
Forsikringer 264658 med en samlet Forsikringssum af
c. 6,7 Milliarder Kr. Foreningens Formue var
samtidig c. 26,5 Mill. Kr.
<i>Chr. Th.</i>
</chapter>

<chapter name="Landenberger, Christian">
<b>* Landenberger,</b> <sp>Christian</sp>, tysk Maler
og Raderer, f. 7. Apr. 1862 i Eblingen, d. 13.
Febr. 1927. L. — uddannet paa Stuttgarts
Kunstskole, længe virkende i München, hvor Leibl
og Uhde fik Betydning for hans Kunst, og fra
1905 i Stuttgart, til hvis Kunstskole han da
knyttedes — blev en af Sydtysklands
betydeligste Malere. Især hans Ammersee-Billeder (bl. a.
»Badende« i Münchens Statsgalleri) betegner i
deres levende Impressionisme et Højdepunkt
i Fortolkning af sydtysk Natur. L. malede
ogsaa udmærkede Interiører (især mange fra
Dieszener Rokokowerke) og Stillleben. Af hans
fremragende Tegninger offentliggjordes en
Samling i 1920.
<i>A. Hk.</i>
</chapter>

<chapter name="Landénien">
<b>Landénien,</b> se <sp>Tertiærformation</sp>.
</chapter>

<chapter name="Landerneau">
<b>Landerneau,</b> (1926) 7424 Indb.
</chapter>

<chapter name="Landes, Les">
<b>Landes,</b> <sp>Les</sp>, Departement i det sydvestlige
Frankrig, 263111 Indb. (1926), deles i 2
Arrondissementer: Mont-de-Marsan og Dax (28
Kantoner og 334 Kommuner).
<i>W. P.</i>
</chapter>

<chapter name="Landes">
<b>Landes</b> <sp>de Lanvaux</sp>, se <sp>Morbihan</sp>.
</chapter>

<chapter name="Landeshut">
<b>Landeshut,</b> (1925) 13302 Indb.
</chapter>

<chapter name="Landet">
<b>Landet.</b> Stationsby, Nakskov-Rødby-Banen.
(Se <sp>Danmark</sp>, Samfærdselskortet, <i>Suppl</i>.).
</chapter>

<chapter name="Landfag">
<b>Landfag,</b> se <sp>Flydebromateriel</sp>.
</chapter>

<chapter name="Landino, F.">
<b>Landino,</b> <sp>F.</sp>, d. 1397 (ikke 1390).
</chapter>

<chapter name="Landinspektør">
<b>Landinspektør.</b> Den i 15. Bind i Artiklen
»L.« omtalte særlige midlertidige Ordning af
Matrikulsvæsenet i de sønderjyske Landsdele
er bibeholdt, og de ved Lov Nr. 330 af 28.
Juni 1920 oprettede Amtslandinspektør- og
Amtslandmaalerstillinger er opretholdte (jfr. §§ 157,
159 og 160 i Lov Nr. 126 af 27. Juni 1927 om
Statens Tjenestemænd). Stillingen som
Stiftslandinspektør er for Tiden inddraget.
<i>P. T.</i>
</chapter>

<chapter name="Landkort">
<b>Landkort.</b> Rettelse, S. 354, Sp. 2, L. 19 f.
o.: Kunstværk læs: Kortværk
</chapter>

<chapter name="Landkortstunge">
<b>Landkortstunge,</b> d. s. s. <i>lingua
geografica</i>.
</chapter>

<chapter name="Landmandsbanken">
<b>Landmandsbanken.</b> L.'s Genrejsning efter
Sammenbruddet er omtalt under <sp>Bank</sp> i
Supplementsbindet. De Forhold, der havde
