<chapter name="Holst, H.">
<b>Holst,</b> <sp>H.</sp>, Redaktør af »Opfindelsernes Bog«,
4. Udgave (1923-26).
</chapter>

<chapter name="Holstebro">
<b>Holstebro,</b> Købstad, har et Areal
(Købstadgrund og Markjorder) af 1213 ha, og 1929 var
der her 9797 Indb. (1925: 9210). Af <sp>Tilføjelser
og Ændringer</sp> til det tidligere skal nævnes:
Valgmenighedskirken er nu Frimenighedskirke,
et Missionshus »Elim«, Raad-, Ting- og
Arresthuset, der ejes af Amt og By med
henholdsvis 2/3 og 1/3, indeholder bl. a.
Byraadssal, Retslokaler, Politistation og har Plads for
20 Arrestanter; en Administrationsbygning
indeholder Borgmesterkontor, Udvalgsværelser
m. m.; det kommunale Skolevæsen omfatter en
Grund- og Borgerskoleafdeling samt en
Mellem- og Realskoleafdeling. H. Friskole har
ogsaa Realkursus; Teknisk Skole er 1928 udvidet
med en paabygget Etage (Arkitekt Th.
Andersen, Holstebro); Handelsskolen (Aftenskole)
benytter Mellemskolen; Folkebogsamlingen (stiftet
1903) er fra 1923 anerkendt som
Centralbibliotek og har s. A. opført en egen smuk
Bygning (Arkitekt Kr. Jensen, Holstebro); den
har c. 9000 Bind.

Amtssygehuset har 1925—28 faaet en meget
stor Udvidelse (Arkitekt Helge Møller,
Kjøbenhavn); det har nu 100 Senge, 2
Operationsstuer og alle moderne Indretninger;
Tuberkulosehospitalet, opført 1907 (samme Arkitekt),
har 26 Pladser; Epidemihuset har 22 Senge.
»De gamles Hjem«, opført 1914—15 (Arkitekt
Kr. Jensen) og udvidet 1919—20, har Plads til
70 gamle Personer; Industri- og
Haandværkerforeningens Stiftelse, 2 Bygninger med
tilsammen 22 Lejligheder, hvoraf 6 Friboliger; et
Børneasyl med Vuggestue. —
Elektricitetsværket, anlagt 1907, er flere Gange udvidet, sidst
1924, og er Midtpunkt for Ringkøbing Amts
Højspændingsanlæg. Der er ogsaa
Amtsstuegaard, Dommerbolig med Dommerkontor og en
ny Banegaard for den 1925 aabnede Privatbane
H.—Ørnhøj. — Af de større Fabrikker og
industrielle Anlæg kan særlig nævnes Færch's
Cigar- og Tobaksfabrikker, grundlagt 1869, stærkt
udvidet 1923-24 (200-300 Arbejdere); H.
Jernstøberi og Maskinfabrik, grundlagt 1861 (60—70
Arbejdere); Birn's Jernstøberi og Maskinfabrik,
grundlagt 1896 (c. 20 Arbejdere); H.
Svineslagteri (c. 40 Arbejdere). Af store
Handelsforetagender »Ringkøbing Amts
Vareindkøbsforening« og »Indkøbsforeningen for
Foderstoffer«, begge med Omsætning i Millioner.
Aktiebryggeriet er nedlagt.

Kommunens Indtægter og Udgifter var
1925—26 henholdsvis 1,221 og 0,996 Mill. Kr.; dens
Formue og Gæld ved Aarets Slutning
henholdsvis 5,379 og 4,474 Mill. Kr. Ved Vurderingen til
Ejendomsskyld for 1927 var hele Summen 26,914
Mill. Kr., hvoraf 7,444 Mill. Kr. Grundværdi; s.
A. var Bygningsassurancen 27,364 Mill. Kr. — H.
Købstad med Maabjerg Sogn danner et Pastorat
i Hjerm—Ginding Herreders Provsti (Viborg
Stift). I verdslig Henseende hører den under
81. Retskreds (H. Købstad med Hjerm—Ginding
Herreder) og under 60. Politikreds (samme
Omraade), Tingsted, Dommer og Politimester
i Byen. Byraadet bestaar af 13 Medlemmer,
indbefattet Borgmesteren som Formand. (Af
nyere <sp>Litt</sp>.: <sp>Trap</sp>, »Danmark«, 4. Udgave,
VIII Bind).
<i>M. S.</i>
</chapter>

<chapter name="Holsted">
<b>Holsted,</b> Sogneby, Stationsby og Tingsted.
<sp>Sognebyen</sp> havde 1925 1039 Indb. (1921:
1014). Der er bl. a. Efterskole (med Friskole),
som før Genforeningen benyttedes af mange
unge Sønderjyder; Missionshus, J. L. Georgsen's
Legatstiftelse (Fribolig for 3 Familier), Ting-
og Arresthus, Dommerbolig med
Dommerkontor, Politikontor, Apotek, Lægebolig,
Dyrlægebolig, H. Spare- og Laanekasse, H. Bank,
Filial af Banken for Vejen og Omegn; Hotel,
Gæstgiveri, Brugsforening, Andelsmejeri,
Markedsplads, Postkontor og Telegrafstation.

<sp>Stationsbyen</sp>, som ligger 3 km
sydligere, havde 1925 699 Indb. (1921: 638). Her er
bl. a. Filialkirke, Skole, Missionshus,
Kontorafdeling i 65. Politikreds (Ribe), Filialer af
ovennævnte Pengeinstitutter, Brugsforening, Hotel,
Afholdshotel. Andels-Elektricitetsværk m. m.
samt Postekspedition. — I begge Byer er der
foruden Handlende og Haandværkere flere
industrielle Virksomheder. En Jernbane mellem
Byerne er vedtaget 1908, men endnu ikke
anlagt. — H. er <sp>Tingsted</sp> i 88. Retskreds
(Gørding-Malt Herreder).
<i>M. S.</i>
</chapter>

<chapter name="Holstein, Bent">
<b>* Holstein,</b> <sp>Bent</sp>, Greve, dansk Politiker,
f. 17. Septbr 1881, <i>Cand. jur.</i> 1906, overtog
Holsteinborg 1924, under Verdenskrigen ivrig
for en ententevenlig Udenrigspolitik, under
Genforeningen for en Grænse ved Dannevirke.
Folketingsmand for Aarhus Amt fra 1920,
Tilhænger af en bypræget Konservatisme i en vis
Forbindelse med Arbejderne, stod som
konservativ Løsgænger 1922—29.
<i>H. J-n.</i>
</chapter>

<chapter name="Holstein, L.">
<b>Holstein,</b> <sp>L.</sp>, f. 1864 (ikke 1884). Senere
Arbejder: »Hymner og Viser«, »Den grønne Mark«
(1929).
</chapter>

<chapter name="Holstensborg">
<b>Holstensborg.</b> Det vigtigste Erhverv er
Helleflynder- og Torskefiskeri. Om Sommeren,
naar Masser af Helleflynder kommer ind til
de udenfor liggende Banker, fanges de her af
en Flaade af Motorbaade, der bringer dem ind
til en stor Henkogningsanstalt, der er oprettet
i H.
<i>G. F. H.</i>
</chapter>

<chapter name="Holston River">
<b>Holston River,</b> se <sp>Virginia</sp>.
</chapter>

<chapter name="Holsøe">
<b>Holsøe,</b> 2) <sp>N.</sp>, d. 5. Decbr 1928.
</chapter>

<chapter name="Holsøe, P. F.">
<b>Holsøe,</b> <sp>P. F.</sp>, udnævntes til Stadsarkitekt
i Kjøbenhavn 1. Juli 1925. Direktør for
Kunstakademiet 1928.
<i>C. B-r.</i>
</chapter>

<chapter name="Holt">
<b>Holt,</b> <sp>Herred</sp>, H. Sorenskriveri, Risør
Politidistrikt, Aust-Agder Fylke, (1920) 3603 Indb.
H. Landbrugsskole pr. Tvedestrand. Antagen
Formue 1927 var 8,3 Mill. Kr. og Indtægt 2,2
Mill. Kr.
<i>M. H.</i>
</chapter>

<chapter name="Holtaalen">
<b>Holtaalen,</b> <sp>Herred</sp>, Guldal Sorenskriveri,
Uttrøndelag Politidistrikt, Sør-Trøndelag Fylke,
(1920) 998 Indb. Antagen Formue 1927 var 1,8
Mill. Kr. og Indtægt 589732 Kr.
<i>M. H.</i>
</chapter>

<chapter name="Holte">
<b>Holte,</b> 1) <sp>Gammel-H.</sp>, stor Landsby, som
ligger i Vedbæk Sogn, havde 1925 1017 Indb.
(1921: 986). 2) <sp>Ny-H.</sp>, stor Villa- og Stationsby
i Søllerød Sogn (en mindre Del dog i Lyngby
Sogn), havde 1925 5716 Indb. (1921: 4328). Byen
er opstaaet ved H. Station og har helt
bymæssig Karakter, men omfatter i øvrigt flere
forskellige Kvarterer med særlige Navne.
<i>M. S.</i>
</chapter>
