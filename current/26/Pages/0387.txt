Heraf er 853528 Mænd, 471362 Kvinder; 510825
er Malajer, 494548 Kinesere, 305219 Indere, 5686
Europæere, 3204 Blandinger. Mændenes store
Overtal skyldes de mange kinesiske og indiske
Arbejdere. 1926 antoges Befolkningen at være
steget til 1476000. 1924 fødtes 39512, døde 33585.
Der fandtes 1926 35 engelske Drengeskoler, 11
Pigeskoler med henholdsvis 11809 og 2946
Elever, 1076 Skoler for indfødte Børn (malajisk,
kinesisk og tamulsk Sprog) med 56087 Elever.
Statens Indtægter i 1926 beløb sig til 12 Mill.
£, Udgifterne til 10,2 Mill. £. De vigtigste
Produkter af Landbruget er Kokos, Ris, Kautsjuk,
Peber og Gambier. For Risdyrkningen er i
Perak anlagt et stort Vandingssystem, som kan
overrisle 70000 Acres. 1924 dyrkedes 1,2 Mill.
Acres med Kautsjuk, 215076 Acres med
Kokospalmer. I Skovene fældedes 1925 844605 Tons
Tømmer til Salg foruden den indfødte
Befolknings Forbrug. 1926 produceredes 45946 Tons
Tin foruden noget Guld. Indførselens Værdi
beløb sig 1926 til 19,9 Mill. £., Udførselens til
48 Mill. £, de vigtigste Udførselsprodukter er
Kautsjuk (34,8 Mill. £). Tin og Tinmalm (13
Mill. £), Kopra (1,5 Mill. £). Jernbanerne havde
1926 en Længde af 1717 km. Samme Aar
fandtes 101 Posthuse med 57 Filialer. 4186 km
Telegraf- og Telefonlinier. 1883 samledes en Del
smaa Malajstater under britisk Protektorat til
et Forbund, som kaldtes Negri sembilan, og
1895 tiltraadte en Del andre Stater Forbundet.
1887 kom Pahang under britisk Protektorat,
1896 Selangor og Perak, og de fire Stater
indgik et administrativt Forbund under en fælles
<i>High Commissioner</i>. 1909 fik Forbundet en ny
Forfatning, og der oprettedes et Forbundsraad
for Fællesanliggender, medens hver Stat selv
styrer sine Særanliggender. Forbundsraadet
holder Møder mindst tre Gange aarlig. Udenfor
Forbundet staar 5 britiske Vasalstater paa
Malaka. (<sp>Litt</sp>.: <sp>L. A. German</sp>, <i>Handbook to
British Malaya</i> [London 1927]).
<i>M. V.</i>
</chapter>

<chapter name="Forenza">
<b>Forenza,</b> (1925) 5349 Indb.
</chapter>

<chapter name="Forest">
<b>Forest,</b> (1920) 6004 Indb.
</chapter>

<chapter name="Fore-Stænge-Stagsejl">
<b>Fore-Stænge-Stagsejl,</b> se <sp>Bovspryd</sp>.
</chapter>

<chapter name="Forfar">
<b>Forfar,</b> <sp>Shire</sp>, (1927) 270771 Indb.
Hovedstaden F. (1927) 8572 Indb.
</chapter>

<chapter name="Forficula">
<b>Forficula,</b> se <sp>Ørentvist</sp>.
</chapter>

<chapter name="Forfremmelsesraad">
<b>* Forfremmelsesraad</b> bestaar i Post- og
Telegrafvæsenet. Det behandler Spørgsmaal om
Besættelse af alle Stillinger i Embedsklasserne,
og bestaar af Generaldirektøren,
Afdelingscheferne, Chefen for det Kontor, hvorunder
vedkommende Personelsager er henlagt, og
Distriktscheferne. Medlemmerne faar tilsendt en
Liste over Ansøgerne, og ved Mødet finder der
en Drøftelse af Ansøgningerne Sted, hvorefter
Generaldirektøren til Protokollen tilkendegiver,
hvem han vil bringe i Forslag til Embedet.
Herefter kan ethvert af Medlemmerne i
Protokollen forlange indført sin Udtalelse om hver
enkelt Ansøger. Afstemning finder ikke Sted.
Protokollen og samtlige Ansøgninger
forelægges Ministeren af Generaldirektøren samtidig
med dennes Udtalelse om Ansøgerne.
<i>T. V. J.</i>
</chapter>

<chapter name="Forførelse">
<b>Forførelse.</b> Medens der ved F. i
Straffeloven af 1866, bortset fra visse Tilfælde af
Misbrug af en særlig Stilling, kun tænktes paa
Forledelse af et Pigebarn mellem 12 og 16 Aar til
Utugt, er Begrebet F. ved borgerlig Straffelov
af 15. Apr. 1930 undergaaet en meget betydelig
Udvidelse. Beskyttede ved Lovens
Straffebestemmelser mod F. er nu unge Personer af begge
Køn og ikke alene mod Forførelse af en
Person af det andet Køn, men ogsaa mod F. af en
Person af samme Køn til kønslig Usædelighed.
Med Straf af Fængsel indtil 4 Aar straffes
saaledes den, som under groft Misbrug af en paa
Alder og Erfarenhed beroende Overlegenhed
forfører en Person mellem 15 og 18 Aar til
Samleje (§ 223). Efter disse Bestemmelser vil
kun de grovere Tilfælde af F. være strafbare,
saaledes at F. mellem Jævnaldrende, der staar
paa omtrent samme Udviklingstrin, ikke kan
henføres under Lovens Straffebestemmelser.

Den strafbare F. kan herefter næppe antages at
være begrænset til det Tilfælde, at en uberørt
Pige defloreres, men det maa af Retten afgøres
efter de konkrete Omstændigheder i hvert
Tilfælde, om F. kan antages at foreligge.
Saafremt F. ikke har ført til Samleje, men anden
kønslig Usædelighed, straffes Gerningsmanden
med en forholdsvis mindre Straf af Fængsel, og
indgaar den Forførte og Forføreren Ægteskab
med hinanden, kan Straffen bortfalde. Medens
det er strafbart at øve kønslig Usædelighed
med en Person af samme Køn under 18 Aar,
fastsætter Loven Straf af Fængsel indtil 3 Aar
for den, der under Misbrug af en paa Alder og
Erfaring beroende Overlegenhed forfører en
Person af samme Køn mellem 18 og 21 Aar til
kønslig Usædelighed med sig. Det vil ogsaa her
være et Skøn over det enkelte Tilfælde, der er
afgørende for, om der foreligger F.
<i>E. L-n.</i>
</chapter>

<chapter name="Forgangsmand, -koner, -piger, -svende">
<b>Forgangsmand, -koner, -piger, -svende,</b>
se <sp>Gæstebud</sp>, S. 520.
</chapter>

<chapter name="Forgasser">
<b>Forgasser,</b> se <sp>Motorvogn</sp>, S. 361.
</chapter>

<chapter name="Forgemol de Bostequénard, L. L.">
<b>Forgemol de Bostequénard,</b> <sp>L. L.</sp>, d. 1897.
</chapter>

<chapter name="Forges">
<b>Forges,</b> se <sp>Verdenskrigen</sp>, S. 807.
</chapter>

<chapter name="Forindien">
<b>Forindien.</b> Halvøen med Øer, der slutter sig
til den, hører til følgende Stater:
<table>
<td><td c>km<sup>2</sup><td>Mill.<td>Indb.
<td>Indobritiske Landsdele<td r>3807332<td r>303,1<td r>(1921)
<td>Ceylon<td r>65607<td r>4,5<td c>—
<td>Bhutan<td r>50000<td r>c. 0,3<td c>—
<td>Nepal<td r>154000<td r>c. 5,6<td c>—
<td>Franske Besiddelser<td r>509<td r>0,3<td>(1926)
<td>Portug. Besiddelser<td r>3807<td r>0,6<td>(1910)
<td><td r>4081000<td r>314,4
</table>
<i>M. V.</i>

Rettelse: S. 461, Sp. 2, L. 1 f. o.: Kathiavar
læs: Kathiawar
</chapter>

<chapter name="Forínt">
<b>* Forínt,</b> ældre ungarsk Gylden.
</chapter>

<chapter name="Forkevender">
<b>Forkevender,</b> se <sp>Høspreder</sp>.
</chapter>

<chapter name="forladt Ægtefælle">
<b>forladt Ægtefælle.</b> Ifølge Ægteskabslov af
1925 staar Ægtefællerne lige med Hensyn til
Valget af Bopælen og med Hensyn til
Retsvirkningerne af, at en Ægtefælle forlader den
anden, d. v. s. i væsentlig Grad er den, som
bærer Skylden for, at Samlivet ophæves. En
saadan Unddragelse fra Samlivet fortsat i 2
Aar er Skilsmissegrund. Den skyldige kan,
medens Samlivet saaledes er ophævet, ikke af
den anden kræve Bidrag til sit personlige
Underhold, med mindre ganske særlige Grunde
taler derfor. Hvis det begæres hos
Overøvrigheden, at Børnene skal fordeles mellem
