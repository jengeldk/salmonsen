<chapter name="Fole">
<b>Fole,</b> (norsk), d. s. s. <sp>Føl</sp>.
</chapter>

<chapter name="Foligno">
<b>Foligno,</b> (1925) 33145 Indb.
</chapter>

<chapter name="Folke">
<b>Folke,</b> se <sp>Folkungar</sp>.
</chapter>

<chapter name="Folkebiblioteker">
<b>Folkebiblioteker,</b> <sp>Danmark</sp>. Efter at en
i Okt. 1919 nedsat Kommission havde behandlet
Statens Forhold til F. og udarbejdet Udkast
til en Lov derom, gennemførtes Loven om
statsunderstøttede Biblioteker af 5. Marts 1920
(revideret 1923), ifølge hvilken Statens Tilskud
gøres afhængigt af det kommunale eller private
stedlige Tilskud; det gives dels som
Grundtilskud, dels som en Række Særtilskud til
Biblioteker, der har gratis Udlaan og gratis
tilgængelig Læsesal, eller som driver Virksomhed
i Oplandet. Staten giver yderligere indtil
Halvdelen af Personalelønningerne i Tilskud; det
samlede Statstilskud maa dog ikke overstige
15000 Kr. aarligt til en enkelt Kommune. Visse
større Købstadbiblioteker, der virker i et større
Omraade (Amt eller lignende), kan faa
yderligere 8000 Kr. i Tilskud; Tilskudet til
Kjøbenhavns Kommunebiblioteker fastsættes paa den
aarlige Finanslov. Ved Loven oprettedes et
særligt Tilsyn, Statens Bibliotekstilsyn, der dels
skulde fortsætte Statens Bogsamlingskomités
raadgivende Virksomhed og varetage
Bibliotekaruddannelsen, dels administrere Lovens
Tilskudsregler og føre Tilsyn med Bibliotekerne;
et Biblioteksraad nedsattes desuden til at
drøfte Spørgsmaal af principiel Betydning. Tilsynet
ledes af en Biblioteksdirektør, som er Raadets
Formand.

Loven har foranlediget en meget stærk
Fremgang for F.; dels er mange ældre, hensygnende
Bogsamlinger reorganiseret, dels nye oprettet i
stort Antal og udviklet stærkt; moderne
bibliotekstekniske Metoder er taget i Anvendelse
efter engelsk-amerikansk Mønster, og en
Biblioteksskole med 5 Maaneders Kursus
uddanner Bibliotekarer. Særlig Betydning har
Centralbibliotekerne faaet; der findes nu 25
saadanne. I en Række Købstæder og Stationsbyer
er opført særlige Biblioteksbygninger (af
saadanne kan fremhæves Bygningerne i Silkeborg,
Esbjerg, Hjørring, Holstebro, Svendborg og
Sønderborg), medens andre Steder ældre
Bygninger er omdannet til dette Brug (f. Eks.
Kalundborg, Vejle, Viborg, Randers, Næstved,
Aabenraa, Roskilde, Odense, Slagelse,
Helsingør, Haderslev). I de sønderjydske Landsdele
ordnedes Folkebiblioteksvæsenet i Aarene
1921—23 under Ledelse af nuværende Overbibliotekar
Carl S. Petersen, og Staten ydede til dette
Formaal et ekstraordinært 'Tilskud af 100000 Kr.
I Henhold til en ministeriel Bestemmelse er i
de seneste Aar en Del af de til Provinsens
Latinskoler knyttede Bibliotekers Bogbestand
bleven overført til de stedlige F., især
Litteratur til Studium af dansk Historie og Kultur.

I <sp>Sverige</sp> oprettedes i 1923—28 et nyt
stort kommunalt Bibliotek, Stockholms
Stadsbibliotek, hvortil Knut Wallenbergs Stiftelse
havde skænket over 1 Mill. Kr. Dets meget
ejendommelige Bygning med et stort
cirkelrundt Udlaanslokale som den centrale Del toges
i Brug 1928. — I Norge, hvor Statens
Tilskud til F. i de senere Aar har været stærkt
nedskaaret, er flere nye Biblioteksbygninger
bleven opført i Provinsen, og en stor
Nybygning for det Deichmanske Bibliotek i Oslo
planlagt og paabegyndt. — I <sp>Finland</sp> er der
fra 1929 traadt en Bibliotekslov i Kraft, som
fastsætter et Maximums-Statstilskud af 30000
finske Mark til Bibliotekerne. (<sp>Litt</sp>.: <sp>J.
Aarsbo</sp> : »Haandbog i Bibliotekskundskab« 3. Udg.
2. Bd., 1927. Rettelse: Tavlen mellem 348 og
349: Atalanta læs: Atlanta
<i>C. S. P.</i>
</chapter>

<chapter name="Folkeforbundet">
<b>Folkeforbundet,</b> d. s. s. <sp>Folkenes
Forbund</sp>, se <sp>Nationernes Forbund</sp>.
</chapter>

<chapter name="Folkeforbundets økonomisk-finansielle Organisation">
<b>* Folkeforbundets økonomisk-finansielle
Organisation</b>, et af to Afdelinger (<i>Comité
économique</i> og <i>Comité financier</i>) bestaaende
fast Udvalg, hvis Medlemmer
Folkeforbundsraadet har udnævnt blandt forskellige Landes
højtstaaende Ministerialembedsmænd,
Bankdirektører, Industriledere, Forretningsmænd,
Økonomer og Statistikere. Denne Organisation, der
samarbejder med Folkeforbundssekretariatets
økonomisk-finansielle Afdeling, og hvis
Medlemmer ikke repræsenterer deres Regeringer,
har i de senere Aar væsentlig bidraget til
Løsning af talrige internationale
økonomisk-finansielle Problemer, saaledes ved Forberedelsen af
Finanskonferencen i Bryssel 1920, ved Østrigs,
Ungarns og Bulgariens finansielle Genrejsning,
ved Bosættelse af græske Flygtninge, Tilsyn
med Albaniens Finanser og Undersøgelse af
Portugals, Ordning af Estlands Bankforhold og
Tilvejebringelse af Statslaan til Danzig,
Tschekkoslovakiet og Grækenland. Af mere almene
Spørgsmaal kan fremhæves Forarbejder til
mellemfolkelige Overenskomster om
Forebyggelse af Dobbeltbeskatning og Skatteflugt, om
ligelig Behandling af andre Staters Handel, om
illoyal Konkurrence, Udlændinges og
udenlandske Selskabers Retsstilling, Forenkling af
Toldformaliteter, om hvilket sidste Spørgsmaal der
i Genève afsluttedes en international
Konvention af 3. Novbr. 1923, som bl. a. er ratificeret
af Danmark; endvidere om Afskaffelse af Ind-
og Udførselsforbud, hvorom en Konvention
undertegnedes den 8. Novbr. 1927, om
Voldgiftsklausuler i private Handelskontrakter, til
Fremme af hvilke der i Genève er vedtaget en
bl. a. af Danmark undertegnet international
Protokol af 24. Septbr. 1923, og om
Eksekvering af tilsvarende Voldgiftskendelser af sagte i
en anden Stat, hvorom der er vedtaget en
Konvention af 26. Septbr. 1927. Endvidere har
Organisationen arbejdet for Tilvejebringelse af
Ensartethed i de forskellige Landes
Veksellovgivning og økonomisk Statistik og udrettet et
omfattende Arbejde ved Forberedelsen af den
internationale økonomiske Konference, som i
1927 afholdtes i Genève (se <sp>Økonomisk
Verdenskonference</sp>).

Det økonomiske Udvalg, af hvilket Danskeren
Adolph Jensen var Medlem 1920—1927, da han
ved sin Tilbagetræden blev afløst af den norske
Statistiker Jahn og udpeget til et af fire
korresponderende Medlemmer, blev 1927 omdannet
og noget udvidet (til 15 Medlemmer), hvorhos
Folkeforbundsraadet Decbr. 1927 udnævnte et
nyt raadgivende økonomisk Udvalg paa 47
Medlemmer (<i>Comité consultatif</i>), til hvilket bl. a.
Danskeren J. Clan valgtes.
<i>G. R.</i>
</chapter>

<chapter name="Folkeforsikring">
<b>Folkeforsikring.</b> Den samlede Bestand af
F. i Danmark omkring Aarsskiftet 1928—29 kan
