Nærheden den bekendte Skaldynge, som har givet
Navn til Ertebølle Kulturen.
<i>M. V.</i>
</chapter>

<chapter name="Erteknap">
<b>Erteknap,</b> se <sp>Lathyrus</sp>.
</chapter>

<chapter name="Ertsdrum">
<b>Ertsdrum,</b> d. s. s. <sp>Drum</sp>.
</chapter>

<chapter name="Ertsforekomster">
<b>Ertsforekomster,</b> se <sp>Lejesteder</sp>.
</chapter>

<chapter name="Eruptivbjergarter">
<b>Eruptivbjergarter.</b> Rettelse, L. 30 f. o.:
<sp>Batoliter</sp> læs: <sp>Bathylitter</sp>
— <sp>Lakoliter</sp> læs: <sp>Lakkolitter</sp>
</chapter>

<chapter name="Erysimum">
<b>Erysimum.</b> Rettelse, L. 11 f. o.:
<sp>Potrowskianum</sp> læs: <sp>Perowskianum</sp>
</chapter>

<chapter name="Erytheia">
<b>Erytheia,</b> se <sp>Hesperiderne</sp>.
</chapter>

<chapter name="Erythroblaster">
<b>Erythroblaster,</b> se <sp>Blod</sp>, S. 430.
</chapter>

<chapter name="Erythræisk Daler">
<b>* Erythræisk Daler.</b> Mønt i Østafrika =
5 Lire.
</chapter>

<chapter name="Erytræmi">
<b>Erytræmi,</b> se <sp>Polycytæmi</sp>.
</chapter>

<chapter name="Erzberger, M.">
<b>Erzberger,</b> <sp>M.</sp>, blev myrdet 26. Aug. 1921.
Han ydede sit Land betydelige Tjenester i
Tiden omkring Verdenskrigens Afslutning. Han
var Ophavsmand til Rigsdagens Fredsresolution
19. Juli 1917, offentliggjorde 1918 et Udkast til
en Folkeforbundsordning, blev Minister uden
Portefeuille 3. Oktbr. 1918, underskrev som
Formand for de tyske Kommissionærer
Vaabenstilstanden i Compiègne 11. Novbr. 1918. Fra Juni
1919 det tyske Riges Finansminister
gennemførte han en Skatteordning, der socialt set var
haardhændet mod de besiddende Klasser, med
Hensyn til Finansstyrelsen sigtede mod at
give Riget Overvægten. E. blev stærkt lagt for
Had af de Tysk-nationale som »Nederlagets
Organisator« og maatte til sidst anlægge Sag
mod Hellferich for ærekrænkende
Beskyldninger angaaende Misbrug af Embedsstilling, en
Sag, der kun blev vundet af E. paa en saadan
Maade, at den nødvendiggjorde hans Afgang som
Minister og fra den aktive Politik i det hele.
Paa den Tid, da to Fanatikere øvede Mordet
paa ham, stod han i sit Partis Øjne
rehabiliteret til atter at optage en politisk Førers
Gerning.
<i>H. J-n.</i>
</chapter>

<chapter name="Erzerum">
<b>Erzerum,</b> <sp>Vilajet</sp>, 26350 km<sup>2</sup> med (1927)
270925 Indb. <sp>Hovedstaden E.</sp> har 30801
Indb.
<i>M. V.</i>
</chapter>

<chapter name="Erzingan">
<b>Erzingan,</b> <sp>Ersindjan</sp>, tyrkisk <sp>Vilajet</sp>
i det nordvestlige <sp>Armenien</sp>, 14276 km<sup>2</sup>
med (1927) 134441 Indb. <sp>Hovedstaden E.</sp>
har 16104 Indb.
<i>M. V.</i>
</chapter>

<chapter name="Esbjerg">
<b>Esbjerg,</b> Areal 564 ha, 25740 Indb.
(Folketællingstal 1. Apr. 1929) (1925: 24131, 1921: 21251).
Desuden maa som Forstæder regnes Boldesager,
Frederiksberg, Jerne By og Gammelby (alle i
Jerne Sogn) med tilsammen 3718 Indb. Af
<sp>Tilføjelser</sp> og <sp>Rettelser</sp> til den tidligere
Beskrivelse skal nævnes: angaaende <sp>Kirker</sp>
o. l. Skt. Nicolaj Kapel (romersk-katolsk),
opført 1924 (Arkitekt O. S. Berg); Missionshuset
»Bethania«, opført 1879, udvidet 1896 og 1906,
har en stor Sal med 750 Siddepladser;
Missionshuset »Bethesda«, opført 1916. — <sp>Skoler</sp>
m. m. Statsskolen, oprettet 1920 (tidligere
privat Realskole), har Mellemskole, Realklasse og
Gymnasium med nysproglig- og
matematisk-naturvidenskabelig Retning, ved den er ansat 1
Rektor, 4 Lektorer, 6 Adjunkter og 4 andre
Lærere; »Forældrenes Forskole«, oprettet 1919,
forbereder til Optagelse i Statsskolen; det
kommunale Skolevæsen har 4 store Borgerskoler;
Teknisk Skole, opført 1904—05 (Arkitekt C. H.
Clausen), driver en meget omfattende
Undervisning og har foruden Forstander c. 40 Lærere;
Handelsskolen, opført 1920, har Forstander og
14 Lærere; Arbejderhøjskolen, oprettet 1910,
Bygning opført 1916 (Arkitekt R. Ovesen).
Centralbiblioteket for Sydvestjylland (indtil 1919
E. Folkebibliotek) har c. 18000 Bind, ny
Bygning er opført 1926—27 (Arkitekterne C. H.
Clausen og H. H. Peters); Teatret i Hotel
Spangsbjerg (opført 1896) har c. 700
Tilskuerpladser. — <sp>Sanitære</sp> og <sp>humanitære</sp> 
Indretninger. Syge- og Epidemihuset er udvidet
1919 og har nu henholdsvis 101 og 25 Senge,
desuden er der 1915 opført et særligt
Tuberkulosehospital med 15 Senge; Alderdomshjemmet
i det 1909 ombyggede gamle Sygehus rummer 42
Aldersrentenydende; Fattiggaarden, opført 1904,
kan optage 21 Lemmer; et Børneasyl, oprettet
1892 og egen Bygning 1899, har Plads for 22
Børn; Sømandshjemmet, opført 1903 og udvidet
1923, hertil er knyttet en Skole til Uddannelse
af Kyst- og Sætteskippere; desuden er der et
Svendehjem og mange Velgørenhedsforeninger.

<sp>Kommunale Bygninger</sp> og
<sp>Anlæg</sp>. Den kommunale Administrationsbygning
(oprindelig Privatbygning) indeholder Kontorer
for Borgmesteren, Stadsingeniøren m. fl.;
Gasværket, Vandværket og navnlig
Elektricitetsværket er efterhaanden stærkt udvidede; det
sidste sammensluttedes 1920 med
»Sydvestjyllands Andels-Elektricitetsforsyning«, og fra 1921
forsyner disse Værker saavel Byen som
Oplandet med Strøm. — <sp>Havn og Skibsfart</sp>.
Havnen har i den senere Tid faaet store
Udvidelser; 1914—21 flyttedes søndre Mole, og
søndre Forhavn uddybedes; de i 1909 ved Lov
vedtagne store Anlæg af en ny Fiskerihavn og
en ny Trafikhavn var fuldført 1926, men den
første kunde allerede tages i Brug 1917 og den
sidste 1920—21. Hele Havnens Anlæg har indtil
1927 kostet c. 20 Mill. Kr.; dens Landareal er
nu 121 ha og Bassinernes samlede Vandareal
47,7 ha med 4930 m Kajlængde. — Ved
Toldstedet indgik 1926 fra Indlandet 83 Skibe med
12578 t Ladning, og fra Udlandet 875 med
344157 t Ladning; samme Aar udgik til
Indlandet 124 Skibe med 4753 t Ladning, og til
Udlandet 830 med 247352 t Ladning. — Den i E.
(med Fanø) hjemmehørende Handelsflaade
bestod 1926 af 9 Skibe med tilsammen 3120 Reg.
Tons (brutto), og Fiskerflaaden af 157 Skibe
med 5154 Reg. Tons (alle Fartøjer paa mindst
20 Reg. Tons). — <sp>Finansielle Forhold</sp>.
Kommunens Indtægter og Udgifter var
1925—26 henholdsvis 3,91 og 3,29 Mill. Kr., dens
Formue og Gæld ved Aarets Slutning henholdsvis
18,94 og 14,61 Mill. Kr. Ved Vurderingen til
Ejendomsskyld pr. 1. Jan. 1927 var hele
Summen 74,18 Mill. Kr., hvoraf 20,60 Grundværdi;
samme Aar var Bygningsassurancen 66,87 Mill.
Kr. — <sp>Administrative Forhold</sp>.
Købstaden udgør 2 Pastorater i Skads Herreds
Provsti (Ribe Stift). Den hører til Varde
Amtsstuedistrikt, til 86. Retskreds (E. Købstad, Skads
Herred samt Fanø Birk) og til 64. Politikreds
(Tingsted og Politimester i E.); endvidere til E.
Lægekreds, Ribe Amts 2.
Folketings-Opstillingskreds (Valgsted E.), 5. Landstingskreds, E.
Skattekreds, Ribe Amts Skyldkreds og E.
Vurderingskreds. Byraadet bestaar af 25
