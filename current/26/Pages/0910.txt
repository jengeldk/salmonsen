P.- og Telegrafvæsenets Administration har
utvivlsomt med Rette Ord for at være en af de
mest vaagne Administrationer i Landet, og den
er med afgjort Held slaaet ind paa
forretningsmæssig Drift i størst mulig Udstrækning. Det
viser sig ikke blot i de stadigt foretagne
opportune Takstændringer, men det har i den seneste
Tid givet sig Udtryk i Foranstaltningen til
Omdeling af Søndagsbreve (s. d., <i>Suppl</i>.) og mest
typisk i Forholdet til de kbhvn'ske Morgenblade.
Da disse ikke var tilfredse med, at de
færdigtrykte Aviser henlaa 4—5 Timer i Kbhvn inden
Togenes Afgang og derfor havde paabegyndt at
organisere Avisbesørgelse til Sjælland og Fyn
udenom Posten, optog Administrationen en
Forhandling med Bladene, hvilket førte til, at der
paa de fleste af de fra Kjøbenhavn udgaaende
Statsbanestrækninger blev indlagt særlige
Posttog med Afgang ved 3—4 Tiden om Morgenen, og
i Forbindelse hermed har en Række Privatbaner
paa Sjælland sat særlige Posttog i Gang eller
etableret Postautomobilruter til
Viderebefordring af Posten, ligesom der paa omtrent alle
de øvrige Jernbanestrækninger er truffet
saadanne postale Foranstaltninger, at den med
Særtogene befordrede Post straks kan
videreføres til Posthusene langs Banerne i hurtigste
Forbindelse. Morgenposten fra Kjøbenhavn og
den dertil med de sene Aftentog indgaaede Post,
der tidligere kun naaede Omdeling paa Landet
samme Dag i en ret begrænset Del af Sjælland,
omdeles efter Iværksættelsen af den nye
Befordring samme Dag i praktisk talt alle
Landdistrikter paa Sjælland, Størstedelen af Falster
og en stor Del af Lolland. Beboerne paa Landet
i de Distrikter, hvor Ændringen har virket, faar
saaledes Posten i Hænde et Døgn tidligere end
hidtil, ligesom der for Byerne er sket væsentlig
Fremskyndelse. For den øvrige Del af Landet
gælder, at Beboerne i Byer og Stationsbyer
gennemgaaende modtager den heromhandlede Post
— Breve og Aviser — adskillige Timer tidligere,
i en Række Tilfælde endog op til 12 Timer, og
kun i de længst borte liggende Byer i Jylland,
hvortil Togene indgaar sent om Aftenen, maa
Omdelingen vente til næste Morgen. Det er
altsaa i det hele en meget betydende Forbedring
af Postbefordringen, hvorved man baade har
afslaaet Konkurrence udefra med Hensyn til
Avisbesørgelse og tilfredsstillet Bladenes
Udgivere, saa meget mere som der samtidig er sket
en væsentlig Nedsættelse af Avisportoen, og det
økonomiske Resultat maa desuden anses for
sikret ved Stigningen i Antallet af de besørgede
Dagblade, i hvilken Forbindelse anføres, at alene
Udgiverkorsbaand i Løbet af 1 Aar er steget
med 53,7 %. Ogsaa almindelige
Brevforsendelser er steget betydeligt i Antal, og i Aaret
1927—28 er befordret 268 Mill. Breve, hvilket er
det hidtil største aarlige Antal. I Aaret 1870—71
var Antallet 22,3 Mill., i 1890-91 71 Mill., i
1910—11 186,2 Mill., og det ligger nu 40 % over
Antallet umiddelbart før Verdenskrigen. I sidste
Finansaar fordeler Antallet sig saaledes:
Landsportoforsendelser 141 Mill.,
Lokalportoforsendelser 72,8, Forsendelser uden Adresse 9 Mill.,
altsaa i alt for Indlandet 222,8 Mill., medens der
til og fra Udlandet er befordret henholdsvis 21,8
og 23,2 Mill. Breve. Af de 246 Mill. her i Landet
omdelte Breve er 142,8 Mill. udbragt ved
Postbude, 80,5 Mill. ved Landpostbude og 22,5 Mill.
afhentet eller udsendt i private Tasker. Med
Hensyn til Kategorier er Fordelingen saaledes,
at henimod 3/4 af Forsendelsernes Antal er
almindelige Breve, hver niende Forsendelse et
Brevkort og hver syvende en Tryksag. Antallet
af Pakker var i Aaret 1927—28 11395000 imod
8688000 i 1910-11 og 1225000 i 1870-71. De
tilsvarende Tal for Postanvisninger er 7497000,
9992000 og 559000, og for Aviser 209 Mill., 157 og
19 Mill. Numre. Af nyere Forsendelsesarter
nævnes Giro-Indbetalingskort, som i Aaret 1927—28
besørgedes i et Antal af 8223000, og
Udbetalingskort 1787000. Antallet af samtlige Forsendelser
pr. Indbygger var i 1927-28 150, i 1910-11 133
og i 1870—71 24. Beløbene for
Postanvisningsomsætningen var i de samme Aar henholdsvis
408663000, 307838000 og 15707000.
Postgirokontoret har i 1927—28 haft en Omsætning af 1213
Millioner, og hele Pengebesørgelsen (ved
Værdi-Breve og Pakker, Postanvisninger og Postgiro)
har udgjort 3026 Millioner Kroner. Af
Telegrammer besørgedes i 1927—28 4475000 imod
3799000 i 1910-11 og 793000 i 1870-71, hvilket
giver henholdsvis 655, 669 og 251 ankomne
Telegrammer pr. 1000 Indbyggere.
Statstelefon-Samtaler i samme Aar er ført i et Antal af 17497000
eller 800 ankomne Samtaler pr. 1000
Indbyggere. Pr. Radio er fra Skibe i Søen i 1927—28
modtaget 15984 og til Skibe er afsendt 2823
Telegrammer, hvortil kommer 4586 udvekslede
med Marinens Skibe.
<i>T. V. J.</i>

De statistiske Oplysninger viser følgende
økonomiske Resultater i de senere Aar.
<table>
<td><td 2 c>Indtægt<br>Kr.<td 2 c>Udgift<br>Kr.<td 2 c>Overskud<br>Kr.
<td>1924—25<td>36,9<td c>Mill.<td>34,8<td c>Mill. <td>2,1<td c>Mill.
<td>1925—26<td>36,9<td c>-<td>34,0<td c>-<td>2,9<td c>-
<td>1926—27<td>35,3<td c>-<td>33,6<td c>-<td>1,7<td c>-
<td>1927—28<td>33,5<td c>-<td>30,9<td c>-<td>2,6<td c>-
</table>

Postmængden var i 1925 334 Millioner, i 1926
319, i 1927 317, i 1928 313. Antal faste Poststeder
var 1927 4039 og i 1928 4070, og det samlede Antal
Tjenestemænd (herfra undtaget Postbefordrere,
Postelever og Budreserver) var i 1928 8313,
heraf 2566 ved Postkontorerne. Postruter: Den
samlede Længde af Jernbaner i regulær Drift var i
1928 3835 km, og det samlede Antal km i
Jernbanepostruterne udgjorde 5681000 km.
Luftpostruten Oslo—Göteborg—Kjøbenhavn—Stettin
udførtes fra 22. Maj—1. Septbr. 1928 af det tyske
Selskab Luft-Hansa A/G. Brevpostforsendelser
og Pakker kunde medsendes Postruten mod
sædvanlig Luftporto. Postmængden til Udlandet
udgjorde 49,4 kg, hvorfor Selskabet fik en
Godtgørelse af 178 Kr. Denne Postrute fortsattes i
1929. Desuden oprettede Firmaet Halle &
Petersen i Juni 1929 en Prøverute fra Kjeller
Flyveplads til Malmö.

Udgifterne til Postførsel var i 1924—25 11,1
Mill. Kr. eller 32 % af de samlede Udgifter, i
1925-26 11,5 Mill. Kr. (34 %), i 1926-27 10,4
Mill. Kr. (31 %), i 1927-28 9,1 Mill. Kr. (30 %).
Hertil kommer dog Udgifterne til Landpostbude,
som gennemsnitlig udgør 2,3 Mill. Kr. aarlig. Til
Svalbard ankom der i 1924 29500 Breve, 725
