hvert Land for sig at fastsætte, naar blot
Strafferammen for Falskmøntneri bliver den
samme uden Hensyn til, hvilket Lands Penge
der er eftergjort eller forfalsket. Denne
Bestemmelse, som ifølge Traktaten ikke kan
gøres afhængig af Gensidighed, saa at den
ogsaa omfatter Penge fra Stater, der ikke er
Deltagere i Traktaten, medfører, at adskillige
Lande maa ændre deres Straffelov, inden de
endeligt tiltræder den.

Et andet Hovedpunkt er Traktatens Regler
om, at i de Lande, f. Eks. Danmark, som ikke
udleverer deres egne Statsborgere for
Forbrydelser, de har begaaet i et andet Land, skal
en Undersaat, der har begaaet Falskmøntneri
i Udlandet, og som derefter vender tilbage til
sit Hjemland, straffes paa samme Maade, som
om Forbrydelsen var begaaet der. Endvidere
skal den Udlænding, der har gjort sig skyldig
i Falskmøntneri i Udlandet og nu opholder
sig i et Land, hvis Straffelov ogsaa rammer
Forbrydelser begaaede udenfor Landets
Omraade, straffes i Opholdslandet, som om
Falskmøntneriet var udført der. Endelig skal
Falskmøntneri altid regnes for Udleveringsgrund i
allerede indgaaede og i fremtidige
Udleveringstraktater. Disse Regler har til Formaal at
sikre, at Falskmøntneren enten straffes i det
Land, hvor han findes, eller udleveres til det
Land, hvor han har begaaet Falskneriet.

F. bestemmer yderligere, at der i hvert Land
skal oprettes et Kontor til Undersøgelse af
Falskmøntneri. Dette Kontor skal staa i nøje
Forbindelse med de pengeudstedende
Institutioner, Politiet og de tilsvarende Kontorer i
andre Lande. — Tvistigheder om Traktatens
Forstaaelse og Anvendelse skal afgøres ved
Voldgift.

Til Traktaten er knyttet en Protokol med
forskellige Fortolkningsregler m. m., en
Slutningsakt med 14 Henstillinger og Anbefalinger
for den fremtidige Udvikling af
Falskmøntneriets internationale Bekæmpelse og en
valgfri Protokol, ved hvilken nogle Lande
forpligter sig til at betragte de af Traktaten
omfattede Falskmøntneriforbrydelser som
almindelige Forbrydelser for saa vidt angaar
Udlevering.
<i>G. R.</i>
</chapter>

<chapter name="falsk Start">
<b>falsk Start,</b> se <sp>Start</sp>.
</chapter>

<chapter name="falsk Udlæggelse af Barnefader">
<b>falsk Udlæggelse af Barnefader.</b> Medens
Straffeloven af 1866 hvilede paa det Synspunkt,
at f. U. a. B. var en Krænkelse mod
Sandhedspligten over for det Offentlige, er Vægten nu i
Borgerlig Straffelov af 15. Apr. 1930 lagt paa,
at dette Forhold er rettet mod Beviset for det
paagældende Barns Familiestilling. Foruden at
det Offentlige har Interesse i, at der ikke paa
dette Punkt fremsættes urigtige Oplysninger,
har det naturligvis den største Interesse for
vedkommende Barn og derigennem for andre,
at Beviset for, at det er Barn af de bestemte
Personer, kommer til at foreligge paa behørig
Maade.

I Overensstemmelse hermed udvider Loven
Straffebestemmelsen til ogsaa at omfatte Barn,
født i Ægteskab, idet den foreskriver Straf af
Hæfte (s. d.) eller under formildende
Omstændigheder Bøde for den, som ved urigtig eller
ufuldstændig Anmeldelse til den Myndighed, der
modtager Fødselsanmeldelser, forvansker
Beviset for en Persons Familiestilling (§ 214).
Som en ny Bestemmelse foreskriver Loven, at
Straffen kan bortfalde, naar et af en gift
Kvinde uden for Ægteskab født Barn med
Ægtefællens Samtykke opgives som Ægtebarn, idet
Hensynet til Hustruens sociale Stilling og til
det fremtidige Forhold mellem Ægtefællerne
kan gøre denne mere undskyldelig.
<i>E. L-n.</i>
</chapter>

<chapter name="Falsplader">
<b>Falsplader,</b> se <sp>Korkplader</sp>.
</chapter>

<chapter name="Falstaf">
<b>Falstaf,</b> læs: <sp>Falstaff</sp>
</chapter>

<chapter name="Falster">
<b>Falster</b> har et Areal af 513,92 km<sup>2</sup>, og 1925
var der 44771 Indb. (1921: 43163, 1916: 41243),
hvoraf i Landdistrikterne 28998 (1921: 27967;
1916: 27426); Befolkningstætheden er paa hele
Øen og i Landdistrikterne henholdsvis 87 og 58
pr. km<sup>2</sup>. — Af det dyrkede Areal i
Landdistrikterne (i alt 36632 ha) anvendtes 1925 til
Kornsorter 18204 ha, til Rodfrugter 7912 ha, til
andre Høstafgrøder 274 ha, til Brak 1887 ha og
til Grønfoder, Græsning og Høslæt 8355 ha;
desuden var der 1026 ha Høslæt uden for
Agermarken. Af det <sp>øvrige Areal</sp> var ved den
sidste fuldstændige Optælling (1919) Haver,
Planteskoler, Hegn o. l. 1064 ha, Moser til
Tørveskær 702 ha, Skove og Plantager 5006 ha,
Veje, Jernbaner, Byggepladser o. l. 1761 ha,
anden udyrkelig Grund 261 ha, og 506 ha var
Vandareal. — Administrative
Forhold. Hele Øen (med Bogø i Præstø Amt)
udgør nu 28. Retskreds og 19. Politikreds med
Hovedtingsted, Dommer og Politimester i
Nykøbing, men tillige Bitingsted i Stubbekøbing;
den omfatter F.'s Lægekreds, Maribo Amts 4.
og 5. Folketings-Opstillingskredse (Valgsteder
henholdsvis Nykøbing og Stubbekøbing) og
hører til 2. Landstingskreds og Maribo Amts
Skyldkreds, men udgør Stubbekøbing
Skattekreds og er delt i 3 Vurderingskredse: F.'s
østre, F.'s nordre og F.'s søndre.
<i>M. S.</i>
</chapter>

<chapter name="Falsterbo">
<b>Falsterbo,</b> <sp>Skanør og F.</sp>, har (1928) 1148
Indb.
</chapter>

<chapter name="Falsters Nørre Herred">
<b>Falsters Nørre Herred</b> havde (1925) 14462
Indb. (1921: 13976). Det hører under 28.
Retskreds med Hovedtingsted i Nykøbing F. (for
Brarup, Eskildstrup, Kippinge, Nr. Kirkeby,
Stadager, Tingsted, Vaalse og Ønslev Sogne) og
Bitingsted i Stubbekøbing (for Gundslev,
Lillebrænde, Maglebrænde, Nr. Alslev, Nr. Vedby
og Torkildstrup Sogne), Alt under 19.
Politikreds (Nykøbing F.).
<i>M. S.</i>
</chapter>

<chapter name="Falsters Sønder Herred">
<b>Falsters Sønder Herred</b> havde (1925) 14536
Indb. (1921: 13991). Det hører under 28.
Retskreds med Hovedtingsted i Nykøbing F. (for
Geddesby, Horreby, Idestrup, Karleby, Nr.
Ørslev, Skelby, Systofte, Sdr. Alslev, Sdr. Kirkeby
og Veggerløse Sogne) og Bitingsted i
Stubbekøbing (for Aastrup, Falkersted og Horbelev
Sogne). Alt under 19. Politikreds (Nykøbing F.).
<i>M. S.</i>
</chapter>

<chapter name="Falstersyning">
<b>Falstersyning,</b> se <sp>Hvidsøm</sp>.
</chapter>

<chapter name="Faltin, F. R.">
<b>Faltin,</b> <sp>F. R.</sp>, d. i Finland 1. Juni 1918.
</chapter>

<chapter name="Faltsch">
<b>* Faltsch,</b> ældre rumænsk Markmaal =
1,41 ha.
<i>H. J. N.</i>
</chapter>

<chapter name="Faltschi">
<b>Faltschi,</b> d. s. s. <sp>Falciu</sp>.
</chapter>

<chapter name="Falun">
<b>Falun,</b> (1928) 13602 Indb. 1926 fandtes 37
Fabrikker med 825 Arbejdere. Værdien af
Vareproduktionen var 8,12 Mill. Kr.
<i>M. H-n.</i>
</chapter>
