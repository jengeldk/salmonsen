Formaal og tager ikke Sigte paa Gengældelse og
Straf«. Til Fuldbyrdelse af disse
Foranstaltninger findes 3 Slags Anstalter: 1)
Isolationsanstalter (for Langtidsfanger), 2) Arbejdshuse
(svarende til almindelige Straffeanstalter) og 3)
Arbejdskolonier (uden Ringmure). Varigheden
af Opholdet kan i intet Tilfælde udstrækkes
over 10 Aar. En til Dødsstraf svarende social
Forsvarsforanstaltning er hjemlet ved en
Anmærkning til den ukrainiske Lovs Artikel 21,
hvori det bestemmes, at der indtil videre i
Kampen mod de groveste Forbrydelser
undtagelsesvis kan anvendes Henrettelse ved
Skydning.

<sp>Tyskland</sp>. I Tyskland er der efter
Verdenskrigen udført et meget betydeligt
Reformarbejde indenfor F. Efter Straffeloven af 1871
var Fuldbyrdelse af Frihedsstraffen overladt de
enkelte Forbundslandes Regeringer. En Række
i 1897 vedtagne »Grundsätze, welche bei dem
Vollzuge gerichtlich erkannter Freiheitsstrafen
bis zu weiterer gemeinsamer Regelung zur
Anwendung kommen«, paa hvilke
Straffuldbyrdelsen indenfor de enkelte Lande i det
væsentlige har bygget, er senere ændret ved
»Grundsätze für den Vollzug von
Freiheitsstrafen« af 7. Juni 1923. Disse »Grundsätze«
indeholder ikke bindende Forskrifter, men kun
Anvisninger, som de enkelte Lande i større eller
mindre Udstrækning følger, og har kun
Gyldighed indtil Vedtagelsen af en
Rigs-Straffuldbyrdelseslov. Et af de betydningsfuldeste
Fremskridt i »Grundsätze« af 1923 var Indførelsen
af en progressiv Straffuldbyrdelse
(»Strafvollzug in Stufen«), der hidtil ikke havde været
kendt i Tyskland, se nærmere nedenfor. En
anden vigtig Reform fra de senere Aar er, at den
øverste Administration af F., der i Preussen
og Sachsen tidligere var delt mellem
Indenrigsministeriet og Justitsministeriet, fra 1918
(Preussen) og 1923 (Sachsen) i sin Helhed er henlagt
under sidstnævnte Ministerium. I <sp>Preussen</sp>
er der paa Grundlag af »Grundsätze«
udfærdiget en justitsministeriel Anordning af 7. Juni
1929 om »Strafvollzug in Stufen«.
Straffuldbyrdelsen falder herefter i 3 Stadier, der
fuldbyrdes i hver sin Anstalt, saaledes at Fangens
Oprykning sker ved Overflytning fra den ene
Anstalt til den anden. Paa det første Stadium
finder en vidtgaaende Adskillelse Sted mellem
de forskellige Kategorier af Fanger, idet der
for hver af disse Kategorier findes en særlig
»Eingangsanstalt«. Paa næste Stadium
(»Anstalt für Geförderte«) er Sondringen mindre
vidtgaaende og paa sidste Stadium
(»Ausgangsanstalt«) er den i det store og hele
bortfaldet. Dette hænger sammen med, at kun
en Del af Fangerne naar op paa de to
højere Stadier, enten fordi Straffetiden er for
kort, eller fordi Fangen ikke har gjort sig
fortjent dertil. Det er Anordningens Hensigt, at
Oprykning ikke skal ske, blot fordi den for
Opholdet paa det paagældende Stadium
foreskrevne Minimaltid er forløben, uden at der har
været noget at udsætte paa Fangens Forhold.
Det udkræves positivt, at han skal have lagt for
Dagen, at han er modtagelig for opdragende
Paavirkning og i Stand til at beherske sin Vilje
i Retning af social Indordning. Anordningen
indeholder med dette for Øje en Række
indgaaende Forskrifter angaaende Bedømmelsen
af Fangens Personlighed. Ved dette System,
efter hvilket hvert Stadium af Straffen
fuldbyrdes i sin særlige Anstalt, opnaas, at det
bliver muligt at gøre Progressionen effektiv i
langt større Udstrækning, end det er muligt,
hvor alle Stadier fuldbyrdes i samme Anstalt.
Anordningen hjemler da ogsaa for de højere
Stadier stigende Begunstigelser af betydeligt
Omfang. Foruden almindelige Lempelser som
større Raadighed over godskrevne
Arbejdspenge, Læsning, Adgang til Foredrag og
lignende, Besiddelse af Musikinstrumenter, en
friere Klædedragt, Tobaksrygning o. s. v., kan
Fanger paa de højere Stadier opnaa Orlov
(8 à 14 Dage aarlig), Adgang til at arbejde
udenfor Anstalten hos en privat Mester og til
paa Fridage at foretage fælles Udflugter i
Omegnen m. m. Der er anordnet et vist
Selvstyresystem, saaledes at Fangerne til Varetagelse af
deres Interesser kan vælge Repræsentanter, der
deltager i Anstaltens Ledelse med en vis
raadgivende Myndighed. I <sp>Sachsen</sp> findes med
Hjemmel i Forordninger af 27. Marts 1923 og
29. Febr. 1928 samt i »Strafvollzugsordnung für
die Sächsischen Justizgefängnisse« af 21. Juni
1924 c. 25 statsansatte »Fürsorger«, hvis
Opgave det blandt andet er at bistaa Fangerne
med Raad og Daad, at søge at bringe dem ind
i ordnede Livsforhold ved at opretholde eller
knytte Forbindelse mellem Fangerne og deres
Paarørende, ved at skaffe dem Arbejde efter
Løsladelsen og ved at bistaa deres Familie i
økonomiske og retslige Anliggender, medens
Forsørgeren er i Fængsel o. s. v. For at blive
ansat som »Fürsorger« udkræves foruden en
vis Prøvetjeneste Uddannelse i en Række Fag
(Strafferet, Arbejderret, Forsorgsvæsen,
Boligvæsen, Socialforsikring, Kriminalpsykologi, Etik,
Pædagogik o. s. v.) paa en Højskole i mindst
8 Semestre afsluttet med en offentlig Prøve.
Tilsvarende Ordninger er gennemført i
Thüringen, Hamborg og enkelte andre Forbundslande.
I <sp>Hamborg</sp> er der i Aarene efter Krigen
paa en Ø i Elben opført et Ungdomsfængsel
»Hahnöfersand«, indrettet efter et
Pavillonsystem med Soveceller, fælles Opholds- og
Spiserum o. s. v. Fangerne arbejder i
Fællesskab.

<sp>Østerrig</sp>. Siden 1. Januar 1925 er
Straffeanstalterne og siden 1. Juli 1926 tillige alle
Retsfængslerne henlagt umiddelbart under
Rigsjustitsministeriet som øverste Myndighed. Der
findes et Ungdomsfængsel i Kaiser-Ebersdorff.
— Fængselsstraf fuldbyrdes efter et progressivt
System gennem 3 Klasser. Fanger med længere
Tids Straf end 1 Aar tilbringer regelmæssigt
1/3 af Straffen paa hver Klasse; Opholdet paa
de 2 første Klasser kan dog ikke overstige 3
Aar paa hver Klasse. Fanger, hvis Straffetid
er fra 1/2 til 1 Aar, anbringes straks ved
Indsættelsen paa 2. Klasse og Fanger med 1/2 Aars
eller kortere Straf paa 3. Klasse. Oprykning
finder i øvrigt kun Sted, saafremt der
foreligger aabenbare Kendetegn paa »Forbedring«
(Besserung). I Tilfælde af særligt godt Forhold,
