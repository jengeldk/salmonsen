182 Lærere. Universitetets Bibliotek rummer
329000 Bind.
<i>M. H-n.</i>
</chapter>

<chapter name="Jenerodi">
<b>Jenerodi,</b> se <sp>græske Vine</sp>.
</chapter>

<chapter name="Jenischehr">
<b>Jenischehr,</b> se <sp>Sigeion</sp>.
</chapter>

<chapter name="Jenisseisk">
<b>Jenisseisk,</b> tidligere Guvernement i
Østsibirien, nu indgaaet som en Del af Underregionen
Nordøst-Sibirien under Regionen Sibirien, en
Del af R. S. F. S. R. (se Sibirien). Byen J.
har 6000 Indb. (1926).
<i>W. P.</i>
</chapter>

<chapter name="Jeni Zagra">
<b>Jeni Zagra,</b> d. s. s. <sp>Nova Zagora</sp>.
</chapter>

<chapter name="Jensen, A. S.">
<b>Jensen,</b> <sp>A. S.</sp>, ledede i Sommeren 1926
S/S »Dana«'s praktisk-videnskabelige
Fiskeriundersøgelser ved Vestgrønland og har i det
hele taget i de senere Aar beskæftiget sig
meget med grønlandske Emner; 1923 udkom
saaledes (i »Meddelelser om Grønland«) den store
Biografi af »Naturforskeren Otto Fabricius«,
hvis banebrydende Arbejde for Videnskaben
her for første Gang vurderes efter Fortjeneste;
endvidere 1925 (i »Meddelelser fra
Kommissionen for Havundersøgelser«) <i>On the Fishery of
the Greenlanders</i> og 1928, som
Universitetsfestskrift, »Grønlands Fauna«, et Arbejde, der ved
sin Fremhæven af de biologiske Forhold afgiver
en lige saa tiltrækkende som udbytterig
Læsning. Endelig har han i »Frøaar og
Egernvandring« (1923) og »Fortgesetzte Untersuchungen
über das Zapfennagen der Mäuse« (i »Vid.
Medd. fra naturh. Forening«) uddybet sine
Undersøgelser over vore Gnaveres Forhold til
Naaletræernes Kogler.
<i>R. H. S.</i>
</chapter>

<chapter name="Jensen, Axel Peder">
<b>* Jensen,</b> <sp>Axel Peder</sp>, dansk Maler, f. 28.
Sept. 1885 i Kerteminde. I Malerlære, paa
Teknisk Skole i Aalborg, Elev af Zahrtmann og
Johan Rohde. Har foretaget Rejser til Italien og
Frankrig. Fik 1926 Eckersberg-Medaillen. Har
udstillet paa de 13's Udstilling 1909—11, paa
Charlottenborg 1914—15, paa Grønningen fra
1916. Maler særlig Landskaber. For
Postvæsenet har J. udført 300 og 75 Aars
Jubilæumsmærkerne, Luftpost- og Karavelmærket. Paa
Kunstmuseet findes: »Heste i Klitterne« (1919)
»Uvejr over Klitten« (1928). Museerne i
Aalborg, Aarhus. Odense og Randers ejer ogsaa
Billeder af ham.
<i>J. St.</i>
</chapter>

<chapter name="Jensen, Carl Ludvig Emil">
<b>* Jensen,</b> <sp>Carl Ludvig Emil</sp>, dansk
Journalist og Forfatter (1865—1927), født i
Kjøbenhavn, maatte forlade Borgerdydskolen paa
Kristianshavn uden at blive Student, fordi han
blev Medarbejder ved »Social-Demokraten«; han
virkede som saadan i c. 40 Aar, især som
Litteratur- og Teaterkritiker; udgav 1898 det
værdifulde biografisk-æstetiske Værk »Vore
Dages Digtere« og 1901—04, sammen med F.
Borgbjerg, »Socialdemokratiets Aarhundrede«.
<i>P. E.</i>
</chapter>

<chapter name="Jensen, C. A.">
<b>Jensen,</b> <sp>C. A.</sp>, har i de senere Aar fortsat
saavel sin Museumsvirksomhed som sit
jævnsides med denne løbende videnskabelige
Arbejde i de samme Spor. Som Museumsmand har
hans betydeligste Indsats været den i en
Aarrække med stor Omhu iværksatte Nyordning
af Kjøbenhavns Bymuseum (aabnet for
Publikum 3. Juni 1925). Af videnskabelige Arbejder
maa foruden talrige mindre Afhandlinger
nævnes Bogen om Gjorslev (1924, udgivet af
Selskabet til Udgivelse af danske Mindesmærker)
samt en betydelig Andel i Værket »Fra det
gamle Køge« (1928).
<i>J. O.</i>
</chapter>

<chapter name="Jensen, C. O.">
<b>Jensen,</b> <sp>C. O.</sp>, Veterinærfysikus 1922 og
Formand for Det veterinære Sundhedsraad.
</chapter>

<chapter name="Jensen, G. M.">
<b>Jensen,</b> <sp>G. M.</sp>, d. i Oslo 2. Novbr 1922.
</chapter>

<chapter name="Jensen, Hans">
<b>* Jensen,</b> <sp>Hans</sp>, dansk Journalist, f. 1.
Oktbr 1852 ved Bogense, var først Lærer,
siden Journalist og er fra 1891 ansvarhavende
Redaktør af »Sorø Amtstidende«. Han er en af
det ældre danske Slægtleds mest
personlighedsprægede Journalister og har med stor
Selvstændighed og politisk Forstaaelse vidst at skabe
sit Blad en anset Stilling inden for Venstre.
<i>P. E.</i>
</chapter>

<chapter name="Jensen, Henning">
<b>Jensen,</b> <sp>Henning</sp>, d. 1. Marts 1929.
</chapter>

<chapter name="Jensen, Hjalmar">
<b>Jensen,</b> <sp>Hjalmar</sp>, ansattes 1922 som
Lektor i Mikrobiologi ved Den kgl. Veterinær- og
Landboshøjskole i Kjøbenhavn.
</chapter>

<chapter name="Jensen, Isak Louis Napoleon">
<b>* Jensen,</b> <sp>Isak Louis Napoleon</sp>, dansk
Landskabsmaler, f. 15. Aug. 1858 i Kjøbenhavn,
d. 21. Maj 1908. Elev af Akademiet 1876—82.
Udstillede paa Charlottenborg 1879 og
1881—1909. Foretog adskillige Rejser. Har
udelukkende malet Landskaber og udført enkelte
Raderinger. Repræsenteret paa Kunstmuseet samt
Museerne i Aalborg og Randers.
<i>J. St.</i>
</chapter>

<chapter name="Jensen, Jens">
<b>Jensen,</b> <sp>Jens</sp>, d. 16. Marts 1928. Han var
fra 1924 Overpræsident i Kjøbenhavn.
<i>H. J-n.</i>
</chapter>

<chapter name="Jensen, J. F. M.">
<b>Jensen,</b> <sp>J. F. M.</sp>, forlod Marts 1926
Nørrebros Teater og har siden optraadt som Gæst,
navnlig paa Casino, bl. a. som Krans i
»Eventyr paa Fodrejsen«. J. har ogsaa med Held
dyrket Filmen (Dicken's Micawber).
<i>R. N.</i>
</chapter>

<chapter name="Jensen, J. L. W. V.">
<b>Jensen,</b> <sp>J. L. W. V.</sp>, d. 5. Marts 1925.
</chapter>

<chapter name="Jensen, J. V.">
<b>Jensen,</b> <sp>J. V.</sp>,
har foruden en
lille Roman
»Jørgine« (1925),
beslægtet med
hans
Himmerlandshistorier, i
de senere Aar
i fortrinlig Grad
viet sig til en
halvt
skønlitterær, halvt
filosofisk Forfattervirksomhed
(»Æstetik og
Udvikling«,
»Hamlet«,
»Evolution og
Moral«, »Aandens
Stadier«), Oversættelse af »Egils Saga« (1930).
J. blev Æresdoktor i Lund 1929.
<i>J. Cl.</i>

<img>J. V. Jensen.</img>
</chapter>

<chapter name="Jensen, Knud Gunnar">
<b>* Jensen,</b> <sp>Knud Gunnar</sp>, dansk
Billedhugger, Medaillør, f. 31. Marts 1863 i Kjøbenhavn. I
Lære hos Faderen, der var Guldsmed og
Ciselør, paa Teknisk Skole, paa Akademiet 1880—86
med Afgang som Modelerer 1885. Fortaget
Rejser til Frankrig og Italien. Modtog 1896 og
1912 Akademiets Aarsmedaille. Har udstillet paa
Charlottenborg fra 1883. 1886 ansattes han ved
den kgl. Mønt og blev 1901 Medaillør der.
1914—17 Medlem af Akademiraadet. Har udført de
nu gangbare Mønter, talrige Medailler og
Plaquetter, enkelte Portrætbuster (L. A. Ring,
Kunstmuseet) og Statuetter.
<i>J. St.</i>
</chapter>

<chapter name="Jensen, Kristine Marie">
<b>* Jensen,</b> <sp>Kristine Marie</sp>, dansk
Kogebogsforfatterinde (1858—1923), f. i Randers, var
