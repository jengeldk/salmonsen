<chapter name="Masmünster">
<b>Masmünster,</b> d. s. s. <sp>Masseveaux</sp>.
</chapter>

<chapter name="Masnedsund">
<b>Masnedsund.</b> Ved Havnen er der 1924 og
1927 af Øernes Andelsselskab for Indkøb af
Foderstoffer opført Pakhuse og Siloer (Arkitekt
I. V. Lund); paa Havnepladsen har
Vordingborg Kommune 1928 ladet opføre en Bygning
med Kontorer for Havne- og Toldvæsen
(Arkitekt I. V. Lund). — M. har daglig
Dampskibsforbindelse med Stubbekøbing.
<i>M. S.</i>
</chapter>

<chapter name="Masolle">
<b>* Masolle</b> (<sp>Mas Olle</sp>), <sp>Erik Helmer</sp>
(hed oprindelig <sp>Ohlsson</sp>), svensk Maler og
Raderer, f. 4. Septbr. 1884 ved Siljansnäs
(Dalarna), uddannet paa Stockholms Akademi
1903—07 (kgl. Medaille 1907) og senere i England
og Frankrig, har malet Landskaber med
Figurer, Genrebilleder og Portrætter i bred og
kraftig Udførelse: Fr. Wachtmeister (1908), »Zorn
raderende« (1909, Helsingfors' Atheneum), Kong
Gustaf (1911), Bernh. Shaw m. v. M.'s Kunst
er repræsenteret i Stockholms Nationalmuseum
og i Lunds Konviktorium.
<i>A. Hk.</i>
</chapter>

<chapter name="Mason, A. E.">
<b>* Mason</b> [mæ<sub>i</sub>sn]. <sp>A. E.</sp>, engelsk
Romanforfatter; gik i Skole i Dulwich College og
studerede i Oxford. Har skrevet en lang Række
spændende Romaner, f. Eks. <i>The Four Feathers</i>
(1902) (filmatiseret), <i>The Broken Road, Running
Water</i> (1907, dramatiseret 1922), <i>The Winding
Stair</i> (1923), <i>The House of the Arrow</i> (1924) og
<i>No Other Tiger</i> (1927). Hans sidst udkomne
Bog er <i>The Prisoner of the Opal</i> (1929). M. har
adskillig psykologisk Sans, men savner i nogen
Grad kunstnerisk Koncentreringsevne, hvorfor
ingen af hans Bøger hæver sig over den rent
underholdende Genre; højest naar han maaske
i den historiske Roman <i>Clementina</i>. Har ogsaa
skrevet en Del Skuespil, f. Eks. <i>The Witness
for the Defence</i> (1911).
<i>E. B.</i>
</chapter>

<chapter name="Masowsze">
<b>Masowsze,</b> d. s. s. <sp>Masovien</sp>.
</chapter>

<chapter name="Maspiter">
<b>Maspiter,</b> se <sp>Mars</sp>, S. 667.
</chapter>

<chapter name="Massa">
<b>Massa,</b> (1925) 34370 Indb.
</chapter>

<chapter name="Massa">
<b>Massa,</b> se <sp>Batu</sp>.
</chapter>

<chapter name="Massa-Carrara">
<b>Massa-Carrara</b> (italiensk <sp>Massa e
Carrara</sp>) har ved den nye administrative
Inddeling af Toscana faaet sit Areal formindsket
til 1156 km<sup>2</sup> med 189856 Indb. (1926) eller 164,3
pr. km<sup>2</sup>. Hovedstaden Massa (tidligere M. C.)
har (som Kommune) 37138 Indb. (1926). M.
ligger paa Pisa—Genova-Banen og bestaar af en
gammel og en ny Bydel. I den gamle By
nævnes Malaspina Borgen (fra det 14.
Aarhundrede) og Domkirken (15. Aarhundrede), idet M.
er Sæde for en Ærkebiskop. I den nye Bydel
ligger et Marinehospital og en Kunstskole m. m.
I Nærheden af Byen betydelige Marmorbrud.
M.'s Udhavn er den 5 km mod Vest liggende
Marina di M.
<i>W. P.</i>
</chapter>

<chapter name="Massachusetts">
<b>Massachusetts</b> (forkortet <sp>Mass.</sp>) har et
Areal af 21481,9 km<sup>2</sup> (hvoraf 590 km<sup>2</sup> Søer og
Vandløb), havde ved Statens egen Tælling i
1925: 4144205 Indb. (1927: 4242000 Indb.). I
1920 var 1088548 eller 28,3 % født uden for
U. S. A. Af dette betydelige Fremmedelement
var 263478 Kanadiere eller 24,2 %, 183172
Irlændere (16,8 %), 117007 Italienere (10,7 %).
92034 Russere, 87085 Englændere, 69157
Polakker, 38012 Svenskere. Af Nordmænd og
Danskere fandtes henholdsvis 5491 og 3629. —
Analfabeternes Antal var 4,7 % af Befolkningen,
men den høje Procent skyldes de aarligt
indvandrende, for hvilke Procenten var 12,8 af
de indfødte Hvide kan kun 0,4 % ikke læse
og skrive; Undervisningen er nemlig fortrinlig.
I 1925 fandtes 3000 offentlige Elementarskoler
med en Lærerstab paa 24613 og med 729529
Elever. Til den højere Undervisning tjener 31
Universiteter og Colleges med 2967 mandlige og
610 kvindelige Professorer cg Lærere. Antallet
af Studerende var 41607, hvoraf 13022
Kvinder. De største Universiteter var Harvard
Universitet i Cambridge med 863 Professorer og
6967 Studerende, og Bostons Universitet med
411 Professorer og 8961 Studerende. Det
vigtigste religiøse Samfund er det romersk-katolske;
blandt Protestanterne har
Congregationalisterne, Baptister og Metodister de fleste
Tilhængere. — Af Befolkningen boede i 1920 94,8 %
i Byerne.

<sp>Agerbrug</sp>. Der fandtes i 1925 33454
Gaarde med 2367629 acres Land (à 0,4047 ha); heraf
var 677357 acres Agerland.
Agerbrugsproduktionen, der i 1927 havde en Værdi af 32,5 Mill.
Doll., var meget alsidig, og er for en stor Del
en udviklet Form for Gartneri med Leverancer
til de store Byer for Øje. Af Kornsorterne var
Majs den vigtigste Afgrøde med 451000
Bushel (à 35,238 l); desuden høstedes en Del Majs,
ogsaa til Ensilage, 322000 shortton (à 907 kg).
Værdien var henholdsvis 0,5 og 2,0 Mill. Doll.
Høhøsten, 687000 shortton, havde en Værdi af
14,3 Mill. Doll. En af de vigtigste, dyrkede
Planter var Tobaksplanten, der gav en Høst
paa 8,7 Mill. lbs. (à 0,45 kg) til Værdi af 3,2
Mill. Doll. Kartofler, Æbler og Løg gav
henholdsvis 1,4 Mill., 2,5 Mill. og 1,3 Mill. Bushels i
Udbytte til en Værdi af henholdsvis 2,2 Mill.,
3,5 Mill. og 1,0 Mill. Doll. Særlig Omtale
fortjener Dyrkningen af Tranebær, hvoraf der
høstes mere end i nogen anden Stat, 370000
Tønder til en Værdi af 4,6 Mill. Doll. i 1927.
— Kvægtællingen i 1928 viser i 1000 Stkr., at
der findes 37 Heste, 312 Stkr. Hornkvæg, heraf
134 Malkekøer, 12 Faar og 84 Svin. Vigtigere
end Agerbruget er Industrien, i hvilken der
i 1926 fandtes 9903 Virksomheder,
beskæftigende 602343 Arbejdere og producerende Varer til
et Beløb af 3419814877 Doll. Den vigtigste
Industrigren var Bomuldsindustrien, i hvilken der i
1926 var 11,4 Mill. Tene i Arbejde, der af
946000 Baller Bomuld fremstillede Produkter
til en Værdi af 345,9 Mill. Doll.; efter denne
følger Skotøjsindustrien med en Produktion til
240,9 Mill. Doll. Værdi, og derefter
Uldvareindustrien (216,4 Mill. Doll.). Handelen er
meget betydelig; de 9 vigtigste Havne anløbes
alene af 28 transatlantiske Skibsruter. Importen
over disse Havne havde en Værdi af 327,9 Mill.
Doll. og Eksporten 442,6 Mill. Doll. I alt indgik
(1926) 1546 Skibe paa 3782419 t og udgik 1027
Skibe paa 2510766 t, og Jernbanenettets Længde
var i 1927: 7140,5 km, heraf var over
Halvdelen (3889,7 km) under elektrisk Drift.
Hovedvejenes Længde var samtidig 2515,4 km. — M.
deles i 14 Counties. — I Repræsentanternes
Hus sidder for Tiden (1929) 240 Medlemmer,
valgte for 2 Aar. Hovedstaden og den største
By er Boston, 779620 Indb. (1925); i 1928 c.
793100 Indb.
<i>W. P.</i>
</chapter>

<chapter name="Massa Lubrense">
<b>Massa Lubrense,</b> (1925) 8725 Indb.
</chapter>

