Omsætningen med de vigtigste Lande udgjorde
i 1927 (i Millioner Pesetas):
<table>
<td><td c>Indførsel<td c>Udførsel
<td>Frankrig<td r>390<td r>418
<td>U. S. A.<td r>513<td r>212
<td>Storbritannien<td r>296<td r>374
<td>Tyskland<td r>230<td r>173
<td>Argentina<td r>107<td r>85
<td>Italien<td r>84<td r>74
<td>Holland<td r>63<td r>89
<td>Belgien<td r>69<td r>77
</table>

Blandt de skandinaviske Lande har Sverige
en Udførsel til S. paa 57 Mill. Pesetas og en
Indførsel paa 6 Mill., Norge henholdsvis 29 og 14
og Danmark 11 og 8.

<sp>Industri</sp>. I 1928 var der beskæftiget 138000
Mænd ved Bjergværksdrift, 3900 Kvinder og
15300 unge Mennesker under 18 Aar. Den
samlede Produktionsværdi udgjorde 423 Mill.
Pesetas. For de vigtigste Mineraler var Værdien i
Mill. Pesetas: Kul 188, Kobber 63, Jern 62, Bly
53, Zink 15.
<i>H. S.</i>
</chapter>

<chapter name="Spanien (Trafikforhold)">
<b>Trafikforhold.</b>

Handelsflaaden (Skibe over 50 Reg.-Tons)
bestod i 1929 af 477 Sejlskibe med 82840 Reg.-Tons
og 1222 Dampskibe med 1141688 Reg.-Tons. De
største Rederier er Sota og Aznar med 40 Skibe
og 163000 Reg.-Tons, Transatlantica Española 19
Skibe med 98600 Reg.-Tons og
Transmediterranea 66 Skibe med 94400 Reg.-Tons. De
vigtigste Hjemsteder for Handelsflaaden er Bilbao
(308 Skibe med 480000 Reg.-Tons), Barcelona
(111 Skibe med 213000 Reg.-Tons), San Sebastian
(189 Skibe med 110000 Reg.-Tons) og Sevilla
(55 Skibe med 109000 Reg.-Tons). Den samlede
Skibsfart fra Indland og Udland i 1928
fremgaar af følgende:
<table>
<td><td c>Antal<td c>Tonnage<td c>Ladning<br>1000 t
<td>Indgaaet med Ladning<td r>18588<td r>16389<td r>7498
<td>Uden Ladning<td r>7933<td r>13833<td r>—
<td r>I alt<td r>21521<td r>30222<td r>7498
<td>Udgaaet med Ladning<td r>16862<td r>24131<td r>11216
<td>Uden Ladning<td r>1878<td r>5075<td r>—
<td r>I alt<td r>18740<td r>29206<td r>11216
</table>

Af den indgaaende Ladning befordrede
spanske Skibe omtrent 30 %, af den udgaaende ca.
26 %.

Jernbanenettets Længde var 15814 km i 1927,
Antal Rejsende 115 Mill., befordret Godsmængde
46 Mill. Tons. Antal Automobiler er steget fra
37000 i 1923 til 201000 i 1929.
<i>H. S.</i>
</chapter>

<chapter name="Spanien (Søværn)">
<b>Søværn.</b>

Efter 1925 er der færdigbygget 2 Krydsere
paa hver 7500 t. Ved Lov af 1926 skal der i
Tidsrummet 1926—32 bygges 3 10000 t Krydsere,
3 Jagerflotilleførere og 12 U-Baade.
Nybygningskontoen paa Finansloven bliver dog stadig
nedsat, saa Programmet først vil være naaet 1938.
Bygningen paa Krydserne er helt standset.
<i>C. B-h.</i>
</chapter>

<chapter name="Spanien (Undervisningsvæsen)">
<b>Undervisningsvæsen.</b>

Ved Siden af Francisco Giner og hans frie
Undervisningsanstalt fortjener at nævnes et andet
Forsøg paa Indførelse af moderne Undervisning
udenom eller i bevidst Modsætning til Kirken:
den meget radikale Journalist og Forfatter
Franeisco Ferrer oprettede i 1901 en <i>Escuela
Moderna</i> i Barcelona, og efter dennes Mønster
fulgte andre saadanne moderne Fællesskoler,
ligesom Ferrer i Paris medvirkede til at stifte
en international Liga for »rationel
Undervisning«. Det ses dog ikke, at disse Forsøg efter
den initiativrige og energiske, men fanatiske
Grundlæggers voldsomme Død (1909) er ført
videre med synderlig Frugt. — Under
Direktorialregeringen (1923—30) er der efter Primo
de Riveras Opgivelse oprettet 5000 nye
Folkeskoler, 25 nye Gymnasier og uddannet 4500
flere Lærere. Om Resultatet tør man dog endnu
ikke udtale sig. — Paa den videnskabelige
Undervisnings Omraade virker i de seneste Aar
Professor Américo Castro (s. d., <i>Suppl</i>.) med
Iver for en Reform af det spanske
Universitetsvæsen i mere moderne-europæisk
Retning, især af Sprog- og Litteraturstudiet
henimod en friere Laboratoriemetode navnlig efter
tysk Forbillede. (Hans Ideer skizzeres i <i>Revista
de las Españas</i>, Jan.—Febr 1928). Samtidig er
en Universitetsby, vistnok nærmest efter
amerikansk Mønster, under Anlæg ved Madrid,
anslaaet til 130 Mill. Pesetas.
<i>H. A. P.</i>
</chapter>

<chapter name="Spanien (Litteratur)">
<b>Litteratur.</b>

Nogle Forfatternavne fra den seneste Tid er
der endnu Anledning til at nævne. <sp>Andrés
González Blanco</sp> (1886—1924), især
Essayist og Litteraturkritiker, Dramatikeren
<sp>Manuel Linares Rivas</sp> (s. d., <i>Suppl</i>.) samt
Forfatterinden <sp>Concha Espina de Serna</sp> (f.
1877), der i en Række Fortællinger har givet
smukke Skildringer af Natur og Mennesker i
sin usturiske Hjemstavn, endvidere den
vittige Satiriker og Prosafortæller <sp>Wenceslao
Fernández Flórez</sp>, hvis Forfatterbane
begyndte 1910. (<sp>Litt</sp>: <sp>Aubrey F. G. Bell</sp>,
<i>Contemporary Spanish Literature</i> [London
1926]).
<i>E. G.</i>
</chapter>

<chapter name="Spanien (Teater)">
<b>Teater.</b>

Det populære Skuespilhus <i>Novedades</i>, et af
de største i Madrid, ødelagdes under en
Forestilling i Septbr. 1928 ved en Ildsvaade, hvorved
mange Mennesker omkom.
<i>E. G.</i>
</chapter>

<chapter name="Spanien (Historie)">
<b>Historie.</b>

(<sp>Litt</sp>.: <sp>C. Bratli</sp>, <i>Felipe II, Rey de España</i>
[Madrid 1927], betydelig omarbejdet spansk
Oversættelse af samme Forfatters »Filip den
Anden af Spanien« [Kjøbenhavn 1909]).
<i>E. G.</i>

Rettelse S. 1042, Spalte 1, Lin. 28 f. n.:
<sp>Bevægelse</sp> læs: <sp>Benævnelse</sp>
</chapter>

<chapter name="Spann">
<b>* Spann,</b> ældre svensk Kornmaal = 1/2
Tunna.
</chapter>

<chapter name="Spanske Ryttere">
<b>Spanske Ryttere,</b> se <sp>Pigtraadhegn</sp>,
S. 148.
</chapter>

<chapter name="spansk Klovsyge">
<b>spansk Klovsyge,</b> se <sp>ondartet
Klovsyge</sp>.
</chapter>

<chapter name="spansk Topas">
<b>spansk Topas,</b> se <sp>Kvarts</sp>.
</chapter>

<chapter name="Sparbu">
<b>Sparbu,</b> <sp>Herred</sp>. Antagen Formue 1927
var 7699974 Kr. og Indtægt 1576361 Kr.
<i>M. H.</i>
</chapter>

<chapter name="Sparekassebog">
<b>Sparekassebog.</b> Ifølge Sparekasseloven af
4. Oktbr. 1919 er Sparekasser pligtige og
eneberettigede til at betegne udstedte
Kontrabøger som S. — En almindelig S. skal
indeholde en Gengivelse af Sparekasseloven og
Sparekassens Vedtægter. — En S., paa hvilken
der kan hæves uden Til- og Afskrivning i Bogen,
skal indeholde en Bemærkning om, at dens
