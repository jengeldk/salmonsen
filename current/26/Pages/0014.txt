Pastorater under Aabenraa Provsti (Haderslev Stift);
det udgør 1 Amtsraadskreds, 1 Amtsstuedistrikt,
1 Amtslægekreds (med 1 Lægekreds), 2
Skattekredse (Aabenraa nordre og søndre), 1
Skyldkreds (med 2 Vurderingskredse). Med Hensyn
til Retsplejen hører det under 3 forskellige
Retskredse: 92. (Aabenraa Købstad,
Sønder-Rangstrup og Rise Herreder og en Del af
Lundtoft Herred samt Varnæs Birk), Tingsted i
Aabenraa; 95. (Lundtoft og Nybøl Herreder)
indeholder ogsaa Dele af Sønderborg Amt,
Tingsted i Graasten. Endelig hører Amtets
vestligste Sogn, Bedsted, under 96. Retskreds, som
i øvrigt omfatter Dele af Tønder Amt med
Tingsted i Løgumkloster. Ligeledes hører
Amtet under 3 Politikredse, nemlig 68. i Aabenraa
(samme Omraade som 92. Retskreds), 70. i
Graasten (samme Omraade som 95. Retskreds)
og 71. i Tønder (af Aa. A. kun Bedsted Sogn).
Endvidere hører det til 7. Udskrivningskreds,
5. Landstingskreds, og udgør en Del af de
sønderjyske Amters Amtskreds til Folketinget,
idet Amtet er fordelt til 2., 3. og 6.
Opstillingskreds med Valgstederne henholdsvis Aabenraa,
Sønderborg og Løgumkloster.

<sp>Historie</sp>. Aa. A. (Brundlund Len)
omfattede oprindelig kun Købstaden Aabenraa samt
Sønder-Rangstrup og Rise Herreder med
Varnæs Birk. Ved Hertugdømmernes Deling 1490
tilfaldt det den kongelige Del, men ved
Delingen 1544 kom det til den gottorpske Del og
forblev her, indtil Frederik IV 1713 inddrog de
gottorpske Besiddelser. Først 1850 blev Lundtoft
Herred fra Tønder lagt til Aa. A.
<i>M. S.</i>
</chapter>

<chapter name="Åbo">
<b>Åbo,</b> finsk <sp>Turku</sp>, Hovedstad i det finske
Län Åbo og Björneborg (Turun ja Porin); (1925)
61031 Indb. Et svensk Universitet, <sp>Åbo
Akademi</sp>, aabnedes 15. Jan. 1919. Det har
humanistisk, matematisk-naturvidenskabeligt,
statsvidenskabeligt, teologisk og kemisk-teknisk
Fakultet. (1927) 45 Lærere og 181 Studenter. Til
Universitetet er knyttet flere videnskabelige
Institutter samt Åbo Akademis Bibliotek (oprettet
1918) med 150000 Bind. Handelshögskolan ved
Åbo Akademi aabnedes 18. Oktbr. 1927 med to
Studieretninger, 1) Industri og Handel, 2) Handel
og Bank. Den havde 1927 12 Lærere og 32 Elever.

Et finsk Universitet, <sp>Turun Yliopisto</sp>,
stiftedes 28. Febr. 1920 som privat Universitet.
Undervisningen begyndte 27. Juni 1922. Det
omfatter humanistisk, naturvidenskabeligt og
statsvidenskabeligt Fakultet og havde Efteraaret
1927 18 Lærere og 307 Studerende. Der findes
flere videnskabelige Institutter, saaledes et
astronomisk Observatorium samt et Bibliotek (Turun
Yliopiston Kirjastro) med 160000 Bind.
<i>M. H-n.</i>
</chapter>

<chapter name="Aabningsforhold">
<b>Aabningsforhold.</b> Rettelse, Sp. 2, L. 6 f. o.:
Synsfeltblænder læs: Aperturblænder.
</chapter>

<chapter name="Aabod">
<b>Aabod.</b> Ifølge norsk Lov 27. Juni 1924 er
Præsternes Aabodspligt og Aabodsansvar med
Hensyn til Præstegaardenes Bygninger
bortfaldet. Til Gengæld skal Præsterne erlægge en
aarlig Afgift til et Vedligeholdsfond, som saa
bestrider Udgifterne ved det almindelige
Vedligehold af Embedsgaardenes Huse.
<i>K. Ø.</i>
</chapter>

<chapter name="Åbo Län">
<b>Åbo Län,</b> <sp>Åbo-Björneborg L., finsk
Turku-Pori Lääni</sp>, 22874 km<sup>2</sup>, heraf 21745
km<sup>2</sup> Land og 1129 km<sup>2</sup> Vand. (1926) 483909
Indb., 23,5 pr km<sup>2</sup>. Hovedstad Åbo (Turku).
1918 skiltes Ålandsöerne fra Å. L. og danner nu
et eget »Landskab«.
<i>M. H-n.</i>
</chapter>

<chapter name="Åborätt">
<b>Åborätt,</b> Rettelse, L. 3 f. o.: andens læs:
Andenmands.
</chapter>

<chapter name="Aaby">
<b>Aaby,</b> Sogn og Sogneby (Hasle Herred). Byen
er vedvarende i stærk Udvikling, og
Villakvarteret <sp>Aabyhøj</sp> er nu til Dels sammenbygget
med denne. 1. Novbr. 1927 var der 665 Gaarde
og Huse (hvoraf kun 8 Bøndergaarde) med 4130
Indb. Der er Kirke, opført 1872-73 (Arkitekt,
Professor Walther), Skole med købstadmæssig
Ordning, Postekspedition (Aabyhøj),
Forsamlingshus, Filial af Aarhus Privatbank; Vand-,
Gas- og Elektricitetsværk; endvidere flere
betydelige industrielle Virksomheder, bl. a. »A/S
Frichs Maskinfabrik & Kedelsmedie«, »Danish
Machine Comp.«, Nørgaards og H. P. Hansens
Maskinfabrikker, Konvolutfabrikken »Royal«,
Møbelfabrikken »Sirius«, »Aabyhøj Blikvarefabrik«
og »Aabyhøj Marmorvarefabrik«.
<i>M. S.</i>
</chapter>

<chapter name="Aabybro">
<b>Aabybro</b> <sp>Stationsby</sp> med <sp>Aaby
Sogneby</sp> i Vendsyssel (Kær Herred, Aalborg Amt)
havde 1925 562 Indb. (1921: 442, 1916: 479). I
Byerne er der Kirke, Præstegaard, Missionshus,
2 Skoler, Mellem- og Realskole samt
Folkehøjskole; Lægebolig, Dyrlægebolig, Spare- og
Laanekasse, Afholdshotel, Gæstgiveri, Brugsforeninger,
Elektricitetsværk, Vandværk, 2 Møller,
Cementstøberi, Andelsmejerier, Markedsplads m. m.
- Aa. er Station paa Aalborg-Fjerritslev
Banen og Endestation paa Hjørring-Aa. Banen,
og der er Telefoncentral, Postkontor og
Telegrafstation.
<i>M. S.</i>
</chapter>

<chapter name="Aaby, Nørre-">
<b>Aaby, Nørre-</b> (Vends Herred), havde 5.
November 1925 919 Indb. (1921: 973, 1916: 1036),
men i de sidste Aar har der atter været
betydelig Opgang.
<i>M. S.</i>
</chapter>

<chapter name="Aachen">
<b>Aachen.</b> Regeringsdistriktet Aa. omfattede
1925 3167 km<sup>2</sup> med 688585 Indb., 217 pr. km<sup>2</sup>.
Byen Aa. havde 1925 155816 Indb. Den tekniske
Højskole (1870) havde 1923 1300 Studerende og
81 Professorer og Docenter. Meteorologisk
Observatorium (1900). Seismografisk Station (1906).
<i>M. H-n.</i>
</chapter>

<chapter name="Aadahl, Thorvald">
<b>* Aadahl</b>, <sp>Thorvald</sp>, norsk Redaktør og
Forfatter, f. i Østfold 23. Juni 1882,
Landbrugskandidat 1904, Redaktør af »Landmandsposten«,
oprindelig et Fagblad for Landbrug, som fra
1918 omdannedes til det politiske Dagblad
»Nationen«, Hovedorgan for det nye politiske
Bondeparti, hvis Dannelse i væsentlig Grad
skyldtes Aa.'s energiske Agitation. Aa. har skrevet
flere Skuespil, for det meste i en munter Stil,
hvoraf »Det store fund« (1913), »Anklagede«
(1920) og »Millionen« (1927) har været opført
paa Nationalteatret.
<i>E. S-n.</i>
</chapter>

<chapter name="Aadal">
<b>Aadal,</b> <i>Herred</i>, Ringerike Sorenskriveri,
Ringerike Politidistrikt, Buskerud Fylke, (1920)
3255 Indb. Af Arealet 645 km<sup>2</sup> er 18,3 km<sup>2</sup> Ager
og Eng, 350 km<sup>2</sup> Skov, 64,8 km<sup>2</sup> Ferskvand;
Resten er Udmark, Fjeld og Myr. Antagen
Formue 1927 var 20 Mill. Kr. og Indtægt 3122000 Kr.
(<sp>Litt</sp>.: <sp>H. Hegna</sp>, »Aadalen. Et
hundredaarsskrift« [Oslo 1914]).
<i>M. H.</i>
</chapter>

<chapter name="Aafjorden">
<b>Aafjorden,</b> <sp>Herred</sp>, Norge, er delt i Aa
og Jøssund Herreder.
<i>M. H.</i>
</chapter>

<chapter name="Aagaard, Knud">
<b>* Aagaard,</b> <sp>Knud</sp>, dansk Præst og
Topograf (1769-1838), tog teologisk Eksamen 1794
og var 1799-1806 Præst i Skjoldborg i Thy,
