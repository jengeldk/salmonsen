<sp>Finansielle Forhold</sp>. Kommunens
Indtægter og Udgifter var 1925—26 henholdsvis
2,292 og 1,698 Mill. Kr.; dens Formue og Gæld
ved Aarets Udgang henholdsvis 9,121 og 5,852
Mill. Kr. Ved Vurderingen til Ejendomsskyld
for 1927 i H. Købstad var hele Summen 50,204
Mill. Kr., hvoraf 12,984 Mill. Grundværdi; samme
Aar var Bygningsassurancen 63,381 Mill. Kr. —
<sp>Administration, Embedsmænd</sp> m.
m. Købstaden omfatter 2 Pastorater (H. Frue
og Gammel H.) under H. Provsti og Stift. I
verdslig Henseende hører den til 89. Retskreds
(H. Købstad og Herred, Gram og en Del af
Tyrstrup Herreder) med Tingsted i H., og til
66. Politikreds (samme Omraade); endvidere til
H. Lægekreds, de sønderjyske Amters 1.
Folketings-Opstillingskreds (Valgsted i H.), 5.
Landstingskreds og 7. Udskrivningskreds (109.
Lægd), H. Skatte- og H. Vurderingskreds. Byen
er Sæde for Biskoppen over H. Stift,
Stiftamtmanden (tillige Amtmand over H. Amt),
Stiftsprovsten (tillige Provst i H. Provsti og
Sognepræst til Gammel-H. Kirke), Amtsforvalteren,
Amtslægen, 2 Dommere og Politimesteren,
Amtslandinspektøren og Amtsskolekonsulenten. H. er
Garnisonssted for 3. og 22. Bataillon, og der er
svensk og finsk Konsulat. — Byraadet bestaar
af i alt 19 Medlemmer, hvoraf 5 danner en
Magistrat, heri indbefattet den folkevalgte
Borgmester som Formand for begge.

<sp>Forbindelser</sp>. Ved Statsbanen til Vojens
(aabnet 1866) staar H. i Forbindelse med den
østjyske Længdebane. Desuden er Byen
Udgangspunkt for de private Amtsbaner
H.—Christiansfeld, H.—Aarøsund, H.—Ustrup—Over
Jerstal—Toftlund—Arnum—Skærbæk,
H.—Vojens—Gram—Arnum—Rødding og H.—Skodborg, alle
aabnede i Tiden 1899—1911. Der er
regelmæssig Dampskibsforbindelse med Kjøbenhavn,
Hamburg, Flensborg og Sønderborg. —
<sp>Nationale Forhold</sp>. Indtil Midten af 15.
Aarhundrede var Sproget udelukkende dansk, men
efterhaanden vandt Tysk mere og mere Indpas,
baade i det offentlige Liv og blandt de højere
Klasser, medens den jævne Befolkning dog
vedblivende talte Dansk. Ved det tyske Valg 1867
afgaves der 918 danske Stemmer mod 645
tyske, men det tyske Tryk havde allerede 1886
bragt det danske Stemmetal ned til 309 mod
722 tyske. Imidlertid gik Danskheden atter
frem, saaledes at der ved Valget 1912 faldt 777
danske Stemmer mod 1141 tyske, og da
Trykket var ophørt, afgaves ved Afstemningen 1920
4006 Stemmer for Danmark og 2164 for
Tyskland; ved Folketingsvalget 1924 var der 2537
danske, 1055 tyske og 1638 socialistiske
Stemmer. (Af den nyere <sp>Litt.</sp> maa særlig
fremhæves: <sp>Trap</sp>, »Danmark«, 4. Udgave, 9. Bind,
som giver en fyldig almindelig Beskrivelse af
H. og en omfattende Fortegnelse over den
specielle Litteratur).
<i>M. S.</i>
</chapter>

<chapter name="Haderslev Amt">
<b>* Haderslev Amt,</b> det nordligste og største
af de sønderjyske Amter, grænser mod Nord
til Vejle Amt og til Ribe Amt, hvor Kongeaaen
for største Delen danner Grænsen; mod Vest
til Ribe og Tønder Amter, mod Syd til
Aabenraa Amt og mod Øst til Lille Bælt. Til Amtet
hører Øerne Aarø, Aarø Kalv og Linderum i
Lille Bælt samt Kalø i Genner Fjord. Østkysten
har flere Indskæringer, saaledes ved
Nordgrænsen Hejlsminde, ved Sydgrænsen Genner Fjord
og derimellem den lange, smalle Haderslev
Fjord; skønt Afstanden mellem nævnte
Yderpunkter kun er 26 km, er Amtets hele Kystlinie
dog 107 km. Amtets største Udstrækning er fra
Østsydøst til Vestnordvest 57 km og i
Syd—Nord 41 km; dets hele Areal er 1351,0 km<sup>2</sup>, og
1925 var der 59200 Indb. (1921: 56255, 1910:
56156, 1860: 50689), heraf Landdistrikterne
1337,9 km<sup>2</sup> med 44201 Indb. (1921: 42513, 1910:
42470, 1860: 41996); Befolkningstætheden er
saaledes 44 og 33 pr. km<sup>2</sup> henholdsvis for Amtet
som Helhed og i dettes Landdistrikter. — Om
geologiske og Overfladeforhold se Artiklen
<sp>sønderjyske Landsdele</sp>.

<sp>Arealets Benyttelse</sp>. Jordbundens
Beskaffenhed er i H. A. meget forskellig; medens
en stor Del tilhører det meget frugtbare
Østland, er mod Vest de til Dels ogsaa meget gode
Bakkeøer omgivne af mere eller mindre magert
Sletteland. Det dyrkede Areal omfattede 1927
99677 ha og anvendtes saaledes: Kornsorter til
Modenhed 45638 ha (Forholdet mellem Hvede-
og Rugareal omtrent som 4:5); Rodfrugter
12825 ha (hvoraf over Halvdelen Kaalrabi og
c. 1/11 Sukkerroer); andre Høstarealer 903 ha,
Brak 1574 ha, Grønfoder, Græsning, Høslæt o. l.
38737 ha. Desuden var der til Høslæt uden for
Agermarken (Enge, Moser, Kær o. l.) 7033 ha.
Af <sp>det øvrige Areal</sp> fandtes ved
Tællingen 1920 (den sidste fuldstændige): 1978 ha
Haver, Planteskoler, Hegn o. l., 850 ha Mose til
Tørveskær, 8000 ha Skov og Plantage, 2690 ha
Hede og Lyngbakker, 4528 ha Vej, Jernbane,
Byggepladser o. l., 213 ha udyrkelig Grund og
3742 ha Vandareal. — Af de vigtigste
<sp>Husdyr</sp> var der 1927: 12887 Heste, 89789 Stkr.
Hornkvæg (heraf 38449 Malkekøer, 1515 Tyre,
8261 Stude og 41564 Stkr. Ungkvæg og Kalve)
og 104801 Svin. — Ved Vurderingen til
Ejendomsskyld for 1927 fandtes i H. A. følgende
Fordeling af Jorden: 210 større Gaarde (12
Tdr. Hartkorn og derover) med tilsammen
3983 Tdr. Hartkorn og 21591 ha (5,4 ha pr.
Td. Hartkorn), Vurderingssum 30,494 Mill. Kr.,
hvoraf 20,887 Mill. Kr. Grundværdi,
Bygningsassurance 21,847 Mill. Kr.; 2179 Bøndergaarde
(1—12 Tdr. Hartkorn) med 7811 Tdr. Hartkorn
og 81296 ha (10,4 ha pr. Td. Hartkorn),
Vurderingssum 83,853 Mill. Kr., hvoraf 51,200 Mill. Kr.
Grundværdi, Bygningsassurance 76,728 Mill. Kr.;
2085 Landbrugshuse (under 1 Td. Hartkorn),
med 904 Tdr. Hartkorn og 19647 ha (21,7 ha pr.
Td. Hartkorn), Vurderingssum 20,363 Mill. Kr.,
hvoraf 8,862 Mill. Kr. Grundværdi,
Bygningsassurance 27,077 Mill. Kr.

<sp>Inddeling og Administration</sp>. H.
A. bestaar af Købstaden Haderslev, Flækken
Christiansfeld samt de 5 Herreder: Tyrstrup,
Haderslev, Gram, Frøs og Nørre-Rangstrup med
tilsammen 41 Sognekommuner og
Købstadlanddistrikter og 42 Kirkesogne. Det hører dels til
Haderslev og dels til Ribe Stift, udgør 1
Amtsstuedistrikt, 1 Amtslæge- og Lægekreds, 1
Skyldkreds med 5 Vurderingskredse (Haderslev,
Gammel-Haderslev, Christiansfeld, Rødding og
Toftlund) og er delt i 3 Skattekredse: Haderslev,
Christiansfeld, Frøs og Nørre-Rangstrup

