<chapter name="Gram">
<b>* Gram,</b> Sogn, Slots- og Stationsby samt
Kirke- og Stationsbyen Gramby, i det
nordlige Sønderjylland (Frøs Herred, Haderslev
Amt). Den flækkelignende <sp>Slotsby</sp> ligger
ved Flads- eller G. Aa, 28 km Vest for
Haderslev og 19 km Østsydøst for Ribe; Slottet
paa en Ø i Aaen er en trefløjet toetages
Bygning, hvis ældste Del (Østfløjen) er fra 1.
Halvdel af 16. Aarhundrede, Hovedfløjen (den
sydlige) er opført c. 1670 af Feltmarskal Hans
Schack, og Vestfløjen et Hundrede Aar senere;
hele Slottet er restaureret 1903 (Arkitekt
Gotfred Tvede). I Byen er endvidere
Hovedgaarden »Gramgaard«, Læge, Apotek, Hotel,
»Slotskroen«, Gæstgiveri, Slotsmøllen i Forbindelse
med Elektricitetsværk, stort Andelsmejeri med
Osteri (1925: 1035 Køer), Dampteglværk (c. 30
Arbejdere), Uldspinderi og Væveri, Filial af
Tønder Landmandsbank m. m. — G. er Station
paa Haderslev—Arnum—Skærbæk-Banen og
Udgangspunkt for G.—Rødding-Banen (begge
private).

1 km sydligere ligger <sp>Gramby</sp>, før
Jernbanens Anlæg en almindelig Landsby, nu stærkt
voksende Stationsby, der 1925 havde 731 Indb.
(1921: 652). Her er Sognekirken (uden for
Byen), Præstebolig, flere Læger, Dyrlæge,
Amtssygehus, opført 1860, med 60 Senge og
1925 nyt Epidemihus; Skole med 7 Klasser (2
Realklasser); Gramby Bank, oprettet 1920,
Filialer af Haderslev Amts Sparekasse og af
Haderslev Bank; Andelsmejeri, Brugsforening,
Hotel, flere Købmandsforretninger, Savskæreri og
Træskofabrik med c. 30 Arbejdere. — Gramby
er Station paa
Haderslev—Arnum—Skærbæk-Banen, og der er Postkontor, Telegraf- og
Telefonstation.
<i>M. S.</i>
</chapter>

<chapter name="Gram, G. W. W.">
<b>Gram,</b> <sp>G. W. W.</sp>, d. 1. Aug. 1929.
</chapter>

<chapter name="Gram, H. C. J.">
<b>Gram,</b> <sp>H. C. J.</sp>, afgik som Professor og
Overlæge 1923. Rettelse, S. 17, Sp. 1, L. 13
f. o.: tre læs: fire — L. 15 f. o.: 04 læs: 09
</chapter>

<chapter name="Gram, J. B.">
<b>Gram,</b> <sp>J. B.</sp>, trak sig i 1927 paa Grund af
Alder tilbage som Professor.
</chapter>

<chapter name="Gram, P.">
<b>Gram,</b> <sp>P.</sp> Af senere Kompositioner mærkes
en Symfoni, Op. 25; en Strygekvartet og en
Ouverture. Siden 1918 er han Dirigent for
»Dansk Koncertforening«.
</chapter>

<chapter name="Gram, Richard Severin">
<b>* Gram,</b> <sp>Richard Severin</sp>, dansk
Jurist, f. 9. Aug. 1857, <i>Cand. jur.</i> 1879, <i>Dr. jur.</i>
1889 (»Om Motivets Betydning i strafferetlig
Henseende«), Justitiarius i Højesteret 1918;
Afsked 1928. Har skrevet Afhandlinger i
»Ugeskrift for Retsvæsen«, »Tilskueren« o. a.
</chapter>

<chapter name="Gramby">
<b>* Gramby</b> (i Sønderjylland), se Art. <sp>Gram</sp>.
</chapter>

<chapter name="Grammagrass">
<b>Grammagrass,</b> se <sp>Bouteloua</sp>.
</chapter>

<chapter name="Grammol">
<b>Grammol,</b> d. s. s. <sp>Grammolekyl</sp>.
</chapter>

<chapter name="Grammont">
<b>Grammont,</b> d. s. s. <sp>Geeraerdsbergen</sp>.
</chapter>

<chapter name="Gramrode">
<b>* Gramrode,</b> Stationsby,
Horsens-Juelsminde-Banen. (Se <sp>Danmark</sp>, Samfærdselskortet.
<i>Suppl</i>.).
</chapter>

<chapter name="Gran">
<b>Gran,</b> <sp>Herred</sp>, Hadeland og Land
Sorenskriveri, Vestoplandene Politidistrikt, Opland
Fylke, (1920) 4559 Indb. Af Arealet 351 km<sup>2</sup>
er 280 km<sup>2</sup> Skov, 43 km<sup>2</sup> Ager og Eng, 31
km<sup>2</sup> Ferskvand; Resten er Fjeld og Myr.
Antagen Formue 1927 var 17,8 Mill. Kr. og
Indtægt 2993000 Kr.
<i>M. H.</i>
</chapter>

<chapter name="Gran">
<b>Gran,</b> 1) (1925) 59068 Indb.; 2) (1920) 17963
Indb.
</chapter>

<chapter name="Gran, G. v. d. L.">
<b>Gran,</b> <sp>G. v. d. L.</sp>, d. Apr. 1925.
</chapter>

<chapter name="Gran, H. H.">
<b>Gran,</b> <sp>H. H.</sp> Har stadig fortsat sine Studier
over Havets Fytoplankton og anses for en af
de ledende Forskere paa dette Omraade; der
foreligger nu en hel Række nye og værdifulde
Arbejder fra hans Haand om dette Emne. I
de senere Aar har han ogsaa udvidet sine
Studier til det ferske Vands (Indsøers)
Plankton.
<i>C. H. O.</i>
</chapter>

<chapter name="Granada">
<b>Granada,</b> 1) <sp>Provins</sp>, 577682 Indb. (1920)
eller 46 pr. km<sup>2</sup>; <sp>Hovedstaden G.</sp>, 107091
Indb. (1926). Universitetet har 1760 Studerende
(1926).
<i>W. P.</i>
</chapter>

<chapter name="Granada">
<b>Granada</b> (Nicaragua), (1926) 18066 Indb.
</chapter>

<chapter name="Granadilla">
<b>Granadilla,</b> se <sp>Passiflora</sp>.
</chapter>

<chapter name="Granadino">
<b>* Granadino</b> [-'ði-], ældre columbiansk
Mønt = 1 Peso.
</chapter>

<chapter name="Granalier">
<b>Granalier,</b> se <sp>granulere</sp>.
</chapter>

<chapter name="Granat">
<b>Granat</b> sprænglades nu altid med et
brisant Sprængstof, i Reglen Trinitrotoluol (ofte
kaldet Trotyl), og benævnes da
<sp>Brisantgranat</sp>. G., sprængladte med Sortkrudt,
benyttes kun til Øvelsesbrug.

Under Verdenskrigen benyttede man i
udstrakt Grad Brisantgranater til Skydning imod
levende Maal, fordi det egentlige, hertil
bestemte Projektil, Granatkardæsken (s. d.) var
for kostbart og besværligt at fremstille i store
Mængder, og Ledelsen af Skydningen for
vanskelig for ikke rutinerede Officerer. Til
nævnte Formaal forsynede man Brisantgranaten
enten med et hurtigvirkende, følsomt Brandrør,
der fik G. til at springe ved den svageste
Berøring med Jordoverfladen, hvorved man
opnaaede, at de færrest mulige Sprængstykker
virkningsløst gik i Jorden, eller med et
Tidsrør, der fik Brisantgranaten til at springe i
Luften oven over Maalet.

Den moderne Brisantgranat har som Regel
en meget slank Forpart og en konisk Bagpart,
for at Luftmodstanden til Fordel for
Skudvidden kan blive den mindst mulige.
Sprængladningen støbes i Reglen i Granatbøssen, der

<img>Fig. 1. 15 cm Brisantgranat.</img>
