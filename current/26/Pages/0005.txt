<chapter name="FORORD">
FORORD.

Hensigten med nærværende Supplementbind er at give de nyeste
statistiske Oplysninger vedrørende de i Hovedudgaven optagne Artikler samt at
fremkomme med Tilføjelser til alle Artikler, hvor der er sket Forandringer, siden
de blev skrevet.

Desuden indeholder Bindet en lang Række nye Artikler, som Tiden har
gjort ønskelige, samt talrige nye Henvisninger, der nærmest er som en Nøgle
og et Sagregister, som muliggør en fuldere Udnyttelse af den Viden,
Leksikonnet rummer, idet mange Ting i et saa stort Værk som Salmonsens Leksikon
omtales paa flere forskellige Steder.

Da der kun udsendes eet Supplementbind, har Stoffet maattet
sammentrænges stærkt og alle nye Artikler er gjort kortfattede.

Til Lettelse af Brugen er alle Trykfejl og Rettelser til Hovedbindene
indarbejdet i den alfabetiske Rækkefølge i Supplementbindet.

Bag i Bindet findes nogle Tilføjelser og Rettelser, som er indgaaet under
Trykningen.

REDAKTIONEN.
</chapter>
