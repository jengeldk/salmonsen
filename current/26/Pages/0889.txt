c. 400, staar ifølge Traktaten under Pavestolens
Højhedsret, det vil sige, de er Statsborgere
i P. (Art. 9). Dette gælder ogsaa de i Rom
residerende Kardinaler, selv om de bor uden
for P. (Art. 21). Opgiver en pavelig Undersaat
definitivt sin faste Bopæl i Vatikanbyen,
hvorved Statsborgerretten dér fortabes, og er
Vedkommende ikke Statsborger i et fremmed Land,
anses han uden videre, for italiensk Borger.
Alle Kardinaler har i Italien Rang som Prinser
af Blodet; pavelige Hoffolk og kirkelige
Embedsmænd er paa italiensk Grund fritaget for
Militærtjeneste, Nævningehvervet og enhver
personlig Ydelse, selv om de ikke er Statsborgere
i P. (Art. 10 og 21). Efter Pavestolens Begæring
og Fuldmagt paatager Italien sig at straffe
Forbrydelser, der maatte blive begaaet i
Vatikanbyen, medens P. forpligter sig til at
udlevere Personer, der har søgt Tilflugt i
Vatikanet, og som sigtes for paa italiensk Grund
at have begaaet Handlinger, der er strafbare
efter begge Staters Lovgivning (Art. 22). De
kirkelige Myndigheders Retsafgørelser har
Gyldighed i Italien, ogsaa Sager mod Gejstlige har
fuld Retsgyldighed i Italien, ogsaa i civilretlig
Henseende (Art. 23). — Varer fra Udlandet til
P. eller pavelige Institutioner og Kontorer skal
ifølge Art. 20 føres toldfrit gennem italisk
Omraade.

Som Følge af den Tilbageholdenhed, som
Pavestolen i Traktaten erklærer at ville vise
i Stridigheder mellem andre Magter, med
mindre disse appellerer til den, »skal Vatikanbyen
altid og under alle Omstændigheder anses for
neutralt og ukrænkeligt Territorium« (Art. 24).
Denne Vedtagelse forpligter ligesom Traktatens
øvrige Bestemmelser umiddelbart kun Parterne
selv, saa at der formelt ikke paa dette
Grundlag alene kan tales om nogen egentlig
Neutralisering eller Fredlysning af P. Men allerede
fordi Vatikanbyen til alle Sider er omsluttet
af italiensk Territorium, har Italiens Erklæring
om at ville betragte dens Omraade som
neutralt og ukrænkeligt større faktisk Betydning
end tilsvarende Løfter fra andre Magter. —
(Litt. er anført i Art. <sp>Lateranforliget</sp>,
<i>Suppl</i>.).
<i>G. R.</i>
</chapter>

<chapter name="Pavia">
<b>Pavia.</b> Arealet er 2965 km<sup>2</sup> med 469653 Indb.
(1926) eller 169,6 pr. km<sup>2</sup>. Arealformindskelsen
skyldes Afgivelsen af en Landstrækning til
Provinsen Milano.
Hovedstaden P.
har med
Forstæder 42043
Indb. (1921).
Universitetet
har (1927-28)
1174 Studerende,
dets Bibliotek
rummer 328443
Bind og c. 1100
Haandskrifter.
<i>W. P.</i>
</chapter>

<chapter name="Pavia">
<b>Pavia,</b> <sp>Bugt</sp>
og <sp>Halvø</sp>, se
<sp>Venezuela</sp>.
</chapter>

<chapter name="Pavlova, Anna">
<b>* Pavlova,</b>
<sp>Anna</sp>, russ.
Solodanserinde, f.
ca. 1880 i Set. Petersborg, uddannet af
Balletmester Petipa ved det kejserlige Maria-Teater,
hvis første Danserinde hun blev ved sin slanke
Ynde og sin lidenskabelige, i teknisk Henseende
fuldkomne Dans. Fra 1907 tilhørte P.
Verdensscenerne. Hun er ikke i sin Kunst paavirket af
moderne Strømninger, men dyrker snarere den
tidligere franske Skole med Virtuositet. P.
optraadte paa Casino i København 1908, 1927 og
1930 under mægtig Tilslutning. Hun leder nu
en Balletskole i London og er gift med
Diplomaten André.
<i>R. N.</i>

<img>A. Pavlova.</img>
</chapter>

<chapter name="Pavullo nel Frignano">
<b>Pavullo nel Frignano,</b> (1925) 14601 Indb.
</chapter>

<chapter name="Paxiuba">
<b>Paxiuba,</b> se <sp>Iriartea</sp>.
</chapter>

<chapter name="Payne, A.">
<b>Payne,</b> <sp>A.</sp>, d. 1. April 1921 i Leipzig.
</chapter>

<chapter name="Payne-Bill'en">
<b>Payne-Bill'en,</b> se <sp>Handeistraktater</sp>,
S. 810.
</chapter>

<chapter name="Paysage intime">
<b>Paysage intime,</b> Stemningslandskab. Jfr.
<sp>Barbisonskolen</sp>.
</chapter>

<chapter name="Pays de Cévennes">
<b>Pays de Cévennes,</b> se <sp>Cevennerne</sp>.
</chapter>

<chapter name="Pays d'en Haut">
<b>Pays d'en Haut,</b> se <sp>Saane</sp>.
</chapter>

<chapter name="Pazardžik">
<b>Pazardžik,</b> se <sp>Basardshik</sp>.
</chapter>

<chapter name="Paz, La">
<b>Paz, La,</b> Bolivia, anslaas 1926 til 109750
Indb., et Tal der dog er højst usandsynligt, da
den sidste Folketælling (1910) kun viste et halvt
saa stort Folketal.
<i>M. V.</i>
</chapter>

<chapter name="Pearson">
<b>Pearson,</b> d. s. s. <sp>Pierson, H. H.</sp>
</chapter>

<chapter name="Peč">
<b>Peč,</b> d. s. s. <sp>Ipek</sp>.
</chapter>

<chapter name="Pechstein, Max Hermann">
<b>Pechstein,</b> <sp>Max Hermann</sp>, tysk Maler
og Grafiker, er f. 31. Decbr. 1881 i Zwickau.
Han gik paa Kunstindustriskolen og
Kunstakademiet (under Gussmann) i Dresden, var
virksomt Medlem af Kunstnersamfundet
»Brücke« og slog sig 1908 ned i Berlin. P. har
blandt meget andet udført Glasmalerier til
Raadhuset i Eibenstock (1906), Malerier til
Kirken i Falkenstein og dekorative Arbejder for
Stuttgarts Kunstindustrimuseum. 1928 udstillede
P. paa Berlins Secessionsudstilling bl. a.
»Nordseesturm«. Smlg. Bind XVIII.
<i>A. Hk.</i>
</chapter>

<chapter name="Pécs">
<b>* Pécs</b> [pe.t∫], det magyariske Navn for
Fünf-Kirchen.
</chapter>

<chapter name="Pedersborg">
<b>Pedersborg,</b> Jernbaneholdeplads,
Sorø—Vedde-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Pedersen, Absalon">
<b>* Pedersen,</b> <sp>Absalon</sp>, af Slægten Beyer,
norsk historisk Forfatter, f. 1528, d. 1575, var
Lektor ved Bergens Skole, tillige Slotspræst hos
Lensmanden paa Bergenshus, den danske
Adelsmand Erik Ottesen Rosenkrantz. Efter dennes
Opfordring forfattede P. sit Skrift »Om Norges
Rige« (udgivet 1895 af Gustav Storm i
»Hist.-topogr. Skrifter om Norge«), i hvilket hans
Kærlighed til Fædrelandet og Sorg over dets
svundne Storhed giver sig et gribende Udtryk.
Et malende og livfuldt Billede af Livet i
Bergen giver han i sin Dagbog (under Titlen,
»Bergens Kapitelsbog« udgivet 1858 af N. Nicolajsen
i »Norske Magasin« I). (<sp>Litt</sp>.: <sp>Francis
Bull</sp>, »Norsk Litteraturhistorie« II [1928], S.
35-47).
<i>C. S. P.</i>
</chapter>

<chapter name="Pedersen, H. H. Chr.">
<b>Pedersen,</b> <sp>H. H. Chr.</sp>, d. 18. Febr 1926.
Efter hans Død udkom (1927) »De danske
Landbrug« fremstillet paa Grundlag af
Forarbejderne til Christian V's Matrikel 1688, udgivet af en
Kreds af Venner med Støtte af
Carlsbergfonden; i tabellarisk Form giver det en Oversigt
over Ejendommene her i Landet i Aarene
