<chapter name="babylonsk Kunst (fortsat)">
Det har — ligesom det berømteste i Babylon —
en frontal og to sideløbende Trapper ved
samme Façade. Dette Forhold, saavel som
Bygningernes Teknik, ligger klart for Dagen.
Uenigheden gælder den øvre Del — Etagerne
— og den omløbende Rampe paa Taarnet i
Korsabad (Assyrien). Løsningen paa
Vanskeligheden er maaske den, at der var to Typer, en
sumerisk med Façadetrapperne, og en
assyrisk med omløbende Rampe, som kombineredes
i »Babelstaarnet«, idet der anbragtes en
assyrisk Overdel ovenpaa en sumerisk Basis
(Dombart-Unger). (<sp>Litt</sp>.: Oversigt: <sp>Eck. Unger</sp>,
»Sumerische u. akkadische Kunst« [Breslau
1926]; <i>Ur-Excavations</i> I [London 1927;
Tell-el-Obeid]; <i>The Antiquaries' Journal 192—28</i>
[Guldfund etc. i Ur]; <i>The Antiquaries' Journal 1926</i>
[Gig-Par-Ku]; <sp>Vilh. Wanscher</sp>,
»Architekturens Historie«, I [Kbhvn 1927]; <i>The
Antiquaries' Journal 1925</i> [Zikkurrat i Ur];
»Forschungen u. Fortschritte 1926 Nr. 21« [Unger
om Zikkurrat]).
<i>O. R.</i>
</chapter>

<chapter name="babylonsk Religion">
<b>babylonsk Religion.</b> Se vedkommende
Afsnit i <sp>B. Meissner</sp>, »Babylonien und
Assyrien«, I-II (Heidelberg 1920—25), hvor den
specielle Litteratur er anført.
<i>O. R.</i>
</chapter>

<chapter name="babylonsk Ret">
<b>babylonsk Ret.</b> (<sp>Litt</sp>.: <sp>Hammurabi's
Lov</sp>, oversat fra Grundteksten af G. Howardy
[Kbhvn 1926]).
</chapter>

<chapter name="babylonsk Skrift og Litteratur">
<b>babylonsk Skrift og Litteratur.</b>
Tabletter fra Kileskriftens ældste Tid er i de senere
Aar fundne i Fara (Sydøst for Nippur), Kish
(Øst for Babylon) og Djemdet Nasr (Nordøst
for Kish). Det mest »piktografiske« Stadium,
d. v. s. det, hvor Tegnene mest ligner det,
som de staar for, repræsenteres af Tabletten
fra Kish, med dens helt naturtro Gengivelser
af Hoved, Fod og Haand; den kan omtrentlig
dateres til Midten af det 4. Aartusinde f. Kr.
Sproget i disse arkaiske Tekster synes at være
sumerisk, selv om vigtige Kendetegn paa dette
Sprog her mangler. Tabletterne i Djemdet Nasr
laa sammen med malede Lervarer og Signeter,
som arkæologisk staar i Gruppe med
tilsvarende Objekter for Elam (Susa II) og Indusdalen,
saa at der har været en Forbindelse i Kultur,
maaske ogsaa i Race, mellem den arkaiske Tids
Befolkninger paa de 3 Omraader. (<sp>Deimel</sp>,
»Die Inschriften von Fara«, I—III [Leipzig 1922
ff.]; <sp>Langdon</sp>, <i>Excavations at Kish</i> [Paris
1924]; <sp>Samme</sp>, <i>Oxford Edition of Cuneiform
Texts</i>, VII [Djemdet Nasr, Oxford 1928]). — Af
nyere Oversigter over den babylonske
Litteratur nævnes <sp>C. F. Jean</sp>, <i>La littérature des
Babyloniens et des Assyriens</i> [Paris 1924], og
især <sp>B. Meissner</sp>, »Die babylonisch
assyrische Litteratur« [Potsdam 1928]).
<i>O. R.</i>
</chapter>

<chapter name="babylonsk Syndflodshistorie">
<b>babylonsk Syndflodshistorie,</b> se <sp>Syndfloden</sp>.
</chapter>

<chapter name="Bacalan">
<b>Bacalan,</b> se <sp>Bordeaux</sp>.
</chapter>

<chapter name="Bacau">
<b>Bacau,</b> se <sp>Bakau</sp>.
</chapter>

<chapter name="Baccarat">
<b>Baccarat,</b> (1926) 5605 Indb.
</chapter>

<chapter name="Baccelli, G.">
<b>Baccelli,</b> <sp>G.</sp>, d. 10. Jan. 1916.
</chapter>

<chapter name="Bacharach">
<b>Bacharach,</b> (1925) 1811 Indb.
</chapter>

<chapter name="Bache, O.">
<b>Bache,</b> <sp>O.</sp>, d. 28. Juni 1927.
</chapter>

<chapter name="Bachelin, O.">
<b>Bachelin,</b> <sp>O.</sp>, se <sp>Basselin</sp>.
</chapter>

<chapter name="Bachke, A. S.">
<b>Bachke,</b> <sp>A. S.</sp>, d. i Trondhjem 5. Jan. 1919.
</chapter>

<chapter name="Bachke, H. H.">
<b>Bachke,</b> <sp>H. H.</sp>, udnævntes 1919 til Gesandt
i Buenos Aires, forflyttedes 1924 i samme
Egenskab til Helsingfors og 1927 til
Washington.
<i>Wt. K.</i>
</chapter>

<chapter name="Bachmann">
<b>Bachmann,</b> d. s. s. <sp>Rivinus, A. Q.</sp>
</chapter>

<chapter name="Baciccio, il">
<b>Baciccio, il,</b> d. s. s. <sp>Gauli</sp>.
</chapter>

<chapter name="Bacillariales">
<b>Bacillariales,</b> d. s. s. <sp>Diatomeer</sp>.
</chapter>

<chapter name="Bacillus">
<b>* Bacillus,</b> »vandrende Pind«, Slægt af
vingeløse Orthopterer, der hører til de saakaldte
Spøgelser (s. d.), og som ved den tynde, stærkt
forlængede Krop og de lange, tynde Ben i
højeste Grad minder om tynde Grene. En
herhen hørende Art, <i>B. rossii</i>, der er almindelig i
Sydeuropa, holdes sammen med flere
nærbeslægtede Former paa Grund af det mærkelige
Udseende ofte som Stuekulturer. Disse Arter
udmærker sig endvidere dels ved deres
usædvanlige Evne til at gendanne tabte Lemmer,
dels ved at formere sig parthenogenetisk;
Æggene udvikles i Reglen uden Befrugtning, idet
hanlige Individer kun yderst sjældent
forekommer.
<i>R. H. S.</i>
</chapter>

<chapter name="Backer, H.">
<b>Backer,</b> <sp>H.</sp>, har i de senere Aar malet
ypperlige Stillleben. Paa hendes retroperspektive
Udstilling i April 1922 og den store
Jubilæumsudstilling i 1925, begge i Oslo, viste hendes
senere Billeder stigende Intensitet i Farve og
Lyskraft.
<i>Ast. S.</i>
</chapter>

<chapter name="Backergunge">
<b>Backergunge,</b> se <sp>Bakargandsch</sp>.
</chapter>

<chapter name="Backhaus, Wilhelm">
<b>* Backhaus,</b> <sp>Wilhelm</sp>, tysk Klaverspiller,
f. 26. Marts 1884 i Leipzig, har været
Koncertspiller siden 1900 og nævnes som en af
Tysklands betydeligste. 1905 blev han Lærer ved
<i>Royal College</i> i Manchester.
<i>W. B.</i>
</chapter>

<chapter name="Backlund, J. O.">
<b>Backlund,</b> <sp>J. O.</sp>, d. 29. Aug. 1916 i Pulkova.
</chapter>

<chapter name="Bacon">
<b>Bacon.</b> Krigen medførte en meget betydelig
Stigning i Englands Forbrug, der i 1919
naaede 7,8 Mill. engelske Cent. mod 4,9 Mill. i 1913.
Dette muliggjordes kun ved den stærke
Stigning i Indførslen fra U. S. A., der i 1919
afsendte 5,9 Mill. Cent. mod i 1913 1,8 Mill.,
hvorimod Danmark praktisk taget blev slaaet
fuldstændig ud af det engelske Marked. Aaret 1920
bragte en væsentlig Nedgang i Englands
Forbrug, men i de følgende Aar er Forbruget
atter steget, saaledes at Indførslen i 1928 var
8837634 Cent. til Værdi 40275524 £. Danmark
naaede forholdsvis hurtigt at tilbageerobre de
tabte Markeder og har gennem Aarene stadig
forøget Udførslen til England (i 1928 5367395
Cent. til Værdi 25242071 £), medens U. S. A.
stadig har tabt Terrain og i 1928 udførte
mindre end en Trediedel af Tallet før Krigen
(537744 Cent. til Værdi 2171040 £). Kanadas
Udførsel var under Krigen ligeledes steget
stærkt, men ogsaa dette Land har — bortset
fra en kortvarig Stigning i 1923 og 1924 -
stadig haft Nedgang i de følgende Aar og
udførte i 1928 kun 306795 Cent. til Værdi 1370533 £.
Fra den irske Fristat modtager England hvert
Aar omtrent samme Mængde, i de sidste Par
Aar har Tallet dog været noget stigende (i
1928: 554666 Cent. til Værdi 2756378 £). Fra
Sverige steg Udførslen fra 1925 en Del, men
viser i 1928 nærmest en faldende Tendens (i
1928: 441066 Cent. til Værdi 1863732 £).
Derimod har Nederlandene siden 1923 udført
stadig stigende Mængder og er nu Nr. 2 efter
Danmark (i 1928: 1055765 Cent. til Værdi
4610486 £).
<i>H. S.</i>
</chapter>

<chapter name="Bacon">
<b>Bacon,</b> se <sp>Filippinerne</sp>, S. 26, Sp. 2.
</chapter>
