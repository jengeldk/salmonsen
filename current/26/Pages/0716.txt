<chapter name="Læssepenge">
<b>* Læssepenge,</b> Betaling for et Varepartis
Ilandbringning fra Skib eller Aflæsning fra
Jernbanevogn.
</chapter>

<chapter name="Læsten">
<b>Læsten,</b> Jernbaneholdeplads,
Mariager—Viborg-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Læsø">
<b>Læsø</b> havde 1925 3161 Indb. (<sp>Litt</sp>.: <sp>Trap</sp>,
»Danmark«, 4, Udgave, V Bind.
<i>M. S.</i>
</chapter>

<chapter name="Løbeferment">
<b>Løbeferment,</b> se <sp>Bugspyt</sp>.
</chapter>

<chapter name="Løbeflade">
<b>Løbeflade,</b> se <sp>Hjulsæt</sp>.
</chapter>

<chapter name="Løber">
<b>Løber,</b> se <sp>Kværn</sp>.
</chapter>

<chapter name="Løchen, Kalle">
<b>* Løchen</b> ['lø.k<sub>ə</sub>n], <sp>Kalle</sp> (<sp>Karl</sp>), norsk
Maler og Skuespiller, f. 1865, d. 1893, Elev af
Fritz Thaulow og Chr. Krohg. Han begyndte
meget tidlig at male; det meste af hans
Produktion er udført i 18—20 Aars Alderen. L. var
en af Naturalismens mest begavede Kunstnere.
I 1883 udstillede han for første Gang. I 1885
giftede han sig med Skuespillerinden Anna
Brun, og i 1886 blev han selv Skuespiller. Han
debuterede i Bergen som Hamlet og gjorde
megen Lykke. Ved sin Død var han knyttet til
Karljohan-Teatret i Oslo. En Mindeudstilling
over hans Arbejder blev holdt i Kunstforeningen
i Oslo 1928.
<i>D. P.</i>
</chapter>

<chapter name="Löddeån">
<b>Löddeån,</b> se <sp>Skåne</sp>, S. 481.
</chapter>

<chapter name="Lødingen">
<b>Lødingen,</b> <sp>Herred</sp>, Narvik Politidistrikt.
Areal 1046,2 km<sup>2</sup> med 3029 Indb. Antagen
Formue 1927 var 3690000 Kr. og Indtægt 1788375
Kr.
<i>M. H.</i>
</chapter>

<chapter name="Lödöse">
<b>Lödöse,</b> 1) <sp>Gamla L.</sp>, 1916—20 fandt
omfattende arkæologiske Udgravninger Sted under
Ledelse af Friherre C. R. af Uggla. 2) <sp>Nya L.</sp>,
1915—18 fandt Udgravninger Sted, hvorved Gader og
Hustomter blottedes, og en Mængde løse Ting
fandtes.
<i>M. H-n.</i>
</chapter>

<chapter name="Løgismose">
<b>* Løgismose,</b> Sædegaard i Bang Herred,
Sydøst for Assens, kendt fra Begyndelsen af
det 14. Aarhundrede, ejedes af Peder Oxe, der
opførte den ældste Del af Hovedbygningen,
ombygget 1883. Areal 221 ha.
<i>N. J.</i>
</chapter>

<chapter name="Løgskimmel">
<b>Løgskimmel,</b> se <sp>Peronosporaceæ</sp>.
</chapter>

<chapter name="Løgstrup, J. T. N.">
<b>Løgstrup,</b> <sp>J. T. N.</sp>, tog sin Afsked 1923.
Udgivet Bibelordbog til Ny Testamente 1928.
</chapter>

<chapter name="Løgstrup">
<b>Løgstrup,</b> Stationsby,
Aalestrup—Viborg-Banen, 272 Indb. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Løgstør">
<b>Løgstør</b> havde 1928 2751 Indb. (1925: 2706), og
som Forstad maa Vester-Ørbæk i Løgsted Sogn
med 136 Indb. betragtes. Af andre <sp>Tilføjelser</sp>
skal nævnes: En Bygning for Folkebiblioteket er
under Opførelse (Arkitekt Zachariassen);
»Andelsbanken« ændres til »Aalborg Diskontobank«.
— Kommunens Indtægter og Udgifter var
1927—28 henholdsvis 244000 og 229000; dens Formue
og Gæld ved Aarets Udgang henholdsvis 679000
og 453000 Kr. — I Havnen indgik 1927 fra
Indland 431 Skibe med 13177 t Gods, og fra
Udland 67 Skibe med 10833 t; samme Aar udgik
til Indland 437 Skibe med 2036 t Gods, og til
Udland 61 Skibe med 4563 t. — L. og Løgsted
Sogn udgør et Pastorat; til 65. Retskreds er
nu ogsaa henlagt den tidligere 66. Retskreds
(Nibe Købstad og Hornum Herred). L. Byraad
bestaar af i alt 11 Medlemmer, indbefattet
Borgmesteren som Formand. (<sp>Litt</sp>.:
<sp>Rolighed-Larsen</sp>, »L. By« i »Jyske Byer og deres
Mænd«, VIII [Kjøbenhavn 1917]; <sp>Trap</sp>,
»Danmark«, 4. Udgave, V Bind).
<i>M. S.</i>
</chapter>

<chapter name="Løgten">
<b>Løgten,</b> Stationsby,
Aarhus—Ryomgaard-Banen, 258 Indb. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Løgumkloster">
<b>Løgumkloster,</b> <sp>Flække</sp>, havde 1925 et
Areal af 1753 ha med 1712 Indb.
(Folketællingstal 1. Apr. 1929), og <sp>Landsognet</sp> 4085 ha
med 522 Indb. Af andre <sp>Tilføjelser</sp> og
<sp>Ændringer</sp> til den tidligere Beskrivelse
skal nævnes: Missionshuset, Kommuneskolen
med en dansk og en tysk Afdeling, tysk
Privatskole, Teknisk Skole med Lokaler i
Kommuneskolen, L. og Omegns Bibliotek med c.
2500 Bind; Retsbygningen (Tinghuset);
Sygehuset, nyindrettet 1925 med 20 Senge; 2
Alderdomshjem (ejes og drives af Sparekassen);
Forlængelsen af Kirkens sydlige Korsarm er under
Restaurering. Der er Vandmølle, Garveri og
Brugsforening; Bryggeri udgaar; der afholdes
stadig betydelige Markeder. Privatbanen
L.—Hovslund er nedlagt, og en Statsbane
L.—Rødekro aabnet 1927; ved Byen findes en Plantage
(c. 100 ha), der ejes af Sparekassen.

<sp>Kommunens</sp> Indtægter og Udgifter var
1925-26 henholdsvis 165000 og 128000 Kr.; dens
Formue og Gæld ved Aarets Udgang
henholdsvis 525000 og 441000 Kr. Ved Vurderingen til
Ejendomsskyld pr. 1. Jan. 1924 var hele
Summen 4,433 Mill. Kr., hvoraf 1,016 Mill. Kr.
Grundværdi; samme Aar var Bygningsassurancen
5,583 Mill. Kr. — Politimesteren har nu Sæde i
Tønder; Byraadet bestaar af 9 Medlemmer,
indbefattet Borgmesteren som Formand.
<i>M. S.</i>

<img>Situationsplan over Løgumkloster.</img>

<table>
<td r>1.<td>Kommuneskole
<td r>2.<td>Borgmesterkontor
<td r>3.<td>Elektricitetsværk
<td r>4.<td>Markedsplads
<td r>5.<td>Gæstgivergaard
<td r>6.<td>Central Hotel
<td r>7.<td>Hotel Royal
<td r>8.<td>Hotel Stad Hamborg
<td r>9.<td>Løgumkloster Bank
<td r>10.<td>Præstebolig
<td r>11.<td>Posthus og Telegrafstation
<td r>12.<td>Apotek
<td r>13.<td>Hotel Holmplads
<td r>14.<td>Bryggeri
<td r>15.<td>Kirke
<td r>16.<td>Ting- og Arresthus
</table>
</chapter>

