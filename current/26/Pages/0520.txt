Bygningsassurancen 47,613 Mill. Kr. —
Købstaden danner 2 Pastorater under Merløse og
Tuse Herreders Provsti (Roskilde Stift); i
verdslig Henseende hører den til 12. Retskreds (H.
Købstad med Merløse-Tuse Herreder) og til 9.
Politikreds med Tingsted, Dommer og
Politimester i Byen. Byraadet bestaar af 15
Medlemmer, heri indbefattet Borgmesteren som
Formand. — H. er siden 1913 Garnisonsby,
f. T. for 8. Fodfolksbataillon samt 2.
Artilleriregiments Stab med 5. og 12. Artilleriafdeling,
og i den Anledning er der opført et stort
Kaserneetablissement samt Garnisonssygehus.
(<sp>Litt</sp>.: <sp>O. Smith</sp>, »En dansk Købstadhavn«
[Holbæk 1925]).
<i>M. S.</i>
</chapter>

<chapter name="Holbæk Amt">
<b>Holbæk Amt</b> har et Areal af 1736,7 km<sup>2</sup>,
hvoraf Landdistrikterne 1698,3 km<sup>2</sup>, og 1925 var
der 121951 Indb. (1921: 117925), altsaa 70 pr.
km<sup>2</sup>, heraf i Landdistrikterne: 99583 (1921:
96291) eller 59 pr. km<sup>2</sup>. — Amtet hører til
Roskilde Stift undtagen Samsø (Aarhus Stift),
og er delt i følgende <sp>Retskredse</sp>: 11.
(Nykjøbing Købstad og Dragsholm Birk), Tingsted i
Nykjøbing; 12. (Holbæk Købstad med
Merløse-Tuse Herreder), Tingsted Holbæk; 13.
(Kalundborg Købstad med Ars-Skippinge Herreder samt
Samsø Birk), Hovedtingsted Kalundborg og
Bitingsted Tranebjerg; 14. (Løve Herred),
Tingsted Høng. Det falder under følgende
<sp>Politikredse</sp>: 9. i Holbæk, 10. i Kalundborg og
11. i Slagelse.

Det landbrugsmæssigt <sp>dyrkede Areal</sp>, i
alt 127384 ha, anvendtes 1927 saaledes:
Kornsorter 64712 ha (deraf Hvede 9231 og Rug 5713
ha), Rodfrugter 22390 ha (deraf Sukkerroer
2541 ha), andre Høstarealer 2665 ha, Brak 5610
ha, Grønfoder, Græsning og Høslet 32007 ha;
desuden var der til Høslet uden for
Agermarken 3082 ha. — Af det <sp>øvrige Areal</sp> var
1919 3115 ha Haver, Planteskoler, Hegn o. l.,
2471 ha Moser til Tørveskær, 11003 ha Skove og
Plantager, 1978 ha Hede og Lyngbakker, 6126
ha Veje, Jernbaner, Byggepladser o. l., 766 ha
udyrkeligt Areal og 4447 ha Vandareal. — Af
de vigtigste <sp>Husdyr</sp> fandtes der 1927 27888
Heste, 137212 Stkr. Hornkvæg (deraf 79857
Malkekøer) og 231080 Svin.

Ved Vurderingen til <sp>Ejendomsskyld</sp>
pr. 1. Jan. 1927 var hele Summen 337189 Mill.
Kr., hvoraf 147012 Mill. Grundværdi.
Bygningsassurancen s. A.: 354872 Mill. Kr. — Ved samme
Vurdering var paa Landet
<sp>Ejendomsforholdene</sp> saaledes, at der fandtes af større
Gaarde (12 Tdr. Hartkorn og derover) 120 med
i alt 4186 Tdr. Hartkorn, 24510 ha (5,9 ha pr.
Td. Hartkorn), Vurderingssum 34282, hvoraf
21758 Grundværdi, Bygningsassurance 32102. Af
Bøndergaarde (1—12 Tdr. Hartkorn) 5071 med
i alt 16250 Tdr. Hartkorn, 94966 ha (5,8 ha pr.
Td. Hartkorn), Vurderingssum 162425, hvoraf
88465 Grundværdi, Bygningsassurance 147939.
Og af Landbrugshuse 5622 med i alt 2803 Tdr.
Hartkorn, 23946 ha (8,5 ha pr. Td. Hartkorn),
Vurderingssum 50006, hvoraf 19219 Grundværdi,
Bygningsassurance 58408. Samtlige
Pengesummer i Millioner Kroner.
<i>M. S.</i>
</chapter>

<chapter name="Holbækgaard">
<b>* Holbækgaard,</b> Sædegaard i Rougsø
Herred, ved Randers Fjord. Rane Jonsen boede
her omkring Slutningen af 13. Aarhundrede;
en Tid var Gaarden under Aarhus Bispestol,
kom ved Reformationen under Kronen, solgt
derfra 1544, var en Tid Stamhus for Familien
Skeel. Hovedbygningen delvis fra 16.
Aarhundrede. Areal 403 ha.
<i>N. J.</i>
</chapter>

<chapter name="Holbæk Slots Ladegaard">
<b>* Holbæk Slots Ladegaard</b> blev, efter at
Slottet under Svenskekrigen var blevet
ødelagt, mageskiftet fra Kronen. Hovedbygningen
er opført 1798, restaureret 1892. Areal 324 ha.
<i>N. J.</i>
</chapter>

<chapter name="Holbø, K.">
<b>Holbø,</b> <sp>K.</sp> Foruden Malerier har H. udført
plastiske Arbejder i Relief og et Par
Mindemedailler. Han har i de senere Aar malt
ogsaa fra Kysten; opholdt sig 1922—24 i Paris
og senere nogen Tid i Sydeuropa. Stor,
gunstig modtaget, Udstilling i Oslo Vaaren 1927.
<i>S. W.</i>
</chapter>

<chapter name="Holbøl">
<b>* Holbøl,</b> Stationsby,
Tørsbøl—Padborg-Banen. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Holbøll, Einar">
<b>* Holbøll,</b> <sp>Einar</sp>, Filantrop, f. 20. Decbr
1865, d. 23. Febr 1927. Efter i nogle Aar at
have sejlet i Koffardifart maatte H. paa
Grund af en Øjenlidelse forlade Søen og
traadte i Postvæsenets Tjeneste. Det var under
sit Arbejde i Postvæsenet, at han fik Ideen
til at forsyne Julebreve og Julekort med et
<sp>Julemærke</sp> (s. d.), hvoraf Indtægten
skulde gaa til filantropiske Formaal. Ideen slog
saa godt an, at der siden det første Julemærke
i 1904 er indkommet flere Millioner Kroner til
Bekæmpelse af Tuberkulosen. Ogsaa i andre
Lande er Ideen blevet taget op. Foruden ved
Julemærket har H. paa mange andre
Omraader ydet en betydelig Indsats til Lindring af
Sygdom og Nød.
</chapter>

<chapter name="Holck">
<b>Holck.</b> Rettelse, S. 631, Sp. 2, L. 6 f. n.:
Oberstløjtnant læs: Oberst — Sp. 2. L. 4 f. n.:
foregav at læs: skal — S. 632, Sp. 1, L. 4 f. o.
tilføjes: Fra Oberst F. C. F. v. H. nedstammer
Familiens yngre Linie.
</chapter>

<chapter name="Holckenhavn">
<b>Holckenhavn.</b> I Aarene 1904—10 lod
Lensbaron Holck ved Arkitekt Aug. Colding
foretage en gennemgribende Istandsættelse af
Slottet med dets 18 Gavle; et af de gamle Spir
blev rejst igen.

<img>Holckenhavn, som det var omkring 1630 og er nu
efter Restaureringen (1904—10).</img>
</chapter>

<chapter name="Hole">
<b>Hole,</b> <sp>Herred</sp>, Ringerike Sorenskriveri,
Ringerike Politidistrikt, Buskerud Fylke, (1920)
2115 Indb. Areal 200,4 km<sup>2</sup>. Antagen Formue
1927 var 9,8 Mill. Kr. og Indtægt 1377000 Kr.
(<sp>Litt</sp>.: <sp>G. Tveiten</sp>, »H. Herred, Ringerike.
En Bygdebeskrivelse« [Hønefoss 1915]).
<i>M. H.</i>
</chapter>
