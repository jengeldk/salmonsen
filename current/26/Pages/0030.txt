med England, hvori A.'s fuldstændige
Uafhængighed erkendtes, ligesom der tilstodes A. Ret
til at indføre Ammunition over den indiske
Grænse. 1923 afsluttedes en Handelstraktat med
England. Kong Amanullah Khan har paa
enhver Maade søgt at omdanne Landet efter
europæisk Mønster. 1922 indførtes en
konstitutionel Forfatning med to Kamre. 1928 foretog
Kongen en Rejse til Europa. Efter hans
Hjemkomst udbrød et stort Oprør af Stammer, som
var utilfredse med Reformerne. Kongen
abdicerede 14. Jan. 1929 til Fordel for sin Broder
Inayatullah; men efter nogen Strid overtog
Oprørsføreren Bacha-i-Sagao Kongemagten under
Navnet Habibullah Ghazi. (<sp>Litt</sp>.: <i>Treaty
between the British and Afghan Governments</i>
[London 1922]; <sp>R. Furon</sp>, <i>L'A.</i> [Paris 1926];
<sp>E. Trinkler</sp>, »Quer durch A. nach Indien«
[Berlin 1925]).
<i>M. V.</i>
</chapter>

<chapter name="Afholdspaalæg">
<b>Afholdspaalæg,</b> se tillige
<sp>Sikkerhedsforanstaltninger</sp>. Rettelse, L. 7 f. n.:
Udskrænkning læs: Udskænkning
</chapter>

<chapter name="Afholdssagen">
<b>Afholdssagen</b> har i de sidste 20 Aar været
Genstand for offentlig Debat, som har sat
blivende Spor i mange Landes hygiejniske, sociale
og økonomiske Udvikling.

I <sp>Nordamerikas</sp> forenede Stater
indførtes ifølge Kongresbeslutning fra Januar 1920
Forbud mod Produktion, Salg og Indførsel af
berusende Drikke, d. e. med over en halv
Rumprocent Alkohol. Forbudet staar fremdeles
ved Magt, om end dets Virkning paa Grund af
Omgaaelser (Smugkroer, Smuglerier) er meget
omstridt. Staternes nyvalgte Præsident,
<sp>Hoover</sp>, er Tilhænger af Forbudet. — I
<sp>Finland</sp> vedtog Lovgivningsmagten allerede 1907
et fuldstændigt Alkoholforbud, men den russiske
Kejser nægtede sin Stadfæstelse, og først efter at
den finske Landdag i 1917 havde erklæret
Landet for en uafhængig Republik, kunde
Forbudsloven træde i Kraft den 1. Juni 1919. Siden har
Rigsdagen gentagne Gange bekræftet, at det er
dens Vilje, at Loven skal gennemføres, og det
er hidtil ikke lykkedes Forbudsmodstanderne
trods ihærdig Agitation at rokke ved denne
Beslutning. En af den finske Regerings
Afholdskomité foretaget statistisk Undersøgelse viste
dog 1923, at Forbudslovens gunstige Virkning
endnu var overordentlig tvivlsom. - <sp>Island</sp>
har i en kortere Periode haft Forbud, men det
blev sat ud af Kraft paa Grund af økonomisk
Pression fra det vinproducerende Spaniens
Side. - <sp>Norge</sp> kan ikke længere medregnes til
Forbudslandene. Vel indførtes
Brændevinsforbud som midlertidig Foranstaltning fra 18.
December 1916, og en Folkeafstemning i Oktober
1919 gav det Resultat, at 489017
stemmeberettigede stemte for, 304637 mod et varigt Forbud
mod Brændevin og stærke Vine, men ved en ny
Afstemning i Oktober 1926 viste sig et
betydeligt Flertal for Forbudets Ophævelse, nemlig
530934 Stemmer mod 423206. Under Forbudet
og efter dets Ophør iagttoges en betydelig
Aftagen af Arrestationer for Drukkenskab saavel
i Oslo som i Landets øvrige Byer, hvorved maa
erindres, at Anholdelser i Norge sker i Henhold
til Løsgængeriloven, naar vedkommende
færdes paa offentlig Gade eller Vej i aabenbart
beruset Tilstand, medens Politivedtægterne i
Danmark kræver som Betingelse for Anholdelse,
at den berusede Tilstand giver Anledning til
Ulemper for andre. - I <sp>Sverige</sp> har det
<sp>Bratt'ske</sp> System (Göteborgsystemet), som
tilsigter en Kontrollering af
Brændevinsforbruget, vel medført en betydelig Aftagen af
Drukkenskabsarrestationerne, men ikke nogen
Aftagen af Alkoholismen. Hele
Afholdsspørgsmaalet gøres nu (1928) til Genstand for en
Undersøgelse af en Regeringskommission, for hvilken
Professor <sp>Quensel</sp> (Upsala) er Formand.

I <sp>Danmark</sp> iagttoges en iøjnefaldende
Virkning af den under Verdenskrigen indførte
formindskede Adgang til spirituøse Drikke. Ved
indenrigsministeriel Bekendtgørelse af 27.
Februar 1917 indførtes midlertidigt Forbud mod
Salg og Udskænkning af spirituøse Drikke, og
dette efterfulgtes (26. Marts s. A.) af høj
Beskatning. Dødsfald af Drankergalskab og andre
Alkoholsygdomme aftog øjeblikkelig og har ikke
siden naaet samme Højde som før Forbudet.
For et almindeligt blivende Landsforbud er der
fremdeles ikke Stemning, og man er hidtil
blevet staaende ved den Begrænsning af
Udskænkningsstedernes Antal, som kræves af Lov om
Beværtning, Gæstgiveri samt om Handel med
stærke Drikke af 29. Marts 1924
(Beværterloven). Ved stærke Drikke forstaas i denne Lov
Brændevin og Drikkevarer, ogsaa Øl, med 2 1/4 
Vægtprocent Alkohol eller derover; en Drik,
der kun indeholder 1/2 Rumprocent Alkohol
eller derunder, skal dog ikke henregnes til
stærke Drikke i Lovens Forstand. Antallet af
Bevillinger med Ret til Udskænkning af stærke
Drikke maa i Kjøbenhavn og Købstæderne ikke
være større end 1 Bevilling for hver 450
Indbyggere; Bevillingen meddeles efter
Kommunalbestyrelsens Afgørelse af et Bevillingsnævn. Paa
Landet meddeles Bevilling af Amtsraadet, efter
at Sogneraadets Udtalelse er indhentet.
Kommuneafstemning om Indstilling eller Nægtelse af
Bevilling kan forlanges af en Trediedel af
Sogneraadets Medlemmer. — I 1927 har den af
Indenrigsministeriet under 16. Juli 1914 nedsatte
2. Ædruelighedskommission afgivet sin
omfangsrige Betænkning (i 2 Bind). Den udmunder i et
Lovforslag, som er en videre Udvikling af
Beværterloven.
<i>Axel Ulrik.</i>
</chapter>

<chapter name="Afhængighedspatent">
<b>* Afhængighedspatent</b> kaldes et Patent,
som opnaas for væsentlige Forandringer ved en
allerede forud patenteret Opfindelse, men A.
hjemler ikke Ret til Udøvelse af
Hovedopfindelsen.
<i>Ch. V. N.</i>
</chapter>

<chapter name="Afiun-Karahissar">
<b>Afiun-Karahissar,</b> tyrkisk Vilajet i det
nordvestlige Lilleasien, 12660 km<sup>2</sup> med (1927)
258743 Indbyggere. Hovedstaden A.-K. har 23367
Indbyggere.
<i>M. V.</i>
</chapter>

<chapter name="Afkobringsmiddel">
<b>* Afkobringsmiddel,</b> fremkom under
Verdenskrigen, under hvilken de store Skudantal i
Skyts med stor Begyndelseshastighed bevirkede,
at der i Skytsets Løb afsattes Kobber fra
Projektilets Føringsbælte, som forringede
Skudsikkerheden og derfor maatte fjernes. A. er en
Metallegering, i Reglen bestaaende af 40 % Bly
og 60 % Tin, der enten findelt bliver indlagt
i Krudtladningen eller anbringes som en lille
Ring paa Projektilet. I Skudøjeblikket smelter
Legeringen og opløses i sine 2 Bestanddele,
hvorefter Tinnet sammen med Kobberet fra
Føringsbæltet danner en let smeltelig
