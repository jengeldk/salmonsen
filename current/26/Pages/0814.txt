gennemstrømmer Landet, naar kun Terek til
Havet. Den vestlige Del,
<sp>Kuban-Sortehavssteppernes</sp> Underregion, det tidligere
Guvernement Kuban, er derimod en Fortsættelse
af den sydrussiske Steppe og bestaar af frugtbar
Sortjord, og er derfor den tættest befolkede
Del af Omraadet. Her dyrkes især Hvede
(Kaukasiens Kornkammer), og Agerbruget arbejder
for Eksport. Den sydligste Del (<sp>Bjerg</sp>
Subregionen) omfatter hele Kaukasus' Nordskraaning.
— Agerbrug er det vigtigste Erhverv, af
Befolkningen bor kun 19 % i Byerne, og der
anvendes mere og mere moderne Metoder,
saaledes var i 1927 c. 5000 Traktorer i Brug i
Omraadet. I 1926 opgives Agerbrugsarealet til
88099 km<sup>2</sup>, heraf dyrkedes de 52 % med Hvede,
15 % med Byg og 9 % med Majs, ikke mindre
end 28 % anvendtes til Solsikkeavl.
Kvægbestanden var i 1926 i 1000 Stk.: 1462 Heste, 4654
Stkr. Hornkvæg, 4939 Faar og 1313 Svin. —
Skovbruget er væsentligt knyttet til Bjergregionen;
Skovarealet opgives 1926 til 25127 km<sup>2</sup>. — De
forskellige Grene af Bjergværksdrift beskæftigede
i 1926 c. 25200 Arbejdere og havde en
Produktionsværdi af 153 Mill. Rubler. — Industrien
er især udviklet i Don-Omraadet. Metalindustrien
(især i Rostov og Taganrog) beskæftigede 15200
Mand, og havde en Produktionsværdi af 42 Mill.
Rubler. De øvrige Industrigrene, Cement (især i
Novorossisk), Tobak, Olie, Læderindustri,
Mølleri m. fl., beskæftigede i 1926 i 770 Fabrikker
81000 Mand. Produktionsværdien var 379 Mill.
Kr. Hjemmeindustrien er ret stærkt udviklet og
drives af c. 65000 Personer. (Se endvidere de
enkelte Artikler om de gamle Guvernementer
og Artiklen <sp>Kaukasus</sp> i Hovedbindet).

Administrativt falder N. i de nævnte 4
Subregioner, der atter deles i alt 12
Arrondissementer, 7 autonome Territorier og 2 autonome
Byer (Grosnij og Vladikaukas). Ikke mindre
end 6 autonome Territorier og de to autonome
Byer ligger i Bjerg-Subregionen.

N.'s Historie er præget af Modsætningerne
mellem de mange forskellige Folkeslag, der
findes inden for Omraadet, og som efter
Revolutionen har ført til Oprettelsen af de mange
autonome Omraader (Tschekenernes,
Tscherkessernes, Ingusheternes, Kabardiner-Balkarernes,
Karatshajs og Nordosseternes autonome
Omraader). I de første Aar efter Revolutionen i 1917
skabte en Række Modrevolutioner meget
urolige Forhold i N. Farligst af disse var den, der
opstod i Jan. 1919, og som førtes af den
saakaldte frivillige Hær under General Alexejev,
senere ogsaa af Generalerne Kornilov og
Denikin. Først i Marts 1920 led den sit endelige
Nederlag, og de første Nationalstater opstod i
N. I Novbr. 1920 dannedes Republikken N. og
den saakaldte Bjergrepublik omkring Tereks
øvre Løb; denne sidste faldt imidlertid hurtigt
i Stykker, og af disse opstod i 1924 ovennævnte
autonome Omraader; samtidig dannedes N.
under Navnet Sydøst-Regionen (Jugovostochreiji
Kraj); først ved Ordningen 1925, hvorved
Republikken Daghestan blev udskilt, opstod den
nuværende Region N.
<i>W. P.</i>
</chapter>

<chapter name="Nordland Fylke">
<b>Nordland Fylke,</b> 173826 Indb., deraf i
Byerne 17177, Areal 38194,8 km<sup>2</sup>, deraf
Ferskvand 1986,1 km<sup>2</sup>, uproduktivt Land 29427,1 km<sup>2</sup>
og produktivt Land 6668,4 km<sup>2</sup>, Skovareal 5614
km<sup>2</sup>, dyrket Jordareal 550 km<sup>2</sup>. Høstudbyttet
var i 1927 10 t Rug, 4700 t Byg, 1100 t
Havre, 43100 t Kartofler og 143600 t Hø.
Husdyrholdet var 8900 Heste, 80600 Storfæ, 128000
Sauer, 20100 Geder, 3200 Svin og 124000
Fjerkræ. Udbyttet af Fiskerierne i 1926 var 24,5
Mill. Kr. Antal levende fødte i 1927 var 3561,
deraf uægte 387, og der døde 1885. Der var
5312 fattigunderstøttede. Landejendommenes
Matrikulskyld i 1925 var 17400 Mark og deres
samlede Værdi 72 Mill. Kr. Den antagne
Formue 1927 var 171,0 Mill. Kr. og Indtægt 58,7
Mill. Kr. Herreds- og Fylkekassernes Gæld
30. Juni 1927 var 23,1 Mill. Kr. Ved
Stortingsvalget i 1927 var der 83700 Stemmeberettigede,
hvoraf 54 % afgav Stemme. De offentlige
Vejes Længde var i 1928 2660 km og
Jernbanernes 67 km.
<i>M. H.</i>
</chapter>

<chapter name="Nordli">
<b>Nordli,</b> <sp>Herred</sp>. Antagen Formue 1927 var
2579212 Kr. og Indtægt 497303 Kr.
<i>M. H.</i>
</chapter>

<chapter name="Nordmandsforbundet">
<b>Nordmandsforbundet</b> har nu (1930) vel 7000
Enkelt-Medlemmer og 45000 Medlemmer af
tilsluttede Foreninger. Dets oplagte Fonds
udgjorde pr. 31. Decbr 1929 298500 Kr. Styrets
nuværende Formand er Stortingspræsident C.
J. Hambro.
<i>Wt. K.</i>
</chapter>

<chapter name="Nord-Odal">
<b>Nord-Odal,</b> <sp>Herred</sp>, Kongsvinger
Politidistrikt. Antagen Formue 1927 var 24,2 Mill. Kr.
og Indtægt 2750000 Kr.
<i>M. H.</i>
</chapter>

<chapter name="Nordosseternes autonome Omraade">
<b>* Nordosseternes autonome Omraade</b>
(<sp>Nord-Ossetien</sp>), autonoms Omraade i
Tilslutning til Regionen Nordkaukasien i R. S. F. S.
R.'s sydligste Del i den saakaldte
Bjerg-Subregion, 6045 km<sup>2</sup> med 152425 Indb. (1926) eller
25,2 pr. km<sup>2</sup>, ligger i Kaukasuskæden mellem
Floderne Terek og Argon og Vandskellet og
omfatter dels en Fjeldzone, dels et
Højplateau (c. 40 % af Area'et). Angaaende Terrain
o. s. v., se <sp>Kaukasien</sp> i Hovedbindet.
Befolkningen bestaar overvejende af Osseter (87,6
%), og c. 97 % beskæftiger sig med Landbrug;
i Bjergzonen, hvor c. 14 % af Befolkningen
lever, drives Kvægavl, paa Højsletten Agerbrug
(især Majsavl). — Osseter ne deltog i
Revolutionen 1917, men først i 1924 udskiltes Ossetien
af Nordkaukasien. Forvaltningscentret er
Vladikaukas, der dog ikke ligger i N.
<i>W. P.</i>
</chapter>

<chapter name="Nord-Ossetien">
<b>Nord-Ossetien,</b> se <sp>Nordosseternes
autonome Omraade</sp> (<i>Suppl</i>.).
</chapter>

<chapter name="Nordpolsekspeditioner">
<b>Nordpolsekspeditioner.</b> I 1925 forsøgte
Amundsen den i de foregaaende Aar opgivne
Polflyvning. Den 21. Maj forlod han Kingsbay
paa Spitsbergen med 2 Flyvemaskiner og 5
Ledsagere, hvoriblandt Amerikaneren
<sp>Lincoln Ellsworth</sp>. Den 22. Maj maatte der
nødlandes paa 87° 43' n. Br. og 10° 37' v. L.,
og den 15. Juni vendte han tilbage til
Spitsbergen med 1 Flyvemaskine, men alle
Ledsagerne var i Behold. — Den 9. Maj 1926 fløj
Amerikaneren <sp>Richard E. Byrd</sp> fra
Kingsbay i en Fokkermaskine med Nordpolen som
Maal. 15 1/2 Time senere var han tilbage i
Kingsbay og havde i Mellemtiden kredset 3
Gange rundt om Polen og derpaa overfløjet
Omraadet paa tværs. Det amerikanske Flag
tillige med en Skrivelse blev nedkastet. Der
