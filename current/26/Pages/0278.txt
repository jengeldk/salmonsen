kom her til at omfatte 20 Mill. Kr. Hertil
kom Nedsættelser paa sociale Omraader og i
andre Henseender: i alt blev det samlede
Resultat af Nedskæringen over 50 Mill. Kr. paa
Statsfinanserne foruden adskillige Mill. Kr. for
Kommunerne. Den gennem Nedskæringen
muliggjorte Nedsættelse af de offentlige Byrder
bestod for en stor Del i betydelige
Takstnedsættelser. 1928 gennemførtes den endelige
Ordning af Landmandsbanken, hvorved tilsigtedes
en gradvis Afvikling af Statens Forhold til
Banken. Ogsaa mellem denne Regering og de
Konservative var der stadige Gnidninger,
fordi den afsvor nye Toldforanstaltninger til
Hjælp mod den økonomiske Krise. De
Konservative svækkedes imidlertid gennem
Landstingsvalget 1928, hvorved Socialdemokratiet
havde størst Fremgang og vandt 2 Mandater
fra Venstre, der tillige mistede Mandatet fra
Færøerne. Partistillingen i Landstinget blev:
28 Venstremænd, 27 Socialdemokrater, 12
Konservative, 8 Radikale og en færøsk Løsgænger,
hvad der giver et Flertal for Venstre og
Konservative paa tilsammen 4. De Konservatives
Svækkelse bestod i, at de fik valgt betydelig
færre Valgmænd, end de skulde have haft,
regnet efter deres Resultat ved
Folketingsvalget 1926.

Ikke desto mindre rettede de Konservative
et Fremstød mod Venstreregeringen, idet de
i Misfornøjelse over, at dennes Sparepolitik
ramte Forsvarsordningen af 1922, 21. Marts
1929 ved Folketingets 3. Behandling af
Finansloven foreslog en Forhøjelse af
Militærbevillingerne fra 43—50 Mill. Kr. og derefter
undlod at stemme for Finansloven, som
forkastedes med Socialdemokraternes 52 Stemmer
mod Venstres 45. 23. Marts opløste
Ministeriet da Folketinget. Ved Folketingsvalget 24.
Apr. fik Socialdemokraterne 593235 Stemmer
og 61 Mandater, medens de tilsvarende Tal
for Venstre var 402146 Stemmer og 43
Mandater (hvortil det færøske Mandat som det
44. Mandat), for Konservative 233868 Stemmer
og 24 Mandater, for Radikale 151729 Stemmer
og 16 Mandater, for Retsforbundet 25795
Stemmer og 3 Mandater. Med 77 Mandater havde
Radikale og Socialdemokrater tilsammen et
sikkert Flertal, og paa Grundlag af dette
dannedes en socialdemokratisk-radikal
Fællesregering, et Ministerium Stauning—Munch, hvori
Th. Stauning blev Statsminister og Minister
for Fiskeri og Søfart, Borgbjerg
Undervisningsminister, C. V. Bramsnæs Finansminister, J. P.
Dahl Kirkeminister, Friis-Skotte
Trafikminister, C. N. Hauge Handelsminister, L.
Rasmussen Forsvarsminister, K. K. Steincke
Socialminister, de tre radikale Politikere P. Munch,
Bertel Dahlgaard og C. Th. Zahle
henholdsvis Udenrigsminister, Indenrigsminister og
Justitsminister. Denne Regering fik sin
Udnævnelse 30. Apr. 1929. (<sp>Litt</sp>: »Det danske
Folks Historie«, VIII Bind, hvori Tiden under
Verdenskrigen og indtil 1920 er behandlet af
<sp>P. Munch</sp>, Tiden derefter af
<sp>Hans Jensen</sp>).
<i>H. J-n.</i>

Rettelse: S. 621, Sp. 1, L. 27 f. o.: 2. Aug.
1907 læs: 12. Juni 1908 — S. 625, Sp. 1. Lin. 23
f. o.: <sp>saður</sp>, læs: <sp>faður</sp>.
</chapter>

<chapter name="Danmarks Fjord, Danmarks Havn, Danmarks Ø">
<b>* Danmarks Fjord, Danmarks Havn,
Danmarks Ø</b>, se <sp>Grønland</sp>, S. 310-312.
</chapter>

<chapter name="Danmarks Folkeminder">
<b>Danmarks Folkeminder</b> har i Aarene
1908—29 udgivet en Serie paa 36 Bind, alle
vedrørende danske Folkeminder. Foreningens
Hovedforfattere i de senere Aar efter Axel Olrik's
Død 1917 er Henrik Ussing: »Minder fra
Erritsø« (1915—17), »Ingvor Ingvorsens Fortællinger
om gammelt sjællandsk Bondeliv« (1918), »Ved
Halleby Aa« (1921), »Fra Hedeboegnen« (1923),
»Aarets og Livets Højtider« (1925), »Det gamle
Harboøre« (1928); Hans Ellekilde: »J. Junge's
Nordsjællandsk Landalmue 1798« (1915), »Breve
fra en dansk Folkemindesamler« (1918), Axel
Olrik: »Nogle Grundsætninger for Sagnforskning«
(1921), »Evald Tang Kristensen's Æresbog«
(1923), »Vore danske Folkeeventyr« (1928); H.
Grüner-Nielsen: »Vore ældste Folkedanse,
Langdans og Polskdans« (1917), »Folkelig Vals«
(1920), »Læsøfolk i gamle Dage« (1924); F.
Ohrt: »Udvalgte sønderjyske Folkesagn« (1919),
»Trylleord, danske og fremmede« (1922);
Jørgen Olrik: »F. L. Grundtvig, Livet i
Klokkergaarden« (1908—09), Erik Pontoppidan:
»Fejekost til at udfeje den gamle Surdejg« (1923);
H. F. Feilberg: »Bjergtagen« (1910), »Sjæleliv«
(1914), »Nissens Historie« (1919). I de sidste
Aar har D. F. udgivet det systematiske
Arbejde Aug. F. Schmidt: »Danmarks Helligkilder«
(1926); J. S. Møller: »Folkedragter i
Nordvestsjælland« (1926), og arbejder for Tiden med
Udgivelsen af Elna Mygdal: »Amagerdragter,
Vævninger og Syninger« (<sp>Litt</sp>.: »Foreningen
D. F. 1908-26«).
<i>H. El.</i>
</chapter>

<chapter name="Danmarks geologiske Undersøgelser">
<b>Danmarks geologiske Undersøgelser</b>
ledes siden 1913 af en Direktør, hvortil er
udnævnt en af Statsgeologerne, hvis Antal nu er
4. I de senere Aar er der særlig arbejdet paa
den geologiske Kortlægning af Egnen omkring
Grænsen mellem Nørre- og Sønderjylland og
længere Syd paa. — Afdelingen for
landøkonomiske Jordbundsundersøgelser blev 1920
udskilt fra D. g. U. og knyttedes derefter til
Statens Planteavlslaboratorium.
<i>J. P. R.</i>
</chapter>

<chapter name="Danmarks Lærerforening">
<b>Danmarks Lærerforening</b> har i 1930 ca.
12000 Medlemmer i 158 Kredse. I Krigs- og
Efterkrigstiden er der arbejdet for Tillæg til
de i 1908 fastsatte Lønninger, og Foreningen
havde afgørende Indflydelse paa Loven af 4.
Okt. 1919. Overfor en i 1919 nedsat Kommission
om hele Skolevæsenets Omordning forelagde
den et Forslag, der havde vundet Tilslutning
i alle dens Kredse. Blandt Foreningens
Publikationer skal nævnes »Danmarks Folkeskole i
100 Aar« (1914) og »Danmarks Lærerforening
1874-1924« (1924).

Understøttelsesvirksomheden er udvidet til at
omfatte andre end Lærerenker og er sikret ved
fast Bidrag fra Medlemmerne samt ved flere
nye Legater, hvoraf det største — 30000 Kr. —
er stiftet af Købmand Holger Kjær i Holbæk.
Aarligt uddeles ca. 35000 Kr. I 1908 aabnedes
en indtil 1925 af I. K. Svane, senere af J.
Skibelund Eeg ledet Laaneafdeling, der
financieres af Statsanstalten for Livsforsikring, og
som 1. Oktbr. 1929 havde udlaant 4600000 Kr.,
hvoraf 1400000 Kr. var udestaaende.

Foreningen har fortsat sin indenlandske
Oplysningsvirksomhed og er Hoveddeltager fra
