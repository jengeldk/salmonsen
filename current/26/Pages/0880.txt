<chapter name="Pangaion">
<b>Pangaion,</b> d. s. s. <sp>Pirnari</sp>.
</chapter>

<chapter name="Pangalos, Theodor">
<b>* Pangalos,</b> <sp>Theodor</sp>, f. 11. Jan. 1878,
græsk General og Diktator, styrtede, efter at
have spillet en ledende militær Rolle og
gentagne Gange at have været Minister, i Marts
1929 Michalakopoulos, opkastede sig selv til
Diktator, valgtes til Præsident ved
Folkeafstemning, Apr. 1926, men styrtedes ved en
Sammensværgelse 22. Aug. 1926.
<i>H. J-n.</i>
</chapter>

<chapter name="Pangáni">
<b>* Pangáni,</b> Havnestad paa Østkysten af
Tanganjika Territoriet ved Mundingen af P. Floden.
<i>M. V.</i>
</chapter>

<chapter name="Pan Handle">
<b>Pan Handle,</b> <sp>Northern</sp>, <sp>Eastern</sp>, se
<sp>West Virginia</sp>.
</chapter>

<chapter name="Panini">
<b>Panini,</b> se <sp>Pannini, G. P.</sp>
</chapter>

<chapter name="Panisker">
<b>Panisker,</b> se <sp>Satyrer</sp>.
</chapter>

<chapter name="Panjabi">
<b>Panjabi,</b> se <sp>indiske Sprog</sp>.
</chapter>

<chapter name="Pank">
<b>Pank,</b> se <sp>Estland</sp> (<i>Suppl</i>.).
</chapter>

<chapter name="Pankhurst, E.">
<b>Pankhurst,</b> <sp>E.</sp>, d. 13. Juni 1928.
</chapter>

<chapter name="Pankow">
<b>Pankow,</b> 1920 inddraget under Stadt Berlin
i Forvaltningsdistrikt 19.
<i>M. H-n.</i>
</chapter>

<chapter name="Pannekoek, A.">
<b>Pannekoek,</b> <sp>A.</sp>, har skrevet <i>Researches on
the Structure of the Universe</i> [Amsterdam 1924],
hvor han bl. a. beskæftiger sig med de
systematiske Fejl i Durchmusterungskatalogerne.
Ifølge P. findes der i vort lokale Stjernesystem
Stjernekondensationer, hvoraf de betydeligste
ligger i Stjernebillederne Cygnus og Moneceros.
Sammen med Reesink har P. undersøgt
Linieintensiteter i Stjernespektre. P.'s mindre
Arbejder er offentliggjort i <i>Bulletin of the Astron.
Institutes of the Netherlands</i>.
<i>J. M. V. H.</i>
</chapter>

<chapter name="Panserfrugtede">
<b>Panserfrugtede,</b> se <sp>Palmerne</sp> og
<sp>Raphia</sp>.
</chapter>

<chapter name="Pansergalvanometer">
<b>Pansergalvanometer,</b> se
<sp>Skærmvirkning, magnetisk</sp> (<i>Suppl</i>.).
</chapter>

<chapter name="Panserskib">
<b>Panserskib.</b> Kun England har bygget store
Panserskibe i den nyeste Tid, nemlig
Slagskibene Nelson og Rodney. Disse har
Washingtontraktatens Standarddeplacement paa 30000 t,
der med fuld Udrustning bliver 40000 t. De har
et smalt Vandliniepanser paa 355 mm Tykkelse,
og samme Panser har Kanontaarnene til de
svære Kanoner, der alle er anbragte forude i
Skibet i 3 Taarne med 3 Kanoner i hvert Taarn.
De har 3 Panserdæk paa 76 til 152 mm
Tykkelse, af hvilke det nederste sammen med det
underliggende Cellesystem af vandtætte Rum
tjener til Beskyttelse mod Undervandsvaaben.
De nye Standardkrydsere paa 10000 t er kun
meget svagt pansrede, de engelske har kun et
Dækpanser.
<i>C. B-h.</i>
</chapter>

<chapter name="Panserulk">
<b>Panserulk,</b> se <sp>Panserkinder</sp>.
</chapter>

<chapter name="Pant">
<b>Pant.</b> Den almindelige Reform af vort
Tinglæsningssystem, der gennemførtes ved
Tinglysningsloven af 31. Marts 1926 (ikrafttraadt 1.
Apr. 1927), har selvfølgelig ogsaa stor
Betydning for Pariteretten som en af de vigtigste
tinglige Rettigheder. Med Hensyn til Lovens
almindelige Regler henvises til Artiklen
»Tinglysning«. Men desuden giver Tinglysningsloven
adskillige specielle Regler om P. De vigtigste
af disse er følgende: Pantsætning af
Erhvervsejendomme omfatter fremtidig uden særlig Aftale
Driftsinventar og Driftsmateriel samt ved
Landejendomme tillige Besætning, Gødning,
Afgrøder og andre Frembringelser, for saavidt de
ikke udskilles ifølg. regelmæssig Drift. Om dette
Tilbehør gælder da i enhver Henseende
Reglerne om Pantsætning af faste Ejendomme. —
Panteret kan fremtidig ikke stiftes over en
Del af en fast Ejendom, saa længe Delen ikke
ved Udstykning er blevet særskilt matrikuleret
som en selvstændig Ejendom. — Pantebrevet skal
derhos nævne et Størstebeløb for Gælden. Dog
gælder dette ikke Skadesløsbreve, og
Bestemmelsen kan heller ikke antages at hindre, at
Panteretten omfatter det statutmæssige
solidariske Ansvar, som den, der optager et Laan i
en Kreditforening eller lignende offentligt
Laaneinstitut, paatager sig for Foreningens
Gæld. — Om Tinglysning af Pant i Løsøre er der
ogsaa givet nye Regler, som dog i det
væsentlige stemmer med de tidligere. Derimod er de
strenge Regler om Løsørepantebrevets Form
mildnede, saaledes at der nu kun gælder de
samme lempelige Formforskrifter, som kræves
som Betingelse for Tinglysning af andre
Pantebreve og Skøder. Den væsentligste Reform af
Reglerne om P. i fast Ejendom er vel nok den
i § 40 givne, hvorved Oprykningsretten er
undergivet meget væsentlige Indskrænkninger.
Hvis der ikke i det efterstaaende Pantebrev er
vedtaget Oprykningsret, bevirker den
foranstaaende Panterets Ophør, at der opstaar en
ledig Plads i Prioritetsrækken, der ikke blot til
enhver Tid kan udfyldes af Ejeren ved Stiftelse
af en ny Panteret, men som i Tilfælde af
Konkurs eller af Udlæg i Ejendommen tjener til
Kreditorernes Fyldestgørelse uden Fortrinsret
for de efterstaaende Panthavere. En saadan
ledig Plads kaldes Ejerpant. Endvidere
bestemmer § 40, at Oprykningsret kun kan vedtages
under visse bestemte Betingelser, nemlig
saaledes, at den efterstaaende Panthaver rykker
op, efterhaanden som den foranstaaende
Prioritet afdrages, eller naar den til et forud
bestemt Tidspunkt helt indfries. Oprykningsret
kan saaledes f. Eks. ikke vedtages for det
Tilfælde, at Kapitalen paa Grund af Misligholdelse
forfalder og indfries, forinden den i
Pantebrevet nævnte normale Forfaldstid er indtraadt. —
Til Beskyttelse af Efterpanthavernes Ret er der
til Gengæld givet flere Regler i §§ 40 og 41,
der sigter til at hindre, at deres
Prioritetsstilling forringes ved, at de foranstaaende
Prioriteter bliver byrdefuldere. Efterpanthaveren med
Oprykningsret kan saaledes modsætte sig, at der
vedtages Nedsættelse af Afdragenes Størrelse
eller anden Udsættelse med Afviklingen af en
foranstaaende Prioritet. Gives der i et saadant
Tilfælde Henstand med et Afdrag, kan den
først prioriterede af Efterpanthaverne forlange,
at Afdraget i Stedet for erlægges til ham.
Endvidere kan enhver efterfølgende (eller
sideordnet) Panthaver modsætte sig, at der med
en foranstaaende Prioritetshaver træffes Aftale
om længere Uopsigelighed fra Skyldnerens Side
eller om højere Rente, end der gjaldt, da
førstnævnte Panthavers Ret blev stiftet. Om
Efterpanthaverens Stilling overfor forud
prioriterede Laan af offentlige Midler
(Kreditforeningslaan m. v.) giver Lovens § 41 nogle
særlige Regler. — Enhver tinglyst Panteret i fast
Ejendom (med det under Pantsætningen
hørende Tilbehør) omfatter tillige det pantsattes
Forsikringssummer. — I Lovens § 42
bestemmes det, at Panteretten for Hovedstolen ifølge
