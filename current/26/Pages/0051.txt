dyrkede Areal (24212 ha) anvendtes 1925
saaledes: Kornsorter optog 12652 ha, Rodfrugter
3390 ha, andre Høstafgrøder 282 ha, Brak 627
ha, Grønfoder, Græsning og Høslæt 7261 ha;
desuden var der uden for Agermarken 887 ha
Høslæt (Eng, Mose, Kær o. l.). Af det øvrige
Areal var 1920 (sidste fuldstændige Optælling)
962 ha Haver, Planteskoler, Hegn o. l., 73 ha
Moser til Tørveskær, 2175 ha Skove og
Plantager, 17 ha Hede og Lyngbakker, 1447 ha
Veje, Jernbaner, Byggepladser o. l., 175 ha
udyrkelig Grund og 479 ha Vandareal. Af de
vigtigste <sp>Husdyr</sp> fandtes 1925: 4575 Heste,
23341 Stkr. Hornkvæg, 44206 Svin og 809 Faar.

<img>Als</img>

A. hører til 94. Retskreds med Hovedtingsted
Sønderborg og Bitingsted Nordborg samt til 69.
Politikreds (Sønderborg).
<i>M. S.</i>
</chapter>

<chapter name="Alsace">
<b>* Alsace</b> [-'zas], Navn paa en gammel fransk
Provins, der ved  Versailles-Traktaten af 1919
atter kom tilbage til Frankrig. Som alle de
gamle franske Provinser er A. ingen
administrativ Enhed, men omfatter de to Departementer
Haut-Rhin og Bas-Rhin (se nærmere under
<sp>A.-Lorraine</sp>). Den sydvestlige Del af A. led
stærkt under Verdenskrigen, idet
Skyttegravskrig var etableret her fra c. 10. Novbr. 1914 til
Krigens Slutning.
<i>W. P.</i>
</chapter>

<chapter name="Alsace-Lorraine">
<b>* Alsace-Lorraine</b> [-lå'ræ.n]. Begrebet A.
omfatter den Del af de gamle franske Provinser
Alsace og Lorraine, der i 1871 blev tysk Rigsland,
Elsass-Lothringen, men atter ved
Versailles-Traktaten af 28. Juni 1919 tilstodes Frankrig.
A.-L.'s Areal er 14522 km<sup>2</sup>. Det omfatter nu de
3 Departementer: Moselle, Bas-Rhin og
Haut-Rhin (se ogsaa disse). A.-L. havde (1926)
1795100 Indb.; heraf var 164997 af fremmed
(mest tysk) Nationalitet. Det sydlige Alsace, der
var Skueplads for Skyttegravskrig, led stærkt
under Verdenskrigen. Efter Vaabenstilstanden
drog Marchal Petain ind i A.-L. 19. Novbr.
1918, og 10. Decbr. 1918 ankom Poincaré til
Strassbourg.
<i>W. P.</i>
</chapter>

<chapter name="Alsleben">
<b>Alsleben,</b> (1925) 3753 Indb.
</chapter>

<chapter name="Alslev Aa">
<b>Alslev Aa,</b> se <sp>Varde Aa</sp>.
</chapter>

<chapter name="Alslev Kro">
<b>* Alslev Kro,</b> Stationsby,
Aabenraa—Løgumkloster-Banen. (Se <sp>Danmark</sp>,
Samfærdselskortet, <i>Suppl.</i>).
</chapter>

<chapter name="Alstahaug">
<b>Alstahaug,</b> <sp>Herred</sp>, A. Sorenskriveri,
Helgeland Politidistrikt, Nordland Fylke, (1920)
1549 Indb. Af Arealet 91,7 km<sup>2</sup> er 7,1 km<sup>2</sup> Ager
og Eng, 12,7 km<sup>2</sup> Skov, Resten er Udmark,
Fjeld og Myr. Antagen Formue 1927 var 1,6
Mill. Kr. og Indtægt 607443 Kr. (<sp>Litt.</sp>: <sp>M.
Jakobsen</sp>, »A. Kannikegjeld eller om
Hatfjelddalen« [Mosjøen 1914]).
<i>M. H.</i>
</chapter>

<chapter name="Alsted">
<b>Alsted,</b> <sp>Herred</sp>, havde 1925 14353 Indb.
(1921: 13950, 1916: 13279), eller 61 pr. km<sup>2</sup>. Det
hører til 19. Retskreds med Tingsted
i Sorø og til 13. Politikreds (Ringsted).
<i>M. S.</i>
</chapter>

<chapter name="Alsted Mølleaa">
<b>Alsted Mølleaa,</b> se <sp>Gudenaa</sp>.
</chapter>

<chapter name="Alston">
<b>Alston,</b> 1927) 2713 Indb.
</chapter>

<chapter name="Alstroemeria">
<b>* Alstroemēria</b>
(<i>Amaryllidaceæ</i>) er fleraarige Planter med
knoldformede Rødder. Som
Staude dyrkes <i>Aurantiaca</i> D. Don.,
Chile, 60—100 cm. med
orangegule Blomster i Juli. Formeres
ved Deling om Efteraaret, og dækkes om Vinteren.
<i>P. F.</i>
</chapter>

<chapter name="Alstrup, Carl Marinus">
<b>* Alstrup,</b> <sp>Carl Marinus</sp>, dansk Skuespiller,
f. 11. Apr. 1877 i Kjøbenhavn, debuterede 1896 i Oslo
og tilhørte de danske Provinsscener, indtil han 1904
kom til Frederiksberg Teater. Her og siden (fra 1913)
paa Scala blev A. en af Hovedstadens mest populære
Skuespillere baade i Operetter og navnlig i Revuer.
Han har skabt en lang Række kjøbenhavnske Typer med
godmodig Humor og forsorent Blink i Øjnene; han
har rigt Lune og barokke Indfald og kan
foredrage en Vise med smaa Midler, saaledes at
Pointen kommer til sin Ret. A. nærer Aspirationer
som alvorlig Karakterskuespiller og har
forsøgt sig i nogle Scener af Shakespeare's
Othello og (paa Casino) som Kean, men denne
agtværdige Stræben har kun yderligere
præciseret hans Evne som Komiker. 1928 var han
Leder af Sønderbros Teater. 1930 fejrede han
en Triumf som Soldaten Schweijk paa Fønix-Teatret.
<i>R. N.</i>
</chapter>

<chapter name="Alta">
<b>Alta,</b> <sp>Herred</sp> (før Alten), A.
Sorenskriveri, Vestfinmark Politidistrikt, Finmark
Fylke, (1920) 2864 Indb. Af Arealet 2048 km<sup>2</sup> er
8,2 km<sup>2</sup> Ager og Eng, 243 km<sup>2</sup> Skov, 40 km<sup>2</sup>
Ferskvand; Resten er Udmark, Fjeld og Myr.
Altagaard er Standkvarter for A. Bataillon med
Eksercerplads. Fra Altafjordens Bund udgaar
Fjeldvejen til Kautokeino og Karasjok. Ved
Bossekop Vestfinmarks Fylkeskole,
Husmoderskole og Middelskole. Antagen Formue 1927
var 3,9 Mill. Kr. og Indtægt 1444000 Kr.
<i>M. H.</i>
</chapter>

<chapter name="Altamira y Crevea, Rafael">
<b>Altamira y Crevea,</b> <sp>Rafael</sp>, er nu
Professor ved <i>Universidad Central</i> i Madrid og
har desuden en Stilling som Dommer i den
internationale Voldgiftsret i Haag. Værker af
ham fra de senere Aar er: <i>Arte y realidad</i>
(1921) og <i>Estudios de crítica literaria y
artística</i> (1925).
<i>E. G.</i>
</chapter>
