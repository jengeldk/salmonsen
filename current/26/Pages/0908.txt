<chapter name="Postanvisning">
<b>Postanvisning.</b> Ønskes en Postanvisning
besørget pr. Telegraf, erlægges et Telegramgebyr
af 2 Kr. uanset Ordantallet. For eventuelt
tilføjede private Meddelelser erlægges Ordtakst
uden Minimumsgebyr. For
Telegrampostanvisninger til og fra Færøerne opkræves dog for
hele Telegrammet Gebyr efter de for
Telegrammer til og fra Færøerne gældende Takster.

Telegrampostanvisninger til Indlandet bliver
altid takseret og behandlet som
Ekspres-Telegrampostanvisninger, medmindre Afsenderen
udtrykkeligt forlanger dem udsendt med den
ordinære Postomdeling.
<i>T. V. J.</i>

<sp>Norge</sp>. Til en Del Kontorer kan der sendes
Anvisninger paa Beløb til og med 10000 Kr.,
ligesom der til Kontorer, hvor det bliver
særskilt tilladt, kan sendes Anvisninger til Beløb
til og med 20000 Kr.
<i>M. H.</i>
</chapter>

<chapter name="Postawy">
<b>Postawy,</b> se <sp>Verdenskrigen</sp>, S. 808.
</chapter>

<chapter name="Postbaad">
<b>Postbaad,</b> d. s. s. <sp>Postskib</sp>.
</chapter>

<chapter name="Postbedrageri">
<b>Postbedrageri</b> er ikke i Borgerlig
Straffelov af 15. Apr. 1930 medtaget som nogen
særlig fremhævet Berigelsesforbrydelse, men
Forholdet vil nu falde ind under en i Loven
indeholdt ny almindelig Bestemmelse om
Strafforhøjelse, naar en Del nærmere angivne
Forbrydelser — derunder Underslæb (s. d.) — er
foretagne under Udførelsen af offentlig
Tjeneste eller Hverv.
<i>E. L-n.</i>
</chapter>

<chapter name="Postbesørgelse af ufrankerede Forsendelser for Enkeltporto">
<b>* Postbesørgelse af ufrankerede
Forsendelser for Enkeltporto.</b> Enhver Stats- eller
kommunal Myndighed har Ret til at faa
Indberetninger, Erklæringer m. v., som af
Myndigheden er beordret indsendt, postbesørget
ufrankeret til sig for Enkeltporto, hvilket ogsaa
gælder de Forsendelser, der ellers er undergivet
Frankotvang. Aftale maa træffes med
Udleveringsposthuset, og Forsendelserne skal foruden
tydeligt at vise, at de er bestemt til
Myndigheden som saadan, hvorfor Adressen ikke maa
indeholde noget Personnavn, være paaskrevet
eller paatrykt Ordene: »Postbesørges ufrankeret«
i en Ramme noget under det Sted, hvor
Frimærkerne ellers anbringes.

Institutioner, Foreninger, Firmaer o. lign.,
der Lejlighedsvis eller regelmæssigt fra en større
ubestemt Kreds af Afsendere skal modtage et
stort Antal ensartede almindelige
Brevforsendelser, med Hensyn til hvilke det er af Betydning,
at Afsenderen fritages for at udrede Portoen, f.
Eks. Stemmesedler, Bestillingssedler o. lign.,
kan ved Henvendelse til
Bestemmelsespostkontoret faa Tilladelse til at faa saadanne
Forsendelser — herunder Tryksager — postbesørget i
ufrankeret Stand og udleveret mod Betaling
af Enkeltporto. Forsendelserne skal foruden
tydelig Adresse i en Ramme under det Sted,
hvor Frimærkerne ellers anbringes, være
paatrykt: »Kan nedlægges ufrankeret i
Postbrevkasserne«. Efter Andragende til Poststyrelsen kan
samme Fremgangsmaade anvendes paa
Forsendelser af anden Art end almindelige
Brevforsendelser, naar Omstændighederne maatte tale
derfor.
<i>T. V. J.</i>
</chapter>

<chapter name="Postény">
<b>Postény,</b> d. s. s. <sp>Pistjan</sp>.
</chapter>

<chapter name="Postflag">
<b>Postflag,</b> se <sp>Postskib</sp>.
</chapter>

<chapter name="Postkreditiver">
<b>Postkreditiver</b> udstedes af det danske
Postvæsen til Værdi 100, 250, 500 eller 1000 Kr. og
indeholder 10 Kuponer, hver lydende paa
henholdsvis 10, 25, 50 og 100 Kr. Kuponerne er
gyldige i 4 Maaneder fra Udstedelsesdagen. Et
P. kan købes ved ethvert Postkontor
(Postekspedition) eller — for Postkontohaveres
Vedkommende — bestilles ved Girering af Beløbet
til Konto »P.«. Af Hensyn til Kontrollen skal
Indehaveren ved P.'s Modtagelse straks anføre
sit Navn foroven paa hver enkelt Kupon,
medens der forneden er Plads til Underskrift ved
Hævning af Kuponens Paalydende paa et
Postkontor eller en Postekspedition. Indehaveren er
ansvarlig for alle Følger, der opstaar ved
Misbrug, Tab eller Bortkomst af P. eller de deri
nævnte Kuponer. Er hele Beløbet ikke udbetalt
efter 4 Maaneders Forløb, tilbagebetales Resten
af Postgirokontoret mod Indsendelse af
Kreditivet med de tilbageværende Kuponer.
<i>T. V. J.</i>
</chapter>

<chapter name="postmenstruel">
<b>postmenstruel,</b> se <sp>Menstruation</sp>.
</chapter>

<chapter name="Postopkrævning">
<b>Postopkrævning</b> (Norge). Antallet af P. er
stærkt varierende. I 1913 var der i Tusinder
649, i 1926 1206, i 1927 993 og i 1928 870.
Værdien af P. var:
<table>
<td>1913<td r>7,3<td c>Mill.<td c>Kr.
<td>1926<td r>26,8<td c>—<td c>—
<td>1927<td r>19,0<td c>—<td c>—
<td>1928<td r>17,1<td c>—<td c>—
</table>
<i>M. H.</i>
</chapter>

<chapter name="Postúmia">
<b>* Postúmia,</b> det nye italienske Navn paa den
tidligere østerrigske By Adelsberg (s. d.).
<i>W. P.</i>
</chapter>

<chapter name="Postvorta">
<b>Postvorta,</b> se <sp>Carmenta</sp>.
</chapter>

<chapter name="Postvæsen">
<b>Postvæsen.</b> Ved Lov af 30. Maj 1927 blev P.
og Telegrafvæsenet forenet til een Etat med
fælles Styrelse fra 1. Juni 1927. P.- og
Telegrafvæsenet ledes af en Generaldirektør, der staar
som Departementschef umiddelbart under
Ministeren for offentlige Arbejder og har den
øverste Ledelse saavel af Etatens Drift, som af
Nyanlæg. Til Medhjælp for Generaldirektøren
virker 3 Afdelingschefer samt det fornødne fagligt
og teknisk uddannede Personale. Til at føre
Tilsyn med Postkontorer og Telegrafkontorer,
til Afholdelse af Kasseeftersyn samt til
Udførelse af visse administrative Forretninger
virker i Kjøbenhavn 1 Overpostmester og udenfor
Kjøbenhavn indtil 4 Overinspektører. De i de 2
hidtidige Etater ansatte Tjenestemænd
betragtes efter Sammenslutningen uden Udfærdigelse
af nyt Ansættelsesbrev som ansat i samme
Stilling i den samlede Etat. Afgrænsningen af de 3
Afdelingschefers Myndighedsomraade er ordnet
paa følgende Maade: Til 1. Afdeling er henlagt
1. og 2. Ekspeditionskontor (Sager vedrørende
den almindelige Organisation, Kontorernes Drift
og Personalet), Bogholderikontoret,
Revisionskontoret og Postgirokontoret; til 2. Afdeling
hører 3. og 4. Ekspeditionskontor (Sager
vedrørende Love og Bestemmelser, Takster m.
v. henholdsvis for Ind- og Udland) samt
Kurskontoret, og endelig omfatter 3. Afdeling
Teknisk Ekspeditionskontor og de tekniske
Virksomheder og Administration af Bygninger,
Anskaffelse og Vedligeholdelse af Lokaler,
Materiel, Inventar og Befordringsmidler.
Distriktstyrelsen bestaar af Overpostmesteren i
Kjøbenhavn, Overinspektørerne i 1.—4. Distrikt med
Kontorer henholdsvis i Kjøbenhavn, Odense,
Aarhus og Aalborg samt Distriktsingeniørerne
