<chapter name="Adansonia">
<b>Adansonia.</b> Rettelse: Under Ill. staar
Adonsonia læs: Adansonia
</chapter>

<chapter name="Adapassari">
<b>Adapassari</b> (Adabasar), By i Vilajetet Kodja
Ili, Lilleasien, Nordøst for Søen Sabandja Göl,
Jernbane til Hamidié ved den anatoliske
Hovedbane, har (1927) 22549 Indb.
<i>M. V.</i>
</chapter>

<chapter name="Adcitation">
<b>Adcitation.</b> Om den mest praktiske Form
for A. giver Retsplejeloven Regler i §§ 253,
383 og 384. Herefter kan Sagsøgeren med
Rettens Tilladelse indstævne en Trediemand til at
lide Dom alternativt eller solidarisk med den
oprindelig sagsøgte. Saadan Tilladelse kan dog
- i alt Fald naar den oprindelig sagsøgte
protesterer — kun gives, naar det ikke skyldes
Sagsøgerens Forsømmelse, at Trediemand ikke
fra først af var medindstævnet under Sagen. Om
andre Former for A. (Sagsøgerens Indstævning
af Trediemand som Medsagsøger, Sagsøgtes
Indstævning af Trediemand som Medsagsøger eller
Medsagsøgt) giver Retsplejeloven ingen Regler.
Der kan dog næppe være Tvivl om, at saadan
A. kun kan tillades med alle Parters Samtykke.
En særlig Hjemmel for Sagsøgtes A. af
Trediemand som Medsagsøgt haves dog i Lov Nr. 130
af 27. Maj 1908 §§ 14 og 15, hvorefter en
indklaget Barnefader har Ret til at kræve andre
Mandspersoner medinddraget i
Alimentationssagen for at faa Spørgsmaalet om deres
Bidragspligt afgjort.
<i>A. D. B.</i>
</chapter>

<chapter name="Addams, J.">
<b>Addams,</b> <sp>J.</sp> 1915 blev hun Præsident for
den s. A. stiftede <i>League for Peace and
Freedom</i>, og 1922 skrev hun <i>Peace and Bread in
Time of War</i>.
<i>F. B.</i>
</chapter>

<chapter name="Addis Abeba">
<b>Addis Abeba.</b> Indbyggertallet er noget
fluktuerende, men anslaas almindelig til c.
50—60000, hvoraf c. 1000 fremmede (Indere,
Arabere, Grækere). Jernbanen fra Djibuti blev 1918
ført helt igennem til A., og i de seneste Aar
er der anlagt talrige regelmæssige Gader og
Veje i og om Byen. 1924 anlagdes et stort
amerikansk Hospital.
<i>C. A.</i>
</chapter>

<chapter name="Addiscombe">
<b>Addiscombe,</b> se <sp>Croydon</sp>.
</chapter>

<chapter name="Addua">
<b>Addua,</b> se <sp>Adda</sp>.
</chapter>

<chapter name="Adel">
<b>Adel.</b> Rettelse, S. 161, Sp. 1, L. 23 f. o.:
forviklede læs: indviklede. — S 162, Sp. 1, L.
10 f. o.: Parlamentssession læs:
Parlamentssamling
</chapter>

<chapter name="Adelaide">
<b>Adelaide</b> med Forstæder, (1926) 316865 Indb.
</chapter>

<chapter name="Adelens Tilnavne">
<b>* Adelens Tilnavne.</b> Baade i Danmark og
Hertugdømmerne fik Adelsslægterne tidligt i
Folkemunde et beskrivende Adjektiv føjet til
deres Navn. Disse Navne, der ofte var af
satirisk Art, hentydede dels til ydre Kendetegn:
de smukke Marsvin'er, de høje Lunge'r, dels
til Slægtens Karaktertræk: de onde Bryske'r,
de gerrige Krabbe'r, de hoffærdige Holck'er, de
gode Grubbe'r, de stille Urne'r, de lystige
Brahe'r, de stolte Gøye'r o. s. v., dels til
Slægtens Kaar: de fattige Brockenhuus'er og
de rige Gyldenstierne'r. En Liste over disse
Navne, optegnet af Mourids Podebusk,
stammer fra Frederik II's Tid, en anden er fundet
blandt Klevenfeld's Afskrifter. (<sp>Litt</sp>.: <sp>P. F.
Suhm</sp>, »Samling til den danske Historie«, I,
2. Hefte).
<i>P. B. G.</i>
</chapter>

<chapter name="Adelsaarbog">
<b>Adelsaarbog,</b> d. s. s. <sp>Adelskalender</sp>.
</chapter>

<chapter name="Adelsberg">
<b>Adelsberg,</b> efter Verdenskrigen By i den
italienske Provins Venezia Giulia. 2000 mest
slovenske Indb.
<i>M. H-n.</i>
</chapter>

<chapter name="Adelskalender">
<b>Adelskalender.</b> »Danmarks Adels Aarbog«
har været redigeret af følgende: Aargang 1918
af G. O. A. von Irgens-Bergh, Aargang
1919—1926 af Irgens-Bergh og Louis Bobé og
Aargang 1927 o. flg. af J. V. Teisen og Louis Bobé.
</chapter>

<chapter name="Adelswärd, A. T.">
<b>Adelswärd,</b> <sp>A. T.</sp>, afgik som Finansminister
1914. Han var derefter en af de heftigste
Oppositionsmænd mod Ministeriet Hammarskjöld's
Politik, hvis virkelige Neutralitet under
Verdenskrigen han drog i Tvivl. A. har, foruden
økonomiske Spørgsmaal, særligt interesseret sig
for interparlamentariske; blev 1922 Præsident
for den interparlamentariske Union. D. 29.
Sept. 1929.
<i>R. B-g.</i>
</chapter>

<chapter name="Aden">
<b>Aden,</b> (1921) 56500 Indb.
</chapter>

<chapter name="Adenocarcinom">
<b>Adenocarcinom,</b> se <sp>Mavekræft</sp>.
</chapter>

<chapter name="Adenopapillom">
<b>Adenopapillom</b>, se <sp>Svulst</sp>, S. 825.
</chapter>

<chapter name="Adgangsbevis">
<b>Adgangsbevis.</b> Personer, der ved
personlig Henvendelse ønsker at optage eller
medvirke til Optagelse af Bestillinger for
<sp>udenlandsk</sp> Regning, maa hos Toldvæsenet
indgive Anmeldelse herom og hos dette erhverve
et A. Saadanne udstedes enten for et Aar eller
for kun 6 Uger og koster henholdsvis 300 Kr.
og 100 Kr. for det første repræsenterede
Firma og 150 og 50 Kr. for hvert yderligere
Firma. A. kan inden for Gyldighedstiden overføres
til en anden Repræsentant for vedkommende
Firma mod et Gebyr af 20 Kr. Falbydelse og
Salg maa kun ske til Erhvervsdrivende i og for
deres Næring, samt til Andelsforeninger.
Fritagne for at erhverve A. er Personer, som i
det sidst forløbne Aar har drevet og stadig
driver Næring her i Landet i Henhold til en
Næringsadkomst, der berettiger til Salg af
vedkommende Varer — d. v. s. i Almindelighed:
Grosserer-Borgerskab. Ved denne Undtagelse er
Landets egne næringsdrivende Borgere blevet
bedre stillet end Udlændinge med Hensyn til
at repræsentere udenlandske Firmaer.
Bestemmelserne findes nu i Lov Nr. 138 af 1. Juli
1927, jfr. Bekendtgørelse af 12. Septbr. 1927.
<i>Ch. V. N.</i>
</chapter>

<chapter name="Adhæsion">
<b>Adhæsion,</b> folkeretlig, se <sp>Traktat</sp>, S. 676.
</chapter>

<chapter name="Adi Abbas">
<b>Adi Abbas,</b> se <sp>Addis Abeba</sp>.
</chapter>

<chapter name="Adiadokokinese">
<b>Adiadokokinese,</b> se <i>Diadokokinese</i>.
</chapter>

<chapter name="Adigetto-Kanalen">
<b>Adigetto-Kanalen,</b> se <sp>Italien</sp>, S. 635.
</chapter>

<chapter name="Adiodon">
<b>Adiodon,</b> se <sp>Asfaltfernis</sp>.
</chapter>

<chapter name="Adirnastschai">
<b>Adirnastschai,</b> se <sp>Rhyndakos</sp>.
</chapter>

<chapter name="Adirondack Mountains">
<b>Adirondack Mountains,</b> se <sp>New York</sp>,
S. 886.
</chapter>

<chapter name="Adler, A. C. D.">
<b>Adler,</b> <sp>A. C. D.</sp>, fik i 1923 Medaillen <i>Ingenio
et Arti</i>.
</chapter>

<chapter name="Adler, Friedrich">
<b>* Adler,</b> <sp>Friedrich</sp>, østerrigsk Politiker,
f. 9. Juli 1879, Søn af Victor A., virkede mod
Verdenskrigen omtrent som Liebknecht og
Haase i Tyskland, nedskød 21. Oktbr. 1916 paa
en Restaurant Ministerpræsident Stürgk,
dødsdømtes, benaadedes og frigaves saa af
Fængslet, deltog i den østerrigske Revolution Novbr.
1918 og har senere været fremtrædende
socialistisk Politiker.
<i>H. J-n.</i>
</chapter>

<chapter name="Adler, Guido">
<b>Adler,</b> <sp>Guido</sp>, seneste Arbejder er »Der
Stil in der Musik«, »G. Mahler« og »Methode
der Musikgeschichte«, og Redaktionen af den
store »Handbuch der Musikgeschichte« (1924);
A. traadte 1927 tilbage som
Universitetsprofessor.
<i>W. B.</i>
</chapter>

<chapter name="Adler, V.">
<b>Adler,</b> <sp>V.</sp>, var med til at styrte det
østerrigske Monarki 1918 og blev 1. November den ny
