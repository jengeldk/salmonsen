Hertil kommer endnu Aden og Protektorater
i Arabien, 23000 km<sup>2</sup> og c. 100000 Indb., samt
Øen Socotra ved Afrika, 3579 Indb. med 12000
Indb. Administrationen af disse Landsdele staar
under det indiske Indenrigsministerium,
politiske Spørgsmaal hører under Koloniministeriet
i London og Forsvaret under det engelske
Krigsministerium. 1921 aabnedes en lovgivende
Forsamling paa 145 Medlemmer, hvoraf 104
valgte, 41 udnævnte af Regeringen. Landbruget
sysselsætter 72 % af Befolkningen, Industri 11
%, Varetransport og Handel 7 %, andre
Erhverv 10 %. I de umiddelbare Besiddelser var
1924-25 12 % af Arealet bevokset med Skov,
6 % var vandet, 25 % uvandet Agerland, 7
% Brakmark. 1926—27 avledes 29,6 Mill. t Ris,
8,9 Mill. t Hvede, 3,3 Mill. t Sukkerroer, 2 Mill.
t Jordnødder, 5 Mill. Baller Bomuld, 12,1 Mill.
Baller Jute, 188,2 Mill. kg Te, 10,4 Mill. kg
Kautsjuk. 1924—25 holdtes 120,3 Mill. Okser,
30,6 Mill. Bøfler, 23,2 Mill. Faar, 39,2 Mill.
Geder, 1,7 Mill. Heste, 1,4 Mill. Æsler, 0,5 Mill.
Kameler. 276 Spinderier og Væverier for
Bomuld sysselsætter 332000 Arbejdere, 88 Jutemøller
342000 Arbejdere, 1905 Bomuldspresserier 143000
Arbejdere, 74 Jernbane- og Sporvejsværksteder
74600 Arbejdere, 1226 Rismøller 64600
Arbejdere, 822 Tefaktorier 60800 Arbejdere.
Indførselens Værdi var 1926—27 2409,1 Mill. Rupier,
Udførselens 3110,5 Mill. Rupier. Der udføres
navnlig Bomuld (586 Mill. Rupier),
Bomuldsvarer (107 Mill. Rupier), Jutevarer (532 Mill.
Rupier), Jute (268 Mill. Rupier), Te (290 Mill.
Rupier), Oliefrø (191 Mill. Rupier), Huder,
Skind og Læder (14,7 Mill. Rupier). 1926 var
der 62478 km Jernbane. Rupien stabiliseredes
1927 til en Værdi af 1 sh 6 d. Statens Budget
for 1928 balancerede med 1253 Mill. Rupier, de
enkelte Provinsers med tilsammen 3228 Mill.
Rupier. 1921 var kun 7 % af Befolkningen i
Stand til at læse og skrive, af Mændene 12 %,
af Kvinderne 1,8 %. Der findes 14
Universiteter, hvoraf 8 er oprettede 1920 og senere
og desuden 1 hinduisk og 1 muhammedansk
Universitet samt 2 Universiteter i
Vasalstaterne (Haidarabad og Maisur). — Dernæst findes
tekniske Skoler, Lovskoler, Lægeskoler,
Lærerskoler. Ved Universiteterne studerer 6623 Mænd,
i Colleges, knyttede til Universiteterne, 62357
Mænd og 1231 Kvinder, Fagskoler 295741 Mænd
og 11528 Kvinder. Mellemskolerne har 1583092
mandlige og 133055 kvindelige Elever, i
Folkeskolerne gaar 6884786 Drenge og 914290 Piger.
(<sp>Litt</sp>.: <sp>V. Lovett</sp>, <i>A History of the Indian
Nationalist Movement</i> [London 1920]; <sp>I. D.
Anderson</sp>, <i>British Administration of India</i>
[London 1920]; <sp>C. Bald</sp>, <i>Indian Tea</i> [Calcutta 1922];
<sp>S. C. Brown</sp>, <i>Indias Mineral Wealth</i> [Bombay
1923]; <sp>D. G. Harris</sp>, <i>Irrigation in India</i>
[Bombay 1923]; <sp>I. H. Kelmann</sp>, <i>Labour in India</i>
[London & New York 1923]; <sp>V. Lovell</sp>, <i>India</i>
[London 1923]; <sp>D. R. Gadill</sp>, <i>Industrial
Evolution of India in Recent Times</i> [London
1924]; <sp>A. Howard</sp>, <i>Crop Production in India</i>
[London 1924]; <sp>K. V. Iyer</sp>, <i>Indian Railways</i>
[Bombay 1924]; <sp>Lord Curzon</sp>, <i>British
Government in India</i> [London 1925]; <sp>P. P.
Pillai</sp>, <i>Economic Conditions in India</i> [London
1925]; <sp>Earl of Ronaldshay</sp>, <i>India</i>
[London 1925]; <sp>W. A. J. Archbald</sp>, <i>Outlines of
Indian Constitutional History</i> [London 1926]; <sp>G.
Chand</sp>, <i>Financial System of India</i> [London
1926]; <sp>A. Mayhew</sp>, <i>The Education of India</i>
[London 1926]; <sp>E. A. Smythies</sp>, <i>Indian
Forest Wealth</i> [London 1926]; <sp>E. P.
Stebbing</sp>, <i>The Forests of India</i>, I—III [London
1922-26]).
<i>M. V.</i>
</chapter>

<chapter name="indo-kinesisk Sprogæt">
<b>indo-kinesisk Sprogæt,</b> se <sp>asiatiske
Sprog</sp>.
</chapter>

<chapter name="Indor">
<b>Indor</b> hører under Central India (Agency),
21762 km<sup>2</sup> med 1151578 Indb. (1921). —
Hovedstaden I. har 93091 Indb. (1921), heraf 69872
Hinduer, 19723 Muhammedanere og 2868
Jaina'er.
<i>W. P.</i>
</chapter>

<chapter name="Indravati">
<b>Indravati,</b> se <sp>Godavari</sp>.
</chapter>

<chapter name="Indre">
<b>Indre,</b> Departement i Midtfrankrig, 255095
Indb. (1926), deles i 3 Arrondissementer:
Châteauroux, Le Blanc og La Châtre. (23 Kantoner
og 247 Kommuner).
<i>W. P.</i>
</chapter>

<chapter name="Indre-et-Loire">
<b>Indre-et-Loire,</b> 334486 Indb. (1926), deles i
2 Arrondissementer: Tours og Chinon. Tidligere
Arrondissement Loches er optaget af Tours.
<i>W. P.</i>
</chapter>

<chapter name="Indregistrering">
<b>Indregistrering.</b> Ved Lov Nr. 57 af 14.
Marts 1924 er der oprettet Folkeregistre i alle
Landets Kommuner. Registrene, der er
oprettede og holdes <i>à jour</i> ved Hjælp af aarlige
Skemaer (nærmest svarende til de tidligere
Mandtalslister), som Husejerne skal sørge for
cirkulerer blandt Husets Beboere, og som det
paahviler enhver Husfader eller selvstændig
Lejer behørigt at udfylde, indeholder Oplysning
om enhver Beboers Navn, Køn, Stilling, Bopæl,
Alder, Fødested, Statsborgerforhold samt
ægteskabelige og huslige Stilling. Registrene
revideres endvidere paa Grundlag af
Folketællingslisterne. Fødsler og Navngivelser skal af
Præsterne (i de sønderjydske Landsdele
Personregisterførerne) inden 8 Dage og Dødsfald af
Skifteretterne inden 3 Dage efter Begivenheden
anmeldes for Registret. Flytninger skal meldes
inden 15 Dage til vedkommende Kommunes
Register, eller hvis Flytning sker til en anden
Kommune, til begges Registre. Hvis det er en
Medhjælper eller Lærling, der flytter, paahviler
Anmeldelsespligten foruden den flyttende tillige
Husbonden eller Læremesteren, hos hvem de
har haft Bopæl. Flytter en Lejer, paahviler
Pligten tillige Værten.— Enhver har Adgang
til af Folkeregistret at faa Attestation for, at
han selv har boet i Kommunen i et bestemt
Tidsrum. Ogsaa andres Adresser vil normalt
kunne faas oplyst gennem Registret; men hvis
en Person anmoder Registret om ikke at
opgive hans Adresse, og anfører rimelige Grunde
derfor, vil Adressen ikke blive meddelt andre.
Overtrædelser af Lovens Bestemmelser straffes
med Bøder.
<i>A. D. B.</i>
</chapter>

<chapter name="Indrien">
<b>Indrien,</b> se (ogsaa) <sp>Halvaber</sp>, S. 722.
</chapter>

<chapter name="Indsnøringssygdom">
<b>Indsnøringssygdom,</b> se <sp>Phoma</sp>.
</chapter>

<chapter name="Indsugningsevne">
<b>Indsugningsevne,</b> <sp>Lys'</sp>, se <sp>Absorption</sp>
(af Straaler).
</chapter>

<chapter name="Indtryksprøve">
<b>Indtryksprøve,</b> se <sp>Haardhed</sp>.
</chapter>

<chapter name="Indtørring">
<b>* Indtørring.</b> Medens de fleste Dyr kun i
ringe Grad taaler at udsættes for Udtørring,
kender man ikke desto mindre Eksempler paa,
at enkelte Dyreformer efter fuldstændig I. atter
