<chapter name="Vessman">
<b>Vessman,</b> d. s. s. <sp>Vässman</sp>.
</chapter>

<chapter name="West, Rebecca">
<b>* West</b> [wæst], Rebecca (egentlig
<sp>Cecily Fairfield</sp>), engelsk Forfatterinde, f.
Julen 1892, gik i Skole i Edinburgh. Begyndte som
Journalist 19 Aar gammel ved Bladet
<i>Freewoman</i>, der kæmpede for Kvindernes
Rettigheder, og blev Aaret efter ansat som politisk
Medarbejder ved <i>The Clarion</i>; har senere
skrevet Artikler til <i>The Daily News</i> og <i>The New
Statesman</i>, samt til amerikanske Aviser.
Debuterede som Romanforfatterinde i 1918 med <i>The
Return of the Soldier</i>, der i 1922 fulgtes af
den noget længere Bog <i>The Judge</i>. De er begge
særegne Bøger, skrevet med en fængslende,
omend noget morbid Intensitet; særlig den
sidste, der omhandler Forholdet mellem en
Moder og hendes Søn, og den Konflikt, som
opstaar, da han vil gifte sig, virker til Tider
meget melodramatisk. Har tillige skrevet en
Bog om <sp>Heny James</sp>, af hvem hun er
noget paavirket.
<i>E. B.</i>
</chapter>

<chapter name="Vest-Agder Fylke">
<b>Vest-Agder Fylke,</b> Areal 7253,4 km<sup>2</sup>, deraf
Byerne 18,9 km<sup>2</sup>, med 82807 Indb., deraf i
Byerne 25989 Indb. Landarealet er 6864 km<sup>2</sup>, deraf
produktivt Land 3474,9 km<sup>2</sup>. Landejendommenes
samlede Værdi i 1926 var 100 Mill. Kr.
Levendefødte i 1927 996, hvoraf 21 uægte; der døde
662 og udvandrede 1191. Skovarealet udgjorde
1800 km<sup>2</sup> og det dyrkede Jordareal 184 km<sup>2</sup>.
Høstudbyttet var 600 t Hvede, 200 t Rug, 500 t
Byg, 5600 t Havre, 20 t Blandkorn, 12700 t
Kartofler, 72500 t Hø. Husdyrholdet udgjorde 4400
Heste, 43000 Stkr. Storfæ, 39700 Sauer, 1800
Geder, 3500 Svin, 118000 Stkr. Fjerkræ.
Udbyttet af Fiskerierne var i 1926 1,68 Mill. Kr. Den
antagne Formue i 1927 var 175,8 Mill. Kr. og
Indtægt 29,5 Mill. Kr. Herreds- og
Fylkekassernes Gæld pr. 30. Juni 1927 var 29,6 Mill. Kr.
Ved Stortingsvalget i 1927 var der 31100
Stemmeberettigede; heraf stemte 55 %. Den
udnytbare Vandkraft udgjorde 688000 Turbin
Hestekræfter; heraf var udbygget i 1928 49000.
Længden af de offentlige Veje var i 1928 2070 km og
af Jernbanerne 66 km.
<i>M. H.</i>
</chapter>

<chapter name="Westall, Richard og William">
<b>Westall</b> ['væstə£], 1) <sp>Richard</sp>, engelsk
Maler, f. 1765 i Hertford, d. 1836 i London. W.
gik paa Akademiet, blev Ven med Lawrence,
skaffede sig rigeligt Udkomme som Illustrator
til Bøger m. v. (for Boydell og andre
Forlæggere), var blandt de første i Akvarelfaget
(flere Vandfarveportrætter i fuld Størrelse)
og blev 1798 Medlem af Londons Akademi.
Han malede Landskaber, Genrer, mytologiske
Arbejder o. l.: »Den tornekronede Kristus« (i
alle Sjæles Kirke i London), »Venus med
Amoriner« (i Londons Wallace-Collection),
Akvareller, »Vandbærerske« (1925 i Dublin-Museet) etc.
Paa sine ældre Dage, da han havde mistet sin
Formue, underviste han den senere Dronning
Victoria i Tegning. I Londons <i>National Gallery</i>
et Portræt af W. 2) <sp>William</sp>, ovennævntes
Broder, f. 1781 i Hertford, d. 1850 i London.
W. gik en kort Tid paa London-Akademiet, men
fik Rejselejlighed til Australien, kom til Kina og
Indien, stadig malende (f. Eks. Grottetempelet i
Elephanta), mistede undervejs mange af sine
Skitser m. v. og kom hjem efter 4 Aars
Forløb, men var snart igen paa Rejser (Madeira).
Hans mange Billeder fra de fremmede Egne (og
ogsaa fra England), gerne i Vandfarver, har
ikke alene megen topografisk, men ogsaa
kunstnerisk Værdi. En Del Billeder i Londons
<i>Victoria and Albert Museum</i>.
<i>A. Hk.</i>
</chapter>

<chapter name="Vestamerikansk Weymouthsfyr">
<b>Vestamerikansk Weymouthsfyr,</b> se
<sp>Pittus</sp>.
</chapter>

<chapter name="Vestantarktis">
<b>Vestantarktis.</b> De Landmasser, som ligger
Vest for Weddelhavet, har hidtil været anset for
en Halvø fra V. Sir Hubert Wilkins
Flyveekspedition i December 1928 har imidlertid vist, at
dette ikke er Tilfældet. Mellem 63° s. Br. og
den sydlige Polarkreds strækker sig en
langstrakt Ø fra Nordøst mod Sydvest, hvis
vigtigste Dele er kendt under Navnene Louis
Philippe Land, Palmer Land og Graham Land. Øst
for denne Ø ligger Joinville Ø, James Ross Ø
og flere Smaaøer, medens Palmer Archipelet og
Biscol Øerne ligger mod Vest. Ved Polarkredsen
skiller Crane Channel Hovedøen fra en anden
Ø, hvis vigtigste Dele er kendt som Loubet Land,
Fallières Land og Bowman Land. Vest for
denne Ø ligger Adelaide Ø og Alexander I Ø,
medens Casey Channel mod Syd, under 69 2/3°
s. Br., skiller den fra Scripp's Ø. Syd
herforligger Finley Øerne, som ved Stefanson Strædet
under 71° s. Br. skilles fra Hearst Land, der
antages for at være en Del af det antarktiske
Fastland. Det er endnu uvist, om Charcot Land
længere mod Vest er en Ø eller en Del af
Fastlandet.
<i>M. V.</i>
</chapter>

<chapter name="Vestaustralien">
<b>Vestaustralien.</b> Det dyrkede Areal er i de
sidste Aar blevet betydelig forøget. 1927 var 3,3
Mill. Acres under Plov, hvoraf 2,6 Mill. Acres
med Hvede. Havre- og Høarealerne er derimod
gaaet tilbage. 1926 holdtes 7,5 Mill. Faar, 0,8
Mill. Okser, 166463 Heste, 69798 Svin, 20979
Geder, 9442 Muldyr og Æsler, 5021 Kameler. 1926
produceredes Guld for 1857716 £, Kul for
394400 £.
<i>M. V.</i>
</chapter>

<chapter name="vestaustralske Strøm">
<b>vestaustralske Strøm,</b> se <sp>Indiske
Ocean</sp>.
</chapter>

<chapter name="Vestbirk">
<b>Vestbirk,</b> (1925) 312 Indb.
</chapter>

<chapter name="West Bromwich">
<b>West Bromwich,</b> (1927) 81140 Indb.
</chapter>

<chapter name="Westbury">
<b>Westbury,</b> (1927) 3983 Indb.
</chapter>

<chapter name="Vestby">
<b>Vestby,</b> <sp>Herred</sp>. Antagen Formue (1927)
var 18,3 Mill. Kr. og Indtægt 3458000 Kr.
Fylkesskolen ligger ved V. Station.
<i>M. H.</i>
</chapter>

<chapter name="West Covington">
<b>West Covington,</b> d. s. s. <sp>Ludlow</sp>.
</chapter>

<chapter name="Vest Diamant">
<b>Vest Diamant,</b> se <sp>Malakitgrønt</sp>.
</chapter>

<chapter name="Vestenskov">
<b>Vestenskov,</b> Stationsby,
Nakskov—Rødby-Banen. (Se <sp>Danmark</sp>, Samfærdselskortet
<i>Suppl</i>.).
</chapter>

<chapter name="Vestenvindsdrift">
<b>Vestenvindsdrift,</b> se <sp>det atlantiske
Ocean</sp>.
</chapter>

<chapter name="Vestenvindsdriftstrøm">
<b>Vestenvindsdriftstrøm,</b> se <sp>Indiske
Ocean</sp>.
</chapter>

<chapter name="Vester-Aaby">
<b>Vester-Aaby,</b> Stationsby,
Faaborg—Svendborg-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Vesterborg">
<b>Vesterborg,</b> Stationsby,
Maribo—Torrig-Banen, Sygehus, Hospital. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Vesterby">
<b>Vesterby,</b> Jernbaneholdeplads,
Horsens—Juelsminde-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Vesterbygaard">
<b>* Vesterbygaard,</b> Sædegaard i Skippinge
Herred, Nord for Tissø, omtalt 1430. Tidligere
