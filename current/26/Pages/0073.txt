I Henhold til den gældende
Arbejdsløshedslovgivning paalægges det Arbejdsdirektøren at
virke for, at der paa Steder, hvor der hersker
betydelig Arbejdsløshed, oprettes
Uddannelseskursus for Arbejdsløse, og der kan af
Arbejdsløshedsfondens Midler bevilges Kommuner
Tilskud til Oprettelse af saadanne Kursus. Til
Arbejdsløse, der ønsker at deltage i Kursus af
længere Varighed ved Ophold paa Højskoler,
kan der ydes Tilskud af Arbejdsløshedsfondens
Midler.
<i>K. V-P.</i>
</chapter>

<chapter name="Arbejdsanvisning">
<b>Arbejdsanvisning.</b> Den første Lov
herhjemme om A., nemlig Lov af 29. Apr. 1913,
havde til Hensigt at skabe et Net af offentlige,
paritetisk ledede Arbejdsanvisningskontorer
udover Landet; det kommunale
Arbejdsanvisningskontor i Kjøbenhavn skulde virke som
Centralkontor. I de følgende Aar voksede Antallet af
saadanne Kontorer da ogsaa stærkt, saa man i
1920—21 var naaet op paa 89 Kontorer.

Ved Lov af 1. Juli 1927 gik man til en
væsentlig Indskrænkning af det Omfang, den
offentlige A. havde faaet. Der skal nu i hvert
af Landets Amter i den Købstad, som
Indenrigsministeren angiver, oprettes et offentligt
A. — for de fire sønderjyske Amter tilsammen
dog kun eet Kontor — og i Kjøbenhavn et
Kontor, omfattende Kjøbenhavns og
Frederiksberg Kommuner. Desuden kan der meddeles
offentlig Anerkendelse til kommunale A. i
Købstæder med over 10000 Indbyggere og til
Kontorer, hvis Anvisningsvirksomhed har naaet en
vis bestemt Størrelse. Kontorernes paritetisk
sammensatte Bestyrelser er bibeholdt, men i
væsentlig begrænset Størrelse.

Udgiften afholdes forskudsvis af den Købstad,
hvori Kontoret ligger. Vedkommende Købstad
bærer endelig en Trediedel af Udgiften, en
anden Trediedel bæres af Amtsraadskredsen og
de i denne liggende Købstæder, medens Staten
refunderer den resterende Trediedel. Udgiften
ved Oprettelsen og Driften af
Arbejdsanvisningskontoret, i Kjøbenhavn afholdes
forskudsvis af Kjøbenhavns Kommune, men fordeles
efter Regnskabsaarets Udløb paa Kjøbenhavns
og Frederiksbergs Kommuner efter Folketal,
hvorefter Staten refunderer Kommunerne en
Trediedel af deres Udgifter.

Kontorernes Opgaver er hovedsagelig tre,
nemlig: A., Kontrollering af de Arbejdsløse og
Indsamling af Statistik. Anvisningsvirksomheden
falder naturligt i to Grupper, nemlig
Anvisning af Arbejdere, der er Medlemmer af en
anerkendt Arbejdsløshedskasse, og andre. De
førstnævnte tilmeldes Anvisningskontorerne
gennem den paagældende Arbejdsløshedskasse, idet
denne, saasnart et Medlem melder sig ledigt,
tilstiller Anvisningskontoret en Blanket med
Oplysning om den Paagældendes Navn, Bopæl,
Alder, Branche, sidste Arbejdssted m. v. og
ligeledes afmelder den hidtil Arbejdsledige, naar
han opnaar Arbejde. Denne særlige Ordning er
begrundet ved, at Kontrolleringen af de
Arbejdsledige foregaar ved Arbejdsløshedskassen.
Kasserne har i øvrigt selv organiseret en
Anvisningsvirksomhed i Tilknytning til
Kontrollen. I Modsætning hertil maa Ledige, der ikke
er Medlemmer af nogen Arbejdsløshedskasse,
henvende sig personligt til de offentlige
Arbejdsanvisningskontorer for Indtegning og Anvisning.

Ved Anvisning af Arbejde skal Kontoret
(eller den Arbejdsløshedskasse, der foretager
Anvisningen) straks give Arbejdsgiveren skriftlig
Meddelelse om, at Anvisning har fundet Sted,
medens Arbejdsgiveren, hvis Arbejdsforholdet
ikke kommer i Stand eller straks afbrydes, skal
give Meddelelse til Kontoret, der atter skal
lade Meddelelsen gaa videre til
Arbejdsløshedskassen og Direktoratet for A. og
Arbejdsløshedsforsikringen. Kassen er pligtig til at yde
Arbejdsanvisningskontorerne Bistand ved
Anvisningen.

Naar der fra en af de vedkommende faglige
Organisationer skriftlig tilstilles et
Arbejdsanvisningskontor fyldestgørende Oplysning om,
at der er varslet Strejke eller Lockout over for
en eller flere Arbejdspladser, foretager
Kontoret ikke A. dertil fra Iværksættelsen og indtil
Strejken eller Lockouten er hævet eller kendt
ulovlig.

Til Imødegaaelse af de saakaldte skjulte
Blokader bestemmer Loven, at et
Arbejdsanvisningskontor, naar det gentagne Gange forgæves
har foretaget Anvisning til samme Arbejdssted
og skønner, at Arbejdsvægringen er af kollektiv
Natur, da skal indberette Sagen til Direktøren
for A.

Ved samtlige offentlige Anvisningskontorer
anvistes der i 1928—29 Arbejde til 74860
Personer, hvoraf 26440 var Medlemmer af en
anerkendt Arbejdsløshedskasse, medens 48420
var personlig tilmeldte Arbejdsledige.

Foruden Anvisningsvirksomheden fik
Arbejdsanvisningskontorerne i ret stort Omfang
tildelt Kontrollen med, at de Arbejdsløse, der
ikke var Medlem af nogen Arbejdsløshedskasse,
og som søgte Understøttelse, ogsaa faktisk var
arbejdsløse, en Virksomhed, der under Krigen
med dens forskellige midlertidige
Understøttelseslove fik et betydeligt Omfang. Ved Lov af 30.
Novbr. 1918, 22. Decbr. 1919, 22. Decbr. 1921
og Lov af 4. Marts 1924 udformedes bl. a. de
nærmere Regler for Kontrollen med
Ledigheden, saaledes indførte Loven af 1921 særlige
Arbejdsløshedskort, hvis Formaal var at
hindre, at Personer samtidig med, at de havde
Arbejde, kunde oppebære Understøttelse.
Denne Forholdsregel var især paa Grund af de
Forhold og den Motivering, hvormed den
begrundedes indført, stærkt forhadt af
Arbejderklassen og bortfaldt i 1927. Faktisk var da
ogsaa de Misbrug, der foregik i Henseende til
uberettiget Modtagelse af Understøttelser, meget
lidt omfattende.

I de senere Aar har tillige Anvisningen af
Lærlinge til Lærepladser antaget et ret
betydeligt Omfang, I 1924 knyttedes til
Centralarbejdsanvisningskontorets Lærlingeafdeling en
Afdeling for psykoteknisk og medicinsk
Erhvervsvejledning.

Tilsynet med den offentlige A. føres af
Direktøren for A. og Arbejdsløshedsforsikringen,
der sorterer under Indenrigsministeren og
udnævnes af Kongen. Der er tillige oprettet et
Arbejdsnævn, hvis ene Afdeling, der bestaar af
4 Aarbejdsgivere og 4 Arbejdere, valgte af
Indenrigsministeren efter Indstilling af
