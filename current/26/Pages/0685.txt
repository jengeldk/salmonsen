<chapter name="Les Loges">
<b>Les Loges,</b> se
<sp>Saint-Germain-en-Laye</sp>.
</chapter>

<chapter name="Lespedeza">
<b>* Lespedeza</b> (<i>Papilionaceæ</i>) L. bicolor Turcz,
Japan, mellemhøj Busk; paa gunstig Plads
nogenlunde haardfør. Purpurfarvede og rosarøde
Ærteblomster i korte Klaser. Formeres ved Frø.
<i>L. racemosa Dipp.</i>, lav Busk, men behandles
som Staude. Purpurviolette Blomster i nikkende
Klaser.
<i>P. F.</i>
</chapter>

<chapter name="Lessen">
<b>Lessen,</b> d. s. s. <sp>Lessines</sp>.
</chapter>

<chapter name="Lestris">
<b>Lestris,</b> se <sp>Kjove</sp>.
</chapter>

<chapter name="Les Vertus">
<b>Les Vertus,</b> se <sp>Aubervilliers</sp>.
</chapter>

<chapter name="Leszno">
<b>Leszno,</b> d. s. s. <sp>Lissa</sp>.
</chapter>

<chapter name="Letland">
<b>Letland</b> (<sp>Latvija</sp>), Republik ved
Østersøen, 65791,4 km<sup>2</sup> med 1844805 Indb. (1925) eller
28 pr. km<sup>2</sup>. Ifølge Folketællingen af 10. Febr.
1925 er 73,4 % af Befolkningen Letter, 10,5 %
Russere, 3,85 % Tyskere, 2,77 % Polakker, 1,26
Lithauere, 0,43 % Ester samt 5,10 % Jøder. L.
har saaledes en stærkere blandet Befolkning
end noget af de andre baltiske Lande. Af
Befolkningen angives (1925) 58,05 % som værende
Evangelisk-lutherske, 22,59 % Romersk-katolske,
9,08 % ortodokse Letter, desuden ovennævnte
5,19 % Jøder.

Agerbrug er stadig L.'s vigtigste Erhverv, det
beskæftigede i 1925 inclusive
Fiskeribefolkningen 61,0 % af Landets Befolkning.
Produktionen er saavel inden for Agerbrug som Kvægavl
i stærk Stigning. Produktionen for de vigtigste
Afgrøder var i 1927, der dog var et daarligt
Høstaar for visse Afgrøder som Byg, Havre og
Kartofler, følgende: Hvede (besaaet Areal i 1000
ha: 58,7; Udbyttet i t: 71740), Rug
(henholdsvis 256,3 og 258800), Byg (185,3 og 130080), Havre
(305,2 og 177160), desuden Blandsæd (67,7 og
57120), Bælgsæd (36,6 og 26450) og Kartofler
(85,7 og 717350); hertil kommer et Hørareal paa
63200 ha, der gav et Udbytte af 16570 t Hørfrø
og 18570 t Hørtraad, og et Areal paa 41500 ha,
der dyrkedes med Foderroer o. lign.
Kvægholdet bestod ved Tællingen 1925 af 351900 Stk.
Heste, 915800 Stk. Hornkvæg, 1181600 Stk. Faar
og 497100 Stk. Svin; af Geder fandtes (1923)
19700 Stk.

Industrien beskæftigede (1925) 12 % af
Befolkningen; Handel og Samfærdsel 9,65 %.
Handelen gaar især over de 3 Hovedhavne Leepaja,
Riga og Ventspils samt fra 1922 over den nye
Havn Ainaži. Besejlingen var i 1927 fordelt
saaledes:
<table>
<td v2><tab>Havn<td 2 c>Ankomne<td 2 c>Udgaaede
<td c>Skibe<td c>Net.<br>Reg. T.<td c>Skibe<td c>Net.<br>Reg. T.
<td>Riga<td r>2514<td r>1149637<td r>2517<td r>1147095
<td>Leepaja<td r>835<td r>337433<td r>836<td r>339352
<td>Ventspils<td r>552<td r>241380<td r>553<td r>242000
<td>Ainaži<td r>140<td r>32895<td r>141<td r>33269
<td>Samtlige<td r>4041<td r>1761345<td r>4047<td r>1759718
<td>Heraf Lettiske<td r>1845<td r>502918<td r>1854<td r>502034
<td>Indenrigsk Fart<td r>1678<td r>347256<td r>1678<td r>339416
</table>

Eksportværdien beløb sig samme Aar til
22124562 Lats; de vigtigste Eksportartikler var
Træ, 80,9 Mill. Lats, Smør 41,3 Mill. Lats, Hør
26,7 Mill. Lats, Hørfrø
17,1 Mill. Lats og
kemiske Produkter (bl. a.
Gummi) 21,0 Mill. Lats.
Importen havde en
Værdi af 249987549 Lats
især Bomuld, Uldvarer,
Levnedsmidler og
Kemikalier. De eksporterede
og importerede
Vægtmængder var
henholdsvis 1024665 t og 1066305
t. Blandt Importørerne
har Danmark nu kun 4.
Bang efter Tyskland,
Storbritannien og
Rusland. L.'s Handelsflaade
var (1928) 19 Skibe paa
62045 Reg. T. (105018
Br. Reg. T.). —
Jernbanernes Længde var
2699 km<sup>2</sup> (1928), der findes endnu 5 forskellige
Sporvidder i L., den gamle russiske
Sporvidde (1524 mm) har 1508 km Line, den
internationale (1435 mm) 441 km, en Sporvidde
(1000 mm) med c. 49 km og to smalsporede
(760 og 600 mm) med henholdsvis 293 og 505
km Linie. - I Lufttrafik tilbagelagdes 243000
km (1926).
<i>W. P.</i>

<img>Situationsplan over Letland.</img>
</chapter>

<chapter name="Letter">
<b>Letter.</b> Ifølge Folketællingen 1925 udgør L.
73,4 % af Letlands Indbyggere. — Nyere
Sprogværker: <sp>Endzelin</sp>, »Lettische Grammatik«
(1923); Ordbog af <sp>Mühlenbach</sp> og
<sp>Endzelin</sp> (1923 ff.).
<i>G. S-e.</i>
</chapter>

<chapter name="Letter">
<b>Letter,</b> se <sp>Have</sp>.
</chapter>

<chapter name="Letterkenny">
<b>Letterkenny,</b> (1926) 5502 Indb.
</chapter>

<chapter name="Letteværk">
<b>* Letteværk</b> (Letværk), et Apparat, der
bruges til at indstille Møllestenene i
horisontale Kværne, hvorved Malefinheden reguleres.
Apparatet, der virker efter
Vægtstangsprincippet, kan være noget forskelligt udformet ved
de enkelte Kværntyper; det bestaar
almindeligvis af en lodret Stang med Skruegænger og
Haandhjul, der hviler fast mod en Bøjle paa
Kværnens Stativ. Skruestangen er hængslet til
en eenarmet Vægtstang (eller til Ternebjælken),
og paa denne findes et Bundspor, i hvilket
Lang jernet hviler. Paa enkelte Kværne findes
tillige et Haandgreb, hvorved man kan hæve og
sænke Løberen, uden at Haandskruens Indstilling og
dermed Formalingsgraden forandres.
<i>A. C-n.</i>
</chapter>
