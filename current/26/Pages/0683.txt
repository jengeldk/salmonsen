erstattet af en Inddeling i 6 Sektioner (Rayons):
Gentralnij, omfattende Byens centrale Dele, de
gamle Admiralitetskvarterer, samt Sektionerne
Vassilij-Ostrov og Petrogradskij, omfattende
Øerne. Uden om disse Dele ligger i Nord
Viborgskij, hvortil slutter sig 4 Forstæder
(Staraja, Novaja-Devnja, Lisnoj og Poljustrovo),
mod Øst ligger Volodarskij med Forstæderne
Okhta og Alexandrovskoje, og mod Syd
Moskovsko-Narvskij. L.'s Universitet havde
1925—26 4435 Studerende, desuden er der i det
tidligere Uriskij Palads i 1921 oprettet et
kommunistisk Universitet. I alt findes nu 24 Højskoler
med c. 35000 Studerende, endvidere findes 261
Almueskoler med 142000 Elever, 200
Børnehjem samt c. 400 Skoler for Analfabeter. Det
store offentlige Bibliotek er nu med sine 4,5
Mill. Bind (200000 Haandskrifter) Verdens
største. Videnskabernes Akademis Bibliotek har 1
Mill. Bind (1926). Af nyere Museer mærkes, at
Kunstpaladset (tidligere Vinterpalads) er
forøget med en ny Afdeling, Revolutionsmuseet
(1927) samt det i 1919 byggede Centrale
Geografiske Museum. (Ny <sp>Litt</sp>.: <sp>A. Radò</sp>,
»Führer durch die Sovjetunion« [Berlin 1928]).
<i>W. P.</i>
</chapter>

<chapter name="Leningrad-Regionen">
<b>* Leningrad-Regionen.</b> Indtil 1927
eksisterede i R. S. F. S. R. en Region (Landskab),
der benævnedes Leningrad-Territoriet, hvortil
den autonome karelske Republik sluttede sig.
Nævnte Aar skete en Nyordning, hvorved
Leningrad-Territoriet maatte afstaa 11356 km<sup>2</sup> til
den karelske Republik, og samtidig omdøbtes
til L.-R. Ved Nyordningen var Territoriet 513723
km<sup>2</sup> med 6659801 Indb. (13 pr. km<sup>2</sup>), heraf
Karelen med 143340 km<sup>2</sup> og 269734 Indb. (1,9
pr. km<sup>2</sup>). Landfratrædningen faldt paa
Guvernementerne Leningrad, Novgorod og Murmansk.
Den gamle Inddeling i de 5 Guvernementer
Leningrad, Novgorod, Pskov, Cherepovets og
Murmansk, i Stedet kom en Inddeling i
Arrondissementer (Okrug). L.-R. er nu 359027 km<sup>2</sup>
og falder i en nordlig og en sydlig Del,
adskilt ved den karelske Republik. Den nordlige
Del omfatter Kola-Halvøen, og den sydlige Del
omfatter Landskabet fra en Linie mellem
Ladoga- og Onega-Søen omtrent langs med Svir
til Sydgrænserne for de tidligere Provinser
Pskov, Novgorod og Cherepovets. Angaaende
Terrain, Klima o. s. v., se
<sp>Hovedartiklerne</sp> om ovennævnte 5 Guvernementer. L.-R.
havde 1927: 6391964 Indb. (17,8 pr. km<sup>2</sup>). Af
Befolkningen boede 2080651 i Byer og var
næsten udelukkende græskortodokse Storrussere.
I Arrondissementet Leningrad Land»distrikt«
fandtes dog c. 200000 Kareler og Ester. Naar
bortses fra Befolkningen i og omkring
Leningrad, hvor 90 % af Regionens Industri er
koncentreret, driver Befolkningen Landbrug. Den
resterende Del af Industrien er Træindustri, og
Skovbrug danner Bierhverv for c. 1/4 af
Landbefolkningen. Det produktive Areal opgives
(1926) til 227040 km<sup>2</sup>, heraf var 67 % Skov, 17
% Eng og Græsgang, 15 % Agerland.

Af Høstarealet (17900 km<sup>2</sup>) i 1926 anvendtes
36 % til Rug, 21 % til Havre, 9 % til Byg
og 8 % til Kartoffelavl; endvidere dyrkedes 9
% med Fodergræsser og 7 % med Hør.
Udbyttet dækker kun 1/3 af Regionens Forbrug.
Hørren dyrkes især i Arrondissementet Pskov
og udføres. Den store Vægt, der er lagt paa
Fodergræsser, skyldes Hornkvægavlen, der her er
baseret paa Mælkeproduktion. Husdyrbestanden
opgives (1926) til 900000 Heste, 2130000 Stkr.
Hornkvæg og 2473000 Faar. — Regionen har
ingen betydelige Mineralforekomster. —
Handelen er meget betydelig, c. 1/5 af
Sovjetunionens Udenrigshandel gaar over de to
Havnebyer Leningrad og Murmansk. L.-R. deles i 10
Arrondissementer, som nærmere fremgaar af
nedenstaaende Tabel; de bærer alle Navn efter
deres Hovedstad:
<table>
<td><td c>i 1000 km<sup>2</sup><td c>i 1000 Indb.
<td>Leningrad By<td r>0,3<td r>1592,2
<td>Borovichi<td r>18,3<td r>373,6
<td>Cherepovets<td r>47,6<td r>607,7
<td>Leningrad Land<td r>36,1<td r>821,6
<td>Lodijnoje Polje<td r>26,2<td r>179,7
<td>Luga<td r>17,4<td r>321,8
<td>Murman<td r>128,6<td r>23,0
<td>Novgorod<td r>30,9<td r>661,0
<td>Pskov<td r>24,9<td r>916,3
<td>Velikije Luki<td r>29,0<td r>886,3
</table>
<i>W. P.</i>
</chapter>

<chapter name="Leninsk">
<b>Leninsk,</b> 1) By i Rusland ved Volga, se
<sp>Simbirsk</sp>. Se ogsaa <sp>Uljanovsk</sp> (<i>Suppl</i>.).
2) <sp>L. Kusneckij</sp>, By i Regionen Sibirien i
R. S. F. S. R.'s asiatiske Del, Arrondissementet
Kusneck, ligger paa Banen
Novo-Sibirsk—Tonisk ved Injafloden i et rigt Kulminefelt og
har 12144 Indb. (1923). Byens Navn indtil 1922
var Kolkhugino. 3) <sp>L. Turkmenskij</sp>, se
<sp>Chardshuj</sp> (<i>Suppl</i>.).
<i>W. P.</i>
</chapter>

<chapter name="Lenis">
<b>Lenis.</b> Rettelse, L. 1 f. n.: <sp>Media</sp> læs:
<sp>Medium</sp>
</chapter>

<chapter name="Lennep">
<b>Lennep,</b> (1925) 14090 Indb.
</chapter>

<chapter name="Lennox">
<b>Lennox,</b> se <sp>Dumbarton</sp>.
</chapter>

<chapter name="Lenormand, René">
<b>* Lenormand</b> [l<sub>ə</sub>når'mã] <sp>René</sp>, fransk
Forfatter, f. 3. Maj 1882. Det er som
psykopatologisk Dramatiker, L. har gjort sin betydeligste
Indsats i fransk Aandsliv. De 3 Stykker, <i>Le
Temps est un songe</i>, <i>Le Mangeur de rêves</i> og
<i>L'Homme et ses fantômes</i> var endnu for
meget patologiske, for meget paavirket af Freud,
men de 4 senere, <i>A l'Ombre du Mal</i> (1924), <i>Le
Lâche</i> (1926), <i>L'Amour magicien</i> og <i>Jean de la
lune</i> (1929) viste L. paa sin Højde. Det er
gribende Spil om den evigt lidende
Menneskehed, gennemtrukket med en Humor af helt
Shakespearesk Format. L. er det største Haab
for Frankrigs hensygnende Dramatik.
<i>F. S.</i>
</chapter>

<chapter name="Lens">
<b>Lens,</b> (1926) 30155 Indb.
</chapter>

<chapter name="Lensch, P. A.">
<b>Lensch,</b> <sp>P. A.</sp>, d. 17. Novbr. 1926 i Berlin.
</chapter>

<chapter name="Lensvik">
<b>Lensvik,</b> <sp>Herred</sp>, Uttrøndelag
Politidistrikt. Areal 170,8 km<sup>2</sup> med 1074 Indb. Antagen
Formue 1927 var 1,8 Mill. Kr. og Indtægt 317338
Kr.
<i>M. H.</i>
</chapter>

<chapter name="Lentia">
<b>Lentia,</b> se <sp>Noricum</sp>,
</chapter>

<chapter name="Lentini">
<b>Lentini,</b> <sp>Leontini</sp>, (1925) 28233 Indb.
</chapter>

<chapter name="Lenvik">
<b>Lenvik,</b> <sp>Herred</sp>, Tromsø Politidistrikt.
Areal 670,3 km<sup>2</sup> med 5946 Indb. Antagen
Formue 1927 var 5,5 Mill. Kr. og Indtægt 1730750
Kr. Heimly Ungdomsskole ligger paa Finsnes
og Troms Fylkes Landbrugsskole paa Gibostad.
<i>M. H.</i>
</chapter>

<chapter name="Lenz, O.">
<b>Lenz,</b> <sp>O.</sp>, d. 1. Marts 1925 i Soos ved Wien.
(Selvbiografi i »Wiener Illustrierte Zeitung«
1920).
<i>W. P.</i>
</chapter>
