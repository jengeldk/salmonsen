den <sp>ventilløse</sp> Maske, foregaar saavel Ind-
som Udaandingen gennem Filtret. Systemet har
den Ulempe, at Bæreren ogsaa ved
Udaandingen skal overvinde Modstanden i Filtret, samt
at dette delvis optager Udaandingsluftens
Fugtighed og Kulsyre. Tyskland gennemførte
Verdenskrigen med saadanne mindre fuldkomne
Masker, men de anvendes nu kun i Industrien
under Forhold, hvor længere Tids Brug ikke
forudsættes, og hvor Filtret hyppigt kan
udskiftes. Den moderne Krigsgasmaske er
udstyret med <sp>Ventiler</sp>, som ved Indaandingen
forbinder Ansigtsmasken med Filtret og ved
Udaandingen direkte med Yderluften. Ud- og
Indaandingsventilerne kan, som f. Eks. ved den
danske G., være samlede i et direkte til
Ansigtsmasken knyttet Ventilhus, eller
Udaandingsventilen kan sidde paa Ansigtsmasken og
Indaandingsventilen være knyttet til Filterbeholderen
eller Slangen.

De beskrevne Filtre beskytter kun i ringe
Grad imod <sp>Kulilte</sp>, der imidlertid ikke egner
sig til Anvendelse som Krigsgas, men som dog
kan forekomme og frembyde Fare i Felten, f.
Eks. ved Granateksplosioner i lukkede Rum om
Bord i Krigsskibe. Imod denne Gasart anvendes
særlige <sp>Kuliltemasker</sp>, i hvis Filtre
Kulilten iltes til Kulsyre, der absorberes. Processen
fremkaldes enten af et Iltningsmiddel eller
efter amerikansk Metode ved Hjælp af en
Katalysator, det saakaldte <sp>Hopcalite</sp>, i hvis
Nærværelse Kulilte forbinder sig med Luftens
Ilt til Kulsyre. Der er i den sidste Tid
fremkommet Beholdere, som baade indeholder et
Kuliltefilter og et almindeligt Filter, men de er
ret store og tunge og derfor ikke egnede til
Krigsbrug. Her er det ogsaa tilstrækkeligt at
raade over et Antal specielle Kuliltemasker til
Brug f. Eks. paa Forter og i Krigsskibe.

<sp>Isolerende Masker</sp> eller
Iltindaandingsapparater afspærrer som nævnt Bærerens
Aandedræt ganske fra Yderluften. Princippet er
omtrent ens i dem alle. Luften vandrer mellem
Lungerne og Apparatet i et af Ventiler styret
Kredsløb, befries efter Udaandingen for sit
Indhold af Kulsyre og tilføres inden ny Indaanding
den fornødne Iltmængde. Apparaterne, der er
ret komplicerede og tunge, er fastspændt paa
Bæreren og staar i Forbindelse med en
Ansigtsmaske ved en eller flere Slanger. Isolerende
Masker anvendes saavel til Freds- som
Krigsbrug paa Steder, hvor Luften ikke indeholder
den til Aandedrættet fornødne Ilt, f. Eks. i dybe
Minegange.

<sp>G. til Dyr</sp>, navnlig til Heste og Hunde,
anvendtes undtagelsesvis i Verdenskrigen. De
bestod af Poser med indsyede Filtermaterialer,
der blev bundet om Dyrets Mule (Hoved), eller
i den simpleste Form blot af Muleposer, fast
stoppet med Hø eller Halm. Der findes nu
Hestegasmasker med særlig Filterbeholder.

Frygten for, at Civilbefolkningen under en
Krig skal blive udsat for
<sp>Gasbombardement fra Flyvemaskiner</sp>, har bevirket,
at man flere Steder i Udlandet arbejder paa at
fremstille en billig G. til Brug for de Dele af
Befolkningen, som vil være særlig udsatte under
et saadant Bombardement. En G. til denne
Anvendelse behøver ifølge Sagens Natur ikke at
være lige saa modstandsdygtig som
Krigsmasken, og den vil derfor kunne gøres enklere
end denne.
<i>E. Tiemroth.</i>
</chapter>

<chapter name="Gasparri, Pietro">
<b>* Gasparri,</b> <sp>Pietro</sp>, romersk Kardinal, f.
5. Maj 1852, en skarpsindig Jurist, 1880—96
Professor i Kirkeret i Paris, blev 1907
Kardinal, har fra 1914 til 1930 som
Kardinalstatssekretær været Leder af Pavestolens
Udenrigspolitik og betragtes som Hovedmanden for den
1929 gennemførte Nyordning af Forholdet til
Italien.
<i>H. J-n.</i>
</chapter>

<chapter name="Gassvidemaskiner">
<b>Gassvidemaskiner,</b> se <sp>Appretur</sp>.
</chapter>

<chapter name="Gast, P.">
<b>Gast,</b> <sp>P.</sp>, d. 20. Decbr. 1918 i Annaberg.
</chapter>

<chapter name="Gaster">
<b>Gaster,</b> (1920) 8458 Indb.
</chapter>

<chapter name="Gastonia">
<b>Gastonia,</b> (1920) 12871 Indb.
</chapter>

<chapter name="Gastroduodenitis">
<b>Gastroduodenitis,</b> se <sp>Duodenitis</sp>.
</chapter>

<chapter name="Gastrotricher">
<b>Gastrotricher,</b> se <sp>Hjuldyr</sp>, S. 564.
</chapter>

<chapter name="Gasudtag">
<b>Gasudtag,</b> se <sp>Højovn</sp>.
</chapter>

<chapter name="Gat">
<b>Gat.</b> Rettelse, S. 481, Sp. 1, L. 11 f. n.:
<sp>Kloaken</sp> læs: <sp>Kloakken</sp>
</chapter>

<chapter name="Gate, Carl Oskar Simon">
<b>* Gate,</b> <sp>Carl Oskar Simon</sp>, svensk
Kunstner, f. 10. Marts 1883 i Södra Fågelås,
uddannet 1905—09 paa Stockholms Akademi,
viste sig dygtig i Portræt- og Genremaleriet, men
blev banebrydende paa Glasindustriens
Omraade, da han 1916 overtog den kunstneriske
Ledelse af Orrefors Glasværk (Tegninger til
Pragtstykker som Paris-Pokalen o. m. a. graverede
Glas).
<i>A. Hk.</i>
</chapter>

<chapter name="Gate of the Rocky Mountains">
<b>Gate of the Rocky Mountains,</b> se
<sp>Missouri</sp>.
</chapter>

<chapter name="Gateshead">
<b>Gateshead,</b> (1927) 127400 Indb.
</chapter>

<chapter name="Gatinais">
<b>Gatinais,</b> se (ogsaa) <sp>Loiret</sp>.
</chapter>

<chapter name="Gâtine">
<b>Gâtine,</b> se <sp>Indre-et-Loire</sp>.
</chapter>

<chapter name="Gatten">
<b>* Gatten,</b> Stationsby, Hobro—Løgstør-Banen.
(Se <sp>Danmark</sp>, Samfærdselskortet, <i>Suppl</i>.).
</chapter>

<chapter name="Gatton Park">
<b>Gatton Park,</b> se <sp>Reigate</sp>.
</chapter>

<chapter name="Gaualgesheim">
<b>Gaualgesheim,</b> se <sp>Rhinskvine</sp>.
</chapter>

<chapter name="Gauffin, Axel Vilhelm Reinhard">
<b>* Gauffin</b> [gå'fæ], <sp>Axel Vilhelm
Reinhard</sp>, svensk Kunsthistoriker, f. 1. Juli 1877 i
Kristianstad, tog Doktorgraden i Lund 1909 og
steg efterhaanden til Overintendent (1925) ved
Nationalmuseet i Stockholm. Han har skrevet
»M. Larson« (2 Bind, 1907—08), »Fagerlin«
(1910), »Prins Eugen« (1915, nyt Oplag 1921),
Afsnittet om Frihedstiden m. v. i Roosval's og
Romdahl's svenske Kunsthistorie o. m. a.,
desuden skarpe Stridsskrifter (»Vigselrummet«
[1914], »Om Kulturmuseer« [1921]); 1915 udkom
»Konstverk och människor«.
<i>A. Hk.</i>
</chapter>

<chapter name="Gauguin">
<b>Gauguin,</b> 1) <sp>J. R.</sp> Af hans senere Arbejder
kan nævnes den fremragende Statue »Gaaende
Mand« (1926) og keramiske Arbejder (for Bing
& Grøndahl) af frodig Inspiration og Fantasi,
saaledes paa Paris-Udstillingen 1925, hvor
Værker som »Silen« og »Europa« skaffede ham
international Berømmelse, senere paa den
kunstindustrielle danske Vandreudstilling til
Nordamerika, og det store 2 m høje
»Porcelænsspringvand« (1928) for Ordrupgaard. 2) Broderen
<sp>Pola</sp> (egentlig <sp>Paul Rollon</sp>), f. 6. Decbr.
1883 i Paris, der først studerede Arkitektur paa
Kunstakademiet i Kjøbenhavn og i Frankrig fra
c. 1910 især dyrkede Malerkunst, blev derefter
knyttet til Norge (Oslo), hvor han erhvervede
Borgerret. Han har udført ekspressionistiske
Malerier i stærke Farveklange, Tegninger og
dekorative Kompositioner m. m. og skrevet om
Kunst (saaledes Kunstkritik). Udstillinger af
