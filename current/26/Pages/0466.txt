Østkyst blevet aabnet for Besejling m. m. for
danske og islandske Statsborgere. Ved senere
Bekendtgørelse er de samme Beføjelser givet
norske, engelske og franske Statsborgere.

<sp>Geologi</sp>. De senere Aars
Ekspeditioner, navnlig den 2. Thule-Ekspedition
(1916—18), Jubilæumsekspeditionen til
Nordgrønland (1920—23) og Ekspeditionen til
Østgrønland (1926—27) har i en meget betydelig
Grad forøget vort Kendskab til disse meget
vanskelig tilgængelige Egnes Geologi. Særlig
ved Geologen Lauge Koch's Virksomhed er der
indsamlet et meget stort Materiale og
foretaget en Mængde Iagttagelser. Resultaterne er
ikke endelig bearbejdede og skal derfor ikke
nærmere omtales her; der kendes nu
Aflejringer fra samtlige Jordperioder i denne Del af
G., ogsaa fra Permperioden, som tidligere ikke
var kendt fra hele det nordatlantiske Omraade.
<i>O. B. B.</i>

<sp>Inddelingen</sp>. Ifølge Lov af 18. Apr. 1925
deles Grønland i 3 Landsdele: Sydgrønland
omfatter Strækningen fra Lindenowsfjorden til
Nordre Strømfjord, Nordgrønland fra Nordre
Strømfjord til Nordøstrundingen og
Østgrønland Resten af Landet. Sydgrønland og
Nordgrønland indtil 75° n. Br. deles i
administrativ Henseende i Kolonidistrikter, Sysler,
Kommuner, Lægedistrikter og Præstegæld.

Julianehaabs Kolonidistrikt udgør 2 Sysler
(Julianehaabs og Nanortaliks). De øvrige 11
Kolonidistrikter udgør hver et Syssel. Hvert
Kolonidistrikt omfatter en Del Kommuner, hvis
Omraade falder sammen med de i Distriktet
værende Handelssteder (Udsteder); selve
Kolonistedet udgør ligeledes en Kommune.
Antallet af Kommuner er i Sydgrønland 26 og i
Nordgrønland 38. Endvidere er Sydgrønland
delt i 3 Lægedistrikter og 6 Præstegæld og
Nordgrønland (indtil 75°) i 4 Lægedistrikter og
4 Præstegæld.

Foruden de 12 Kolonier paa Vestkysten og
Angmagssalik paa Østgysten er i 1925 anlagt en
Station i Scoresbysund, hvortil en Del af
Angmagssaliks Befolkning blev overflyttet.

<sp>Befolkningen</sp>. Antallet af Indfødte
udgjorde den 1. Jan. 1928 i Kolonidistrikterne:
Julianehaab 3518, Frederikshaab 981, Godthaab
1276, Sukkertoppen 1363, Holstensborg 876,
Egedesminde 1646, Christianshaab 599,
Jakobshavn 653, Ritenbenk 679, Godhavn 400, Umanak
1406, Upernivik 1152 samt for Angmagssalik og
Scoresbysund henholdsvis 696 og 105, saa at
hele G.'s indfødte Befolkning (foruden
Polareskimoerne ved Kap-York-Stationen) den 1.
Jan. 1928 udgjorde 15350 Personer. Af Danske
(Embedsmænd og Funktionærer med Familier
samt Haandværkere og Kryolitarbejdere)
opholdt sig ved Folketællingen 1. Oktbr. 1921 i
alt 266 Personer i G.

<sp>Næringsvejene</sp>. I de senere Aar er
Sælfangsten aftaget en Del, saa at den ikke har
været tilstrækkelig som Hovederhverv for den
tiltagende Befolkning, og det tidligere
paabegyndte Fiskeri er derfor ved udsendte danske
Ledere oparbejdet betydeligt, saa at Fiskeriet
af Torsk, Hellefisk og Helleflynder nu er af
meget stor Betydning, navnlig for Befolkningen
i Sydgrønland. Ved Holstensborg er anlagt en
forholdsvis stor Anstalt for Henkogning af
Helleflynder.

I de senere Aar har Styrelsen drevet
Hvalfangst ved G., hvorved Befolkningen, navnlig
i Sydgrønland, har faaet betydelige Kvanta
Hvalkød, hvoraf en Del er blevet tørret til
Vinterforsyning.

Faareavlsforsøget er ogsaa i god Fremgang,
saa at mange Familier i Julianehaabs Distrikt
nu driver Faareavl som Bierhverv og
adskillige som Hovederhverv.

For at undersøge Mulighederne for
yderligere Husdyrhold og Landbrug foretog
Landbrugsdirektør S. Sigurdsson i Efteraaret 1923 en
Rejse i Julianehaabs Distrikt, og lignende mere
vidtgaaende Undersøgelser blev i Sommeren
1925 foretagne af Statskonsulent K. Hansen og
Forsøgsleder E. Knudsen henholdsvis i
Julianehaabs og Godthaabs Distrikt.

Endvidere er der med Undersøgelse af
Erhvervsforholdene for Øje i 1925—26 foretaget
en Ekspedition til Egnene omkring
Lindenowsfjorden under Ledelse af forhenværende
Inspektør O. Bendixen.

<sp>Bjergværksdrift</sp>. Kulbrydningen ved
Kaerssuarssuk for Statens Regning er ophørt,
da Brudet omtrent var udtømt, men der er
anlagt et nyt Brud ved Kutdligssat i Vaigattet,
hvor der nu brydes c. 3000 t Kul aarlig til
Brug for Kolonierne og Skibene. Naar dette
Brud kommer rigtig i Gang, ventes Udbyttet at
blive langt større. Kryolitselskabet fortsætter
Kryolitbrydningen ved Ivigtut. Grafitbrydningen
har derimod ikke været drevet i de senere Aar.

<sp>Administrationen i Danmark</sp>.
Ifølge Lov af 18. Apr. 1925 henhører samtlige
Anliggender vedrørende G.'s Styrelse under
Indenrigsministeriet med Undtagelse af Sager
angaaende Kirke- og Skolevæsenet, der er
underlagt Kirkeministeriet. Ved kgl. Resolution
af 30. Apr. 1929 er de under
Indenrigsministeriet henhørende grønlandske Anliggender
henlagt under Ministeriet for Søfart og Fiskeri
(Søfartsministeriet). Samtlige Sager er
umiddelbart under de nævnte Ministre henlagt
under Direktøren for G.'s Styrelse. Under
Direktøren er ansat en Handelschef, en
Skibsinspektør og Konsulenter for Sundhedsvæsenet,
Fiskeriet og tekniske Anliggender. Rigsdagen
har et Grønlandsudvalg paa 8 Medlemmer.
Biskoppen over Kjøbenhavns Stift har det
kirkelige Overtilsyn. Der er ansat en Lektor i
Grønlandsk.

<sp>Administrationen i G.</sp> I hver af
Landsdelene Syd- og Nordgrønland er ansat en
Landsfoged (i Stedet for de tidligere
Inspektører). Han er Regeringens Repræsentant i G.
og Landets højeste Øvrighed og
Politimyndighed; han fører Tilsyn med Sundhedsvæsenet og
Handelsvirksomheden i Landsdelen samt er
Dommer og Skifteforvalter.

I hver af Kommunerne findes et
Kommuneraad. Enhver i G. født Mand over 22 Aar, som
ikke sidste Aar før Valget har nydt
Fattighjælp, og ikke er fradømt sine borgerlige
Rettigheder, samt Danske, der har en Tjenestetid
af mindst 2 Aar i Landet, har lige Valgret og
er valgbare, naar de er fyldt 25 Aar. Antallet
af Raadenes Medlemmer retter sig efter
