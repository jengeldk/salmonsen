til Indsættelse i et Arbejdshus (se
<sp>Fængselsvæsen</sp>, <i>Suppl</i>). Det maa nok
antages, at Forfaldenheden skal være af en
saadan Grad, at den paagældende ikke kan
antages uden kurativ Behandling at ville være
i Stand til at modstaa Fristelsen til stærke
Drikke. Som et Omraade udenfor Straffeloven,
hvor Spørgsmaalet om Beruselse har stor
praktisk Betydning, skal nævnes Motorkørsel.
Det er indlysende, at et Motorkøretøj ført af
en Person, der er under Indflydelse af
Spiritus, rummer den største Fare. Loven om
Motorkøretøjer af 1. Juli 1927 er da ogsaa paa dette
Punkt betydelig strengere end sine
Forgængere. Saaledes er der foreskrevet Straf for den,
der fører Motorkøretøj, naar han er beruset
eller saaledes paavirket af Spiritus, at han
ikke har det fornødne Herredømme over sine
Handlinger. Er han kommet i denne Tilstand i
et offentligt Beværtningslokale, kan der
ligeledes paalægges Værten Straf, saafremt han
ikke, eventuelt ved Tilkaldelse af Politiet, gør
sit til, at Gæsten ikke optræder som
Motorfører. Opstaar der Formodning om, at en
uheldig Motorfører har været under
Paavirkning af Spiritus, vil han ved Politiets
Foranstaltning saavidt muligt snarest blive
underkastet en Lægeundersøgelse. Har en
Motorfører kørt i beruset Tilstand, skal Førerkortet
fradømmes ham, enten for en bestemt Tid, dog
ikke under 6 Maaneder, eller for bestandig.
Har han kun været »paavirket«, kan det
samme ske, naar han har gjort sig skyldig i særlig
uforsvarlig Kørsel eller tidligere ved Dom for
mindre end et Aar siden er fundet skyldig i
grovere Overtrædelser af Førerpligter. Hvis
Førerkortet er frataget for et længere Tidsrum
end 3 Aar, kan Justitsministeriet under visse
Betingelser tillade den Dømte paany at blive
Fører af Motorkøretøj, men dette kan aldrig
ske, før der er forløbet 3 Aar fra Dommens
Afsigelse.
<i>E. L-n.</i>
</chapter>

<chapter name="Berwald, Hugo">
<b>* Bērwald,</b> <sp>Hugo</sp>, tysk Billedhugger, f. 10.
Febr. 1863 i Schwerin, uddannet paa Berlins
Akademi, som han senere blev Professor ved,
har skabt en Række betydelige
Monumentalværker: Mindesmærker for Bodenstedt og for
F. Heyl i Wiesbaden, i Schwerin for
Schliemann og Storhertuginde Alexandrine,
Stephan-Monumentet (Westerland paa Sild) m. v..
talrige Buster: Beseler (Berlins Universitet),
Treitschke o. s. v.
<i>A. Hk.</i>
</chapter>

<chapter name="Berwick">
<b>Berwick,</b> Shire i Skotland. (1921) 28246
Indb., 24 pr. km<sup>2</sup>.
<i>M. H-n.</i>
</chapter>

<chapter name="Berwick">
<b>Berwick,</b> By i U. S. A., (1920) 12181 Indb.
</chapter>

<chapter name="Berwick-upon-Tweed">
<b>Berwick-upon-Tweed,</b> (1927) 12270 Indb.
</chapter>

<chapter name="Berygtethed">
<b>Berygtethed.</b> I Erkendelse af det uholdbare
i ved Fastsættelsen af Strafferammerne for
Voldtægt at lægge Vægt paa, om Kvinden er
berygtet eller ikke, er Begrebet B. opgivet i
Borgerlig Straffelov af 15. April 1930.
<i>E. L-n.</i>
</chapter>

<chapter name="Besançon">
<b>Besançon,</b> By i Østfrankrig, har 58525
Indb. (1926). Arrondissementet B., der udgør
den vestlige Del af Departementet Doubs (2544
km<sup>2</sup>), deles i 13 Kantoner og 339 Kommuner og
har (1926) 135872 Indb.
<i>W. P.</i>
</chapter>

<chapter name="Besant, A.">
<b>Besant,</b> <sp>A.</sp>, har i de senere Aar taget
meget ivrig Del i den indiske nationale
Bevægelse, sad endog i 1917 en Tid arresteret i
Madras; valgtes 1918 til Præsident for den
indiske nationale Kongres. Hun har skrevet
talrige Pjecer om Indien: <i>How India wrought
for Freedom; Wake up, India; India a Nation.</i>
<i>I. O.</i>
</chapter>

<chapter name="Beseler, Hans Hartwig von">
<b>* Beseler</b> ['be.zələr], <sp>Hans Hartwig
von</sp>, tysk Generaloberst, f. 1850, d. 1921. Var
oprindelig Pionerofficer, tjente i Fodfolket og
Generalstaben og afgik fra aktiv Tjeneste 1911
som General der Infanterie. Ved
Verdenskrigens Udbrud fik han Armékorps og derefter
»Armégruppe B.«, som erobrede Antwerpen
9. Oktbr 1914 efter 11 Dages Belejring. Senere
fik han atter en særlig »Gruppe B.«, med
hvilken han indtog Novogeorgievsk den 20. Aug.
1915. B. blev Generalguvernør i Polen og
udgav 5. Novbr. 1916 i Warschau Proklamationen
om Kongeriget Polens Oprettelse. 1918 blev han
Generaloberst. (Se <sp>Verdenskrigen</sp>, S. 787).
</chapter>

<chapter name="Beshtau">
<b>Beshtau,</b> se <sp>Pjatigorsk</sp>.
</chapter>

<chapter name="Besik Dagh">
<b>Besik Dagh,</b> se <sp>Grækenland</sp>, S. 204.
</chapter>

<chapter name="Beskelersyge">
<b>Beskelersyge.</b> Rettelse, Sp. 1, L. 1 f. n.:
kunstigt, læs: hurtigt
</chapter>

<chapter name="Beskow, N.">
<b>Beskow,</b> <sp>N.</sp>, teologisk Æresdoktor i Lund
1918. I 1912 grundlagde B. sammen med Ebba
Pauli <sp>Birkagården</sp> (s. d. <i>Suppl</i>.) i
Stockholm, en Institution, delvis grundlagt med de
engelske <i>Settlements</i> som Mønster. Sammen med
nogle andre dannede B. 1918 »Förbundet for
kristet samhällsliv«. Blandt B.'s meget læste
Skrifter bemærkes: »Enhet i mångfald« (1916),
»På saligheternas berg« (1921), »Jesu liknelser«
(1922), »Evigheten och ögonblicket« (1924),
»Kristus och människan« (1926). Psalmedigter.
»I Palæstina och Syrien« (1926).
<i>R. B-g.</i>
</chapter>

<chapter name="Beslaglæggelse">
<b>Beslaglæggelse.</b> De nugældende
almindelige Bestemmelser om B. findes i
Retsplejelovens Kapitel 68. I Hovedsagen er de kun en
nærmere Udformning og Præcisering af de
tidligere derom gældende Regler. B. kan ikke
finde Sted af Breve, vekslede mellem Sigtede
og hans beskikkede Forsvarer og ej heller af
skriftlige Meddelelser, der er vekslede mellem
Sigtede og saadanne Personer, hvem der
mod Sigtedes Protest ikke maa afkræves
Vidnesbyrd om, hvad der er dem betroet, f. Eks.
Præster og Sagførere. Samme Beføjelse som
Politiet til at foretage en foreløbig B. har
enhver anden, der træffer en Person i
Udførelsen af en Forbrydelse eller paa friske Spor,
men det beslaglagte skal da uopholdelig
afleveres til Politiet, hvis det ikke straks kan
forelægges for Retten. — I alle Tilfælde, hvor B.
sker uden foregaaende Retskendelse, skal
Spørgsmaalet om endelig B. forelægges for Retten
inden 24 Timer. Hvor B. sker ved, at det af
Politiet paalægges Post- eller Telegrafvæsenet
at tilbageholde Breve, Telegrammer eller andre
Forsendelser til eller fra Sigtede, er Fristen
dog 3 Dage. Saadan B. kan forøvrigt kun ske,
hvor det drejer sig om egentlige Forbrydelser.
— Hvis den Ting, som ønskes beslaglagt,
findes i en ikke sigtet Trediemands Besiddelse
eller vilde udsætte denne for Tab, er der af
Loven givet Anvisning paa at erstatte B. med
et Løfte om at forevise eller fremlægge
Tingen, eventuelt ledsaget af en
Sikkerhedsstillelse. — Om Modtagelsen og Bevaringen af det
