<chapter name="Hanausek, Th. Fr.">
<b>Hanausek,</b> Th. Fr., d. 4. Febr. 1918.
</chapter>

<chapter name="Hanbjerg">
<b>* Hanbjerg,</b> Jernbaneholdeplads,
Skive—Struer-Banen. (Se <sp>Danmark</sp>,
Samfærdselskortet, Suppl.).
</chapter>

<chapter name="Handelsattaché">
<b>Handelsattaché.</b> Ved Lov af 6. Maj 1921
afskaffedes H. i den danske Udenrigstjeneste,
og i Stedet øgedes Antallet af konsulære
Repræsentationer i Udlandet fra 18 til 27.
<i>F. de F.</i>
</chapter>

<chapter name="Handelsdaler">
<b>Handelsdaler,</b> d. s. s. <sp>Handelsdollar</sp>.
</chapter>

<chapter name="Handelsdepartementet">
<b>Handelsdepartementet</b> (Norge) er
omorganiseret i Henhold til Stortingsbeslutning af 21.
Juli 1926. Det bestaar af 2 Afdelinger: 1. Den
almindelige Afdeling, som har 6 Kontorer, 2.
Kommunikationsafdelingen, der er oprettet ved
kgl. Resolution af 3. Septbr. 1926 og omfatter
Poststyret med Postdirektøren i Spidsen (4
Kontorer) samt Telegrafstyret (2 Faggrupper), hvis
Chef er Telegrafdirektøren.
<i>K. Ø.</i>
</chapter>

<chapter name="Handelsflaade">
<b>Handelsflaade.</b> I følgende Lande har
Forøgelsen i Tonnage angivet i Millioner t fra
1919—28 andraget: Amerika 1,54, Danmark 0,37,
England 4,17, Frankrig 1,11, Holland 1,23,
Italien 2,06, Japan 1,81, Norge 1,11, Spanien 0,41,
Sverige 0,52, Tyskland 0,28. Danmarks H. 1.
Jan. 1929 er paa 2013 Skibe med en Tonnage
paa 1120139 t.
<i>C. B-h.</i>
</chapter>

<chapter name="Handelsforening">
<b>Handelsforening.</b> Navnene paa
Centralorganisationerne er i 1919 ændret til: Den jyske
Handelsstands Centralforening, Den fynske
Handelsstands Centralforening og Sjællands og
Lolland-Falsters Handelsstands Centralforening.
S. A. blev Provinshandelsforeningernes
Fællesudvalg ændret til Provinshandelskamret (s. d.,
<i>Suppl</i>.).

Detailhandelens Korporation har ændret Navn
til »De samvirkende H. i Danmark« og
omfatter (1928) 140 Detailhandlerforeninger.

De københavnske H.'s Fællesrepræsentation
er Hovedorganisationen for Butikshandlende
i Stor-Kjøbenhavn og staar ikke under nogen
anden Organisation. Den repræsenterer 31
H. i alle Rrancher i Stor-Kjøbenhavn.

Centralorganisationen af danske Handels- og
Kontormedhjælperforeninger antog i 1922
Navnet: Dansk Handels- og
Kontormedhjælperforbund. Antallet af løbende kollektive Aftaler
udgør (1928) c. 120, omfattende c. 5000
Medlemmer. Mellem Forbundet og Dansk
Principalforening er der oprettet en
Hovedoverenskomst. Forbundets Medlemstal er (1928) c. 14000,
fordelt i 110 Afdelinger over hele Landet.

Privatfunktionærforeningen, der i 1919
oprettedes med Støtte af Dansk Principalforening,
fik ikke den fornødne Tilslutning og
eksisterer formentlig ikke mere.

Engageringskontoret for Handel og Industri
er gaaet tilbage i Tilslutning; det omfatter
(1928) 900 Principaler og 3000 Funktionærer.
<i>Ch. V. N.</i>
</chapter>

<chapter name="Handelsmedhjælpere">
<b>Handelsmedhjælpere,</b> se
<sp>Handelsbetjente</sp>.
</chapter>

<chapter name="Handelsministerium">
<b>Handelsministerium.</b> Ministeriet af dette
Navn i Danmark omdannedes under Ministeriet
Stauning ved kgl. Resolution af 23. Apr. 1924
til et Ministerium for Industri, Handel og
Søfart, der sædvanligt kaldtes for
Erhvervsministeriet. Under det andet Ministerium Stauning
udskiltes ved kgl. Resolution af 30. Apr. 1929
Søfarten fra H. og henlagdes under et nyt
Ministerium for Søfart og Fiskeri, hvorunder nu
ogsaa Grønland sorterer. Erhvervsministeriet
benævnes derfor nu igen H.
<i>K. B.</i>
</chapter>

<chapter name="Handels- og Søfartsmuseet">
<b>Handels- og Søfartsmuseet,</b> d. s. s.
<sp>Søfartsmuseum</sp>.
</chapter>

<chapter name="Handelspas">
<b>Handelspas.</b> Ved Lov af 1. Juli 1927 - jfr.
Bekendtgørelse af 12. Septbr. 1927 — er
Betalingen for H. (Adgangsbevis) forhøjet, saa at
den nu andrager 100 Kr. for 45 Dage og 300
Kr. for et Aar, dersom Beviset kun omfatter
eet udenlandsk Firma; saafremt den
Paagældende repræsenterer flere udenlandske
Firmaer, erlægges yderligere henholdsvis 50 Kr. og
150 Kr. for hvert af de følgende Firmaer.
Fritagne for denne Afgift er dog Personer, som i
det sidst forløbne Aar har drevet og stadig
driver Næring her i Landet i Henhold til en
Næringsadkomst (i Kjøbenhavn
Grossererborgerskab), der berettiger til Salg af vedkommende
Varer.
<i>Ch. V. N.</i>
</chapter>

<chapter name="Handelsrejsende">
<b>Handelsrejsende.</b> Ved Lov af 1. Juli 1927,
jfr. Bekendtgørelse af 12. Septbr. 1927, er der
truffet forskellige Bestemmelser vedrørende H.
for <sp>udenlandske</sp> Firmaer, særlig
vedrørende <sp>Handelspas</sp> (s. d.).
<i>Ch. V. N.</i>
</chapter>

<chapter name="Handelsretssædvaner">
<b>Handelsretssædvaner,</b> se
<sp>Handelssædvaner</sp>.
</chapter>

<chapter name="Handelssager">
<b>Handelssager.</b> Ifølge Retsplejelovens § 20
kan det i Retskredse uden for Kjøbenhavn
efter Dommerens eller den stedlige
Handelsforenings Ønske ved kgl. Anordning fastsættes,
at H. skal behandles af en Handelsret,
bestaaende af Dommeren som Formand og 2
handelskyndige Mænd. Disse Retter fungerer
dog kun efter Dommerens Bestemmelse eller en
af Parternes Begæring. — I Henhold til denne
Lovbestemmelse er der oprettet Handelsretter
i en Række Købstæder Landet over.
<i>A. D. B.</i>
</chapter>

<chapter name="Handelsselskab">
<b>Handelsselskab.</b> (<sp>Litt</sp>.: <sp>Sindballe</sp>,
»Den danske Selskabsret«, I [1928]).
<i>A. D. B.</i>
</chapter>

<chapter name="Handelstraktater">
<b>Handelstraktater.</b> For de danske H.'s
Vedkommende siden 1919 kan der være Anledning
til at anføre følgende:

Der er afsluttet nye H. med
<sp>Tschekkoslovakiet</sp> fra 1. Maj 1925, med <sp>Estland</sp>
fra 5. Febr. 1924, med <sp>Finland</sp> fra 21.
Decbr. 1923, med <sp>Letland</sp> fra 10. Maj 1925,
med <sp>Lithauen</sp> fra 18. Juli 1923, med
<sp>Polen</sp> (og Danzig) fra 28. Aug. 1924, med
<sp>Rumænien</sp>, med <sp>Rusland</sp> fra 15. Juni 1923,
med <sp>Siam</sp> (ny) fra 28. Marts 1926 paa 10
Aar med 1 Aars Opsigelse, med <sp>Spanien</sp>
(ny) af 2. Jan. 1928, med <sp>Tyrkiet</sp> fra 22.
Juli 1925, med <sp>Østerrig</sp> (ny) af 6. Apr.
1928. De fleste er afsluttet paa ubestemt Tid
og med Opsigelsesfrist 3—12 Maaneder. Med
<sp>Mexiko</sp> er Traktaten bortfaldet, og med
<sp>Grækenland</sp> er der den 22. Aug. 1928
undertegnet en ny Handels- og
Skibsfartskonvention. Med <sp>Persien</sp> var vor Traktat
bortfaldet fra 19. Juli 1928, men under 8. Septbr.
1928 er der tilvejebragt en ny, midlertidig,
Handelsaftale.
<i>Ch. V. N.</i>
</chapter>

<chapter name="Handest">
<b>* Handest,</b> Stationsby,
Mariager—Viborg-Banen. (Se <sp>Danmark</sp>, Samfærdselskortet, <i>Suppl</i>.).
</chapter>

<chapter name="Hanefot">
<b>Hanefot,</b> se <sp>Skvalderkaal</sp>.
</chapter>

<chapter name="Hanehoved">
<b>* Hanehoved,</b> Jernbaneholdeplads,
Frederiksværk—Hundested-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>
