Sydside; ligeledes har et Selskab erhvervet
Molerlejer ved Færker Odde og bygget
Udskibningsbro i Færker Vig.
<i>M. S.</i>
</chapter>

<chapter name="Furðurstrandir">
<b>Furðurstrandir,</b> se <sp>Vinland</sp>.
</chapter>

<chapter name="Fure">
<b>Fure</b> (norsk), d. s. s. <sp>Fyr</sp>.
</chapter>

<chapter name="Firetandede Slanger">
<b>Firetandede Slanger,</b> se <sp>Slanger</sp>.
</chapter>

<chapter name="Furland">
<b>Furland,</b> d. s. s. <sp>Fur</sp>.
</chapter>

<chapter name="Furnes">
<b>Furnes,</b> (1921) 7533 Indb.
</chapter>

<chapter name="Furnes">
<b>Furnes,</b> <sp>Herred</sp>, Nord-Hedmark
Sorenskriveri, Hamar Politidistrikt, Hedmark Fylke,
(1920) 4349 Indb. Antagen Formue 1927 var 16,1
Mill. Kr. og Indtægt 3,5 Mill. Kr.
<i>M. H.</i>
</chapter>

<chapter name="Furnes-Ambacht-Kvæg">
<b>Furnes-Ambacht-Kvæg,</b> se
<sp>Kvægracer</sp>, S. 62.
</chapter>

<chapter name="Furness">
<b>* Furness</b> [fə.nis], <sp>Caroline Ellen</sp>,
amerikansk Astronom, f. 24. Juni 1869 i
Cleveland, Ohio, studerede ved Vassar College og tog
Doktorgraden 1900 ved Columbia-Universitetet,
arbejdede senere paa Yerkes-Observatoriet og
hos Kapteyn i Groningen, Assistent ved
Observatoriet i Vassar College, Poughkeepsie,
1903—11 og Professor og Direktør for samme 1911.
F. har bl. a. beskæftiget sig med Studiet af
variable Stjerner og har herom publiceret
<i>Introduction to the Study of Variable Stars</i>
(Boston 1915). I <i>Publications of the Vassar College
Observatory</i> Nos. 1, 2, 3 har F. offentliggjort
tre Stjernekataloger, de to første over Stjerner
inden for 2 Grader fra Nordpolen, og den
sidste over Observationer af variable Stjerner,
udført i Aarene 1901—02 under Ledelse af den
daværende Direktør Mary W. Whitney.
<i>J. M. V. H.</i>
</chapter>

<chapter name="Furse, Charles Wellington">
<b>* Furse</b> [fə.s], <sp>Charles Wellington</sp>,
engelsk Maler, f. 13. Jan. 1868 i Staines ved
Windsor, d. 16. Okt. 1904 i London. F. studerede
under Legros paa Slade-Skolen, paa Académie
Julian i Paris, hvor han paavirkedes af Sargent's
Kunst, og under P. Brown i London. Han viste
sig hurtigt som et betydeligt Talent (om end
af eklektisk Art) og udmærkede sig særlig i
Portrætfaget, men en snigende Sygdom, som
han søgte Helbredelse for i Sydafrika og i
Davos, afbrød hurtig hans Livsbane. Kendte
Værker bl. a.: »Hjem fra Ridtet« i
Tate-Galleriet (London), hvor han er fyldig repræsenteret
(Lord Roberts m. m.), Sir Charles Nairne
(Woolwichs Militærakademi). For Liverpools
Raadhus malede han Vægbilleder 1899—1902.
<i>A. Hk.</i>
</chapter>

<chapter name="Furtwängler, Wilhelm">
<b>* Furtwängler,</b> <sp>Wilhelm</sp>, tysk Musiker,
f. 25. Jan. 1886, Søn af den kendte Arkæolog
<sp>Adolf F.</sp> (s. d.), uddannede sig fra ung af
som Orkesterdirigent under Schillings, Mottl
o. fl. og beklædte forskellige
Opera-Kapelmesterpladser (Lübeck, Mannheim o. s. v.),
indtil han 1920 blev Dirigent af
Berliner-Operaens Symfonikoncerter og senere skiftevis i
Leipzigs Gewandthaus, af philharmonisk
Orkester i New York og fra 1925 af Berliner
Philharmonikerne. F., der er en af Tysklands
ypperste Dirigenter, har foretaget talrige
Koncertrejser (bl. a. flere Gange til Kjøbenhavn).
<i>W. B.</i>
</chapter>

<chapter name="Furu, O. A.">
<b>Furu,</b> <sp>O. A.</sp>, tog 1918 Afsked som Amtmand
i Akershus og døde i Oslo 28. Novbr. 1925.
<i>Wt. K.</i>
</chapter>

<chapter name="Furuhjelm, Erik">
<b>* Furuhjelm,</b> <sp>Erik</sp>, finsk Musiker og
Musikforfatter, f. 6. Juli 1883 i Helsingfors,
studerede i Wien, München og Paris og blev 1909
Teorilærer ved Musikinstituttet i Helsingfors;
han har skrevet Symfoni, Violinkoncert og
Kammermusik og virket som Kritiker og
Forfatter (bl. a. 1916 en Biografi af <sp>J. Sibelius</sp>).
<i>W. B.</i>
</chapter>

<chapter name="Furuhjelm, R.">
<b>Furuhjelm,</b> <sp>R.</sp>, Medlem af den finske
Landdag, har sammen med A. S. Donner (s. d.)
udsendt <i>Catalogue photographique du ciel, Zone de
Helsingfors</i>, Tome V (1924) og I (1925 og 1927).
F. har desuden publiceret <i>Recherches sur les
mouvements propres des étoiles dans la zone
photographique de Helsingfors</i>, II (1926), i
hvilken der findes en Apexbestemmelse til
α = 293°, δ = + 13°, der stemmer godt med
tidligere fundne. Fra 1920 er F. finsk
Redaktør af »Nordisk Astronomisk Tidsskrift«.
<i>J. M. V. H.</i>
</chapter>

<chapter name="Fusa">
<b>Fusa,</b> <sp>Herred</sp>, Midhordland
Sorenskriveri, Hordaland Politidistrikt, Hordaland Fylke,
(1920) 1291 Indb. Antagen Formue 1927 var 2,9
Mill. Kr. og Indtægt 641344 Kr.
<i>M. H.</i>
</chapter>

<chapter name="Fusarioser">
<b>Fusarioser,</b> se <sp>Slimskimmel</sp>.
</chapter>

<chapter name="Fuscaldo">
<b>Fuscaldo,</b> (1925) 9883 Indb.
</chapter>

<chapter name="Fusinato, G.">
<b>Fusinato,</b> <sp>G.</sp>, d. 23. Septbr. 1914.
</chapter>

<chapter name="Fusi-no-jama">
<b>Fusi-no-jama,</b> d. s. s. <sp>Fusijama</sp>.
</chapter>

<chapter name="Fusi Yama">
<b>Fusi Yama,</b> d. s. s. Fusijama.
</chapter>

<chapter name="Futuna">
<b>Futuna,</b> se <sp>Ny-Hebriderne</sp>.
</chapter>

<chapter name="Futuna">
<b>Futuna,</b> se <sp>Horne Øer</sp> læs: se <sp>Hoorne
Øer</sp>
</chapter>

<chapter name="Fyldningskoefficient">
<b>* Fyldningskoefficient.</b> I Kornhandelen
spiller Kvalitetsvægten — Vægten af 1 hl Korn
— en vigtig Rolle, og den udfindes som Regel
ved, at man vejer en Brøkdel af en hl paa en
lille Vægt af særlig Konstruktion. Nu vil 1 hl
Korn imidlertid have større Tæthed end den
mindre Prøve, og for at komme til Vægten af
1 hl Korn maa man da anvende en Faktor,
den saakaldte F., der er forskellig for hver
Kornsort.
<i>J. Th.</i>
</chapter>

<chapter name="Fyldort">
<b>Fyldort,</b> se <sp>Grubedrift</sp>, S. 169.
</chapter>

<chapter name="Fyle">
<b>Fyle,</b> se <sp>Attike</sp>.
</chapter>

<chapter name="Fylke">
<b>Fylke</b> er ifølge Lov 14. Aug. 1918 i <sp>Norge</sp>
Inddelingsnavn i Stedet for Amt. Samtidig blev
de fleste F.'s Navne forandret. Fylkerne er
følgende 20:

Østfold, Akershus, Oslo By, Hedmark, Opland,
Buskerud, Vestfold, Telemark, Aust-Agder.
Vest-Agder, Rogaland, Hordaland. Bergen By,
Sogn og Fjordane, Møre, Sør-Trøndelag,
Nord-Trøndelag, Nordland, Troms og Finmark.
<i>K. Ø.</i>
</chapter>

<chapter name="Fylkesingeniører">
<b>Fylkesingeniører</b> (tidligere Amtsingeniører)
er i Norge Fællesbetegnelsen for de
Overingeniører og Afdelingsingeniører, som er ansat
i det kombinerede Styre for Statens og
Fylkernes Vejvæsen.
<i>K. Ø.</i>
</chapter>

<chapter name="Fylkesmand">
<b>Fylkesmand</b> (tidligere Amtmand), se
<sp>Norge</sp>, Bind XVIII, S. 74.
</chapter>

<chapter name="Fylkesting">
<b>Fylkesting</b> (tidligere Amtsformandskab), se
<sp>Kommunestyrelse</sp>, Bind XIV, S. 370.
</chapter>

<chapter name="Fyn">
<b>Fyn.</b> Selve Øen har et Areal af 2983,43 km<sup>2</sup>,
og 1925 fandtes her 298721 Indb. (1921: 285769),
altsaa 100 pr. km<sup>2</sup>. — Hele den fynske
Øgruppe er 3476,20 km<sup>2</sup> med 339654 Indb. (1925),
1921: 326638; heraf Landdistrikterne 3402,62 km<sup>2</sup>
med 232684 (1925), 1921: 223318.
Befolkningstætheden er saaledes for Gruppen som Helhed 98
og i Landdistrikterne 68 pr. km<sup>2</sup>. I det
efterfølgende behandles ogsaa hele Øgruppen
samlet. — Arealets Benyttelse. Det
dyrkede Areal var 1927 2683 km<sup>2</sup>, og, angivet i

