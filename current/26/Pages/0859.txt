<chapter name="Opholdstillæg">
<b>Opholdstillæg</b> kaldes nu ifølge Lov af 27.
Juni 1927 for Udetillæg. Det saakaldte
Bevægelsestillæg for Embedsmænd i
Udenrigsministeriet, der er pligtige at modtage
Ansættelse i Udlandet, benævnes i samme Lov
Hjemmetillæg.
<i>G. R.</i>
</chapter>

<chapter name="Ophugger">
<b>Ophugger,</b> d. s. s. <sp>Lokmejsel</sp>.
</chapter>

<chapter name="Opisthoglypha">
<b>Opisthoglypha</b> eller »mistænkelige«
Slanger, se <sp>Snoge</sp>.
</chapter>

<chapter name="opistocøle">
<b>opistocøle,</b> se <sp>Hvirvelsøjlen</sp>, S. 17.
</chapter>

<chapter name="Opiumskonventionen">
<b>Opiumskonventionen.</b> Paa en Konference i
Genève, som med en Maaneds Afbrydelse varede
fra 17. Novbr 1924 til 19. Febr 1925, opnaaedes
under Herluf Zahle's Præsidium Enighed om
en ny O., der sidstnævnte Dag blev
underskrevet af 31 Magters Delegerede. Konventionen er
en paa flere Punkter forbedret Udgave af den
i 1912 vedtagne O. Den nye Konvention
omfatter saaledes foruden Opium, Morfin, Kokain
og lignende farlige Bedøvelsesmidler ogsaa
Haschisch og andre bedøvende Præparater, der
udvindes af indisk Hamp. Konventionen
indeholder en Række Bestemmelser, der tilsigter at
kontrollere Fremstilling af og Handel med
farlige Droger og at indskrænke deres Anvendelse
til Brug alene i medicinsk og videnskabeligt
Øjemed. Denne Kontrol bestaar dels i
indenrigske Forholdsregler og dels i Tilsyn med den
internationale Handel bl. a. derved, at der
kræves særlig Tilladelse saavel til Indførsel som
til Udførsel af de Stoffer, som Konventionen
omhandler. Et fast Centraludvalg paa otte af
Folkeforbundsraadet udpegede Medlemmer har
i Kontroløjemed til Opgave at modtage
statistiske Oplysninger fra de forskellige Lande
om Produktionen af Raa-Opium og Kokablade,
om Fabrikationen af de i Konventionen
omhandlede skadelige Bedøvelsesmidler, om
Forbrug og om Ind- og Udførsel af dem. Giver
de foreliggende Oplysninger Udvalget Grund til
at antage, at et af de under Konventionen
faldende Bedøvelsesmidler i overdrevet store
Mængder samles i et enkelt Land eller at der
er Fare for, at Landet skal blive Centrum for
ulovlig Handel, har Udvalget Ret til at afkræve
vedkommende Lands Regering en Forklaring.
Fremkommer der inden rimelig Tid ingen
saadan Forklaring, eller er den utilfredsstillende,
er Udvalget berettiget til at gøre de andre
kontraherende Magter og Folkeforbundsraadet
opmærksom paa Sagen med Henstilling om
indtil videre at standse Udførsel af
Bedøvelsesmidler til vedkommende Land. Dettes Regering
kan indbringe Sagen for Folkeforbundsraadet.
I saadanne Tilfælde har Udvalget Ret til at
offentliggøre en Beretning, men i øvrigt skal
det drage Omsorg for, at de Oplysninger, det
efter Konventionen modtager fra de forskellige
Regeringer, ikke offentliggøres paa en saadan
Maade, at det letter Spekulanter deres
Virksomhed eller medfører Ulemper for den
legitime Handel. Tvistigheder om Konventionens
Forstaaelse og Anvendelse afgøres af den faste
Domstol for mellemfolkelig Retspleje i Haag,
med mindre de bilægges paa anden fredelig
Maade. O. er hidtil ratificeret og tiltraadt af
33 Stater, deriblandt ogsaa af de i Sagen stærkt
interesserede Lande Holland og britisk Indien.
De kinesiske og nordamerikanske Delegerede
forlod derimod Konferencen, fordi de ikke fandt
Konventionen vidtgaaende nok. Danmark
ratificerede den 23. Apr. 1930. Konventionen
medfører Udstedelsen af en Række nye Forskrifter
i de enkelte Lande. For Danmarks
Vedkommende findes disse i Lov af 31. Marts og
Anordning af 25. Apr. 1930 om Fremstilling af og
Handel med Opium m. m.

En samtidig med den ovennævnte i Genève
afholdt Konference af Repræsentanter for
opiumsproducerende Magter førte efter bevægede
Forhandlinger til en Overenskomst af 11. Febr
1925 mellem det britiske Rige (derunder Indien),
Frankrig, Japan, Holland, Portugal og Siam.
Denne Overenskomst, der gaar ud paa gradvis
at komme Dyrkningen og Brugen af Opium
som Nydelsesmiddel til Livs, gør
Opiumshandelen til et Statsmonopol og forbyder Salg til
Mindreaarige og deres Adgang til Opiumshuler.
Overenskomsten tager ogsaa Sigte paa i en
dog fjernere Fremtid at afskaffe saavel
Spisningen som Rygningen af Opium, idet Flertallet
af de interesserede Magter ansaa det for
haabløst med et Slag at søge Opiumsmisbrug i visse
Lande undertrykt, saalænge Kina ikke er i
Stand til at hindre Dyrkning af Opiatvalmuen
og Udsmugling af dens Frugtsaft. — (<sp>Litt</sp>.:
<sp>W. W. Willoughby</sp>, <i>Opium as an
International Problem</i> [Baltimore 1925]).
<i>G. R.</i>
</chapter>

<chapter name="Opklæbning">
<b>Opklæbning</b> (Fotografi), se
<sp>Tøropklæbning</sp>.
</chapter>

<chapter name="Opladen">
<b>Opladen,</b> (1927) 13225 Indb.
</chapter>

<chapter name="Opland">
<b>Opland,</b> <sp>Fylke</sp>, Areal 25306,8 km<sup>2</sup>, hvoraf
Landareal 24160,8 km<sup>2</sup> og produktivt Land
7596,0 km<sup>2</sup>. Byerne i O. har et Areal af 5,0
km<sup>2</sup> med 10010 Indb. Skovarealet udgjorde 1927
7059 km<sup>2</sup>, det dyrkede Jordareal 572 km<sup>2</sup>.
Høstudbyttet 1928 var 300 t Hvede, 1400 t Rug, 19800
t Byg, 9600 t Havre, 7400 t Blandkorn, 99400 t
Kartofler, 139600 t Hø. Husdyrholdet udgjorde
69600 Sauer, 50700 Geder, 42600 Svin, 146000
Stkr. Fjerkræ. Af levendefødte 1927 var der
2553, deraf uægte 157, der døde 1388 og
udvandrede 439. Den antagne Formue var 388,2
Mill. Kr. og Indtægt 72,7 Mill. Kr. Herreds- og
Fylkekassernes Gæld pr. 30. Juni 1927 var 29,1
Mill. Kr. Ved Stortingsvalget i 1927 var der
67600 Stemmeberettigede, hvoraf 73,0 % afgav
Stemme. Længden af de offentlige Veje var i
1928 2273 km og af Jernbanerne 517 km.
<i>M. H.</i>
</chapter>

<chapter name="Oplysning om Adresser">
<b>* Oplysning om Adresser.</b> Postkontorerne
skal paa Forlangende give Korrespondenter
Oplysning om Adresser paa faste Beboere i
Landdistrikterne med Angivelse af Navn,
Stilling og Adresse. Tilsvarende Oplysninger gives
i videst muligt Omfang for Bydistrikternes
Vedkommende. Henvendelse rettes til det
stedlige Postkontor (i København
Distriktspostkontoret), der foretager det videre fornødne til
Oplysningernes Fremskaffelse og opkræver
Betalingen — 2 Øre pr. Adresse + 15 Øre pr.
Adresseposthus — i Henhold til de enkelte
Postkontorers Opgørelser.
<i>T. V. J.</i>
</chapter>

<chapter name="Oplysningsbureauet for Erhvervene">
<b>Oplysningsbureauet for Erhvervene</b> er
ved Lov af 30. Juni 1927 nedlagt som Afdeling
af Udenrigsministeriet og dets Forretninger
