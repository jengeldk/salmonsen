<sp>Flaaden</sp>. I det væsentlige blev den gamle
Organisation med Distriktskommandoer og
Flaadestationer m. m. bibeholdt. Ifølge
Flaadeplanen af 1927 skal der i Marinens fremtidige
Flaademateriel indgaa følgende Fartøjsklasser:
Artilleriskibe, Jagere, Undervandsbaade,
Torpedobaade, Mineudlæggere samt de fornødne
Hjælpefartøjer. Dette forudsætter et aarligt
Nybygningsbudget paa 5 Mill. Kr. i 5 Aar. Ved
Flaadeordningen af 1930 blev 2. sømilitære
Distriktskommando i Kristiansand sløjfet og lagt
ind under 1. sømilitære Distriktskommando.
Ligesom i Hæren sløjfedes
Underofficersbetegnelsen, og de ældre og tidligere højere
Underofficerer fik Løjtnants Grad og Betegnelse.

<sp>Befalingsmandsuddannelsen</sp> i
Marinen bliver meddelt gennem en
<sp>Enhedsskole</sp> for militær og teknisk Befal. Der
bliver en fælles Søkrigsskole med 3 Hovedlinier
(Søofficerslinien, den militærtekniske og den
maskintekniske Linie), denne erstatter den
tidligere Søkrigsskole for Officerer og
Underofficersskolerne, som tidligere var sømilitære Korps
og Marinens Haandværkskorps. Alle Elever
maa have Middelskoleeksamen; der bliver til
den nye Skole knyttet en 2-aarig <sp>Forskole</sp>,
hvor Optagelsesbetingelsen er 16 Maaneders
Søfart, og Aldersgrænse 19 Aar; Aspiranter til
Maskinlinien maa have Folkeskolen og 12
Maaneders Søfart i Maskinen og 18 Maaneders
Værkstedstid.

Optagelsesbetingelsen for de Aspiranter, som
søger direkte ind paa Søkrigsskolen, er for
Søofficerslinien og den militærtekniske Linie
Middelskole, 18 Maaneders Søfart, Alder ikke over
21 Aar, for den maskintekniske Linie
Middelskole, 12 Maaneders Søfart i Maskinen, 18
Maaneders Værkstedstid, Alder ikke over 22 Aar.

Alle maa gennemgaa et Aspiranttogt fra
1. Juli—30. Septbr.

Søkrigsskolen er 5-aarig for alle og deles i
en nederste Afdeling paa 3 Aar og en øverste
paa 2. Kun de, som har gennemgaaet øverste
Afdeling, bliver faste Befalingsmænd. En videre
Uddannelse paa 2 Aar af Søofficererne gives ved
den militære Højskole i Oslo. Der bliver
udeksamineret 4 pr. Aar paa Søofficerslinien, 2
paa Artillerilinien og 2 paa Torpedolinien, 2
paa Signallinien og 5 paa den maskintekniske
Linie.
<i>M. H.</i>

<sp>Militære Skoler</sp>. Hver Division faar en
Skoleafdeling, som kaldes n. Divisions
Skoleafdeling, bestaaende af:

1) En Forskole, som er 2-aarig med et
forudgaaende Aspirantkursus paa 2 Maaneder. 2)
En Infanteribefalskole, som er 1-aarig med et
forudgaaende Aspirantkursus paa 2 Maaneder.
Skolens faste Personale bliver 1 Kaptajn, 2
krigsskoleuddannede og 2
befalskoleuddannede Løjtnanter, samt 1 Fændrik og 1
Hornblæser. For øvrigt indbeordres Befalingsmænd
under de praktiske Øvelser. Ansøgning om
Optagelse til begge Skoler maa være indsendt
inden 1. Maj hvert Aar.

Vardøhus Fæstnings Skoleafdeling giver
Undervisning i 10 Maaneder med efterfølgende 2
Maaneders Garnisonstjeneste, før Eleverne
optages som Aspiranter ved 6. Divisions Forskole.

<sp>Den militære Højskoles</sp> Formaal er
at meddele højere militær Undervisning paa
videnskabelig Grundlag til Hærens og Marinens
Officerer. Den er delt i en Generalstabs-, en
Ingeniør- og to Artillerilinier. Den staar direkte
under den kommanderende General undtagen i
Sager af økonomisk Art, hvor den staar under
Forsvarsdepartementet. Den ledes af en
Direktør, som vælges blandt de Generalinspektører,
der har Højskoleeksamen, og som ansættes af
Kongen. Inspektionsofficeren maa have
Højskoleeksamen. Han ansættes af
Forsvarsdepartementet.

Naar en Lærerstilling i militært Hovedfag
skal besættes, udnævnes af Departementet en
Bedømmelseskommission paa tre Medlemmer,
som skal give Forslag til Stillingens Besættelse.
Kommissionen kan ogsaa kræve afholdt
Prøveforelæsninger, og da kommer kun de Ansøgere
i Betragtning, som holder saadanne. I Tilfælde
af Uregelmæssigheder ved Eksamenen optræder
det saakaldte <sp>Eksamensnævnd</sp> og afgør
Spørgsmaalet. Dette Nævnd bestaar af
Direktøren, Inspektionsofficeren og to af Skoleraadet
valgte Lærere.

Ved Højskolen kan ogsaa optages
<sp>hospiterende</sp> Elever, som kan følge
Undervisningen i eet eller flere Fag efter Ønske. De
<sp>faste</sp> Elever kan følge Undervisningen, paa
hvilken Linie de ønsker, uden Hensyn til det
Vaaben de tilhører. Ogsaa civile kan tillades
at følge Undervisningen i et enkelt Fag.

Eksamenskarakteren udtrykkes i Tal fra
1,0—6,0, men ogsaa i Gruppebetegnelser saaledes:
<table>
<td>særdeles tilfredsstillende<td r>1,00—1,50
<td>meget tilfredsstillende<td r>1,51—2,00
<td>tilfredsstillende<td r>2,01—2,70
<td>nogenlunde tilfredsstillende<td r>2,71—3,00
</table>

Ingen kan bestaa Eksamen med daarligere
Karakter end 3,5 i Hovedfag, mens i Bifag
Karakteren 4,0 kan taales. En Elev, som ikke
bestaar Eksamen paa sin Vaabenlinie, har i det
hele taget ikke bestaaet Højskoleeksamen og
kan altsaa heller ikke faa Rangeringsnummer
til Generalstaben.
<i>M. H.</i>

<sp>Den nye Værnepligtslov</sp> fastsætter
Pligt for enhver udskrevet Værnepligtig til at
gennemgaa Instruktionskursus for Uddannelse
til Befalingsmænd. Desuden kan med
Stortingets Samtykke Værnepligtige anvendes til at
udføre civilt, samfundsnyttigt Arbejde i militært
opsatte Afdelinger. De tidligere
Udskrivningsmøder har forandret Navn til det gamle
»Session«. De Værnepligtige deles i
<sp>Søværnepligtige</sp>, som har en udenrigsk Fartstid af
12 Maaneder, samt Søfolk i indenrigsk Kystfart,
Fiskere og Fangstmænd, samt
Landeværnspligtige. Jernbanetjenestemænd og Fagkyndige, som
maa forblive i deres Stillinger i Krig, skal være
fri for Tjeneste i Fred.
<i>M. H.</i>

<sp>Befalingsmænd efter
Hærordningen af 1930</sp>. Efter denne Hærordning
vil den norske Hær bestaa af følgende lønnede
krigsskoleuddannede Befalingsmænd: 7
Generalmajorer, 34 Oberster, 21 Oberstløjtnanter, 53
garnisonerende og 23 Majorer i
Distriktstjeneste, 93 garnisonerende Kaptajner og 151 i
Distriktstjeneste, 117 garnisonerende
