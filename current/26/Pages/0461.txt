(Bulé). Senatet, der tæller 120 Medlemmer,
hvoraf de 20 vælges af begge Kamre i
Forening, Resten i større Valgkredse ved direkte
Valg, har dog kun et rent suspensivt Veto, der
kan væltes ved ny Vedtagelse med simpelt
Flertal i Kammeret. Dette sidste vælges for 3
Aar ved almindelig mandlig Valgret. Ministrene
er parlamentarisk ansvarlige for Kammeret
efter det sædvanlige engelsk-franske
parlamentariske Mønster.

Det er imidlertid nærmest kun paa Papiret,
at denne Forfatning gælder, idet G. hele Tiden
siden den ny Forfatnings Indførelse har været
Skueplads ikke blot for evindelige
Ministerskifter, men for gentagne Statskup og Revolution
og for diktatorisk, ofte rent militær diktatorisk
Regimente.
<i>K. B.</i>
</chapter>

<chapter name="Grækenland (Finansvæsen)">
<b>Finansvæsen.</b>

Paa Budgettet for 1927—28 er den græske
Stats ordentlige Indtægter (<sp>udtrykt i 1000
Drakmer</sp>) opført med 8404331, de
overordentlige med 425000 eller tilsammen 8829331.
Af de ordentlige Indtægter faldt paa direkte
Skatter (bl. a. Indkomstskat,
Ejendomsskatter, Arveskat m. m.) 1483171, paa indirekte
Skatter (Told og Akcise) 3774049, særlige
Skatter til Sikring af Statsgælden 1624551,
Stempelskat 469710. Af Statens Udgifter udgjorde de
ordentlige (ligeledes i 1000 Drakmer) 6533794,
de overordentlige 2346016, tilsammen 8879810.
Heraf faldt paa Gældsrenter 2076148, paa
Pensioner og andre lignende Forpligtelser 483770,
paa den offentlige Sikkerhed 340587,
Undervisning 437275, Armeen og Flaaden 1201546. G.'s
samlede Statsgæld udgjorde pr. 31. Aug. 1927
10158154897 Drakmer. Af disse var 1777734532
udenlandsk Gæld (i Guld) og 8380420 (i Papir)
indenlandsk Gæld. Den græske Statsgæld er for
en stor Del under Kontrol af en udenlandsk
Kommission (hvori Frankrig, England og
Italien er repræsenteret), og under hvilken, til
Sikkerhed for Gældsrenter, er henlagt vigtige
Statsindtægter af Monopoler, Stempelafgifter og
Indførselstold ved Piræus' Havn m. m.
<i>C. T.</i>
</chapter>

<chapter name="Grækenland (Næringsveje)">
<b>Næringsveje.</b>

Af Hvede produceredes i 1927 i alt 353 Mill.
kg, Byg 158 Mill., Majs 130 Mill., Havre 67
Mill., Rug 38 Mill., Rodfrugter 106 Mill. Tobak
63 Mill., Fodergræs m. v. 143 Mill., Vindruer
260 Mill., Korender 154 Mill.

Husdyrbestanden var i 1927 følgende: 947000
Stkr. Hornkvæg, 213000 Heste, 135000 Muldyr,
328000 Æsler, 6442000 Faar, 453000 Svin, 4579000
Geder, 7738000 Stkr. Hønsefugle. — Af
Mineraler frembragtes i 1927 for 34 Mill. Drakmer
Brunkul, 25 Mill. Jernpyrit, 22 Mill. Smergel, 20
Mill. Jern. Der bearbejdedes Bly til Værdi 50 Mill.
Drakmer og kalcineret Magnium 43 Mill. Drakmer.
Saltproduktionen var i 1927 i alt 104 Mill. kg,
men blev i 1928 delvis indstillet paa Grund af
Overproduktion. For Industrien i
Almindelighed foreligger ingen Tal senere end fra
Tællingen i 1920, da der var 33811 Virksomheder
med et Personel paa 154633, hvoraf 103777
egentlige Arbejdere; af disse var 82688 Mænd
og 21089 Kvinder. 7887 Virksomheder anvendte
mekanisk Kraft med en samlet Maskinstyrke
paa 110000 H. K., heraf 29000 H. K. Vandkraft,
33000 H. K. Dampkraft, 15000 H. K. Elektricitet.
Den samlede Indførsel havde i 1929 en Værdi
af 13276 Mill. Drakmer og Udførselen 6985 Mill.
Drakmer. De vigtigste Varer i Indførselen var
i 1929:
<table>
<td><td c>Mill.<br>Drakmer
<td>Hvede<td r>2695
<td>Træ<td r>499
<td>Stenkul<td r>398
<td>Sukker<td r>325
<td>Levende Geder og Faar<td r>307
<td>Benzin<td r>281
<td>Automobiler<td r>240
</table>

Af Udførselen var de vigtigste Varer:
<table>
<td><td c>Mill.<br>Drakmer
<td>Tobak<td r>3949
<td>Korender<td r>876
<td>Vin<td r>568
<td>Olivenolie<td r>250
</table>

Vareomsætningen med de vigtigste Lande var
i 1928:
<table>
<td><td c>Indførsel<br>Mill.<br>Drakmer<td c>Udførsel<br>Mill.<br>Drakmer
<td>Belgien<td r>587<td r>228
<td>Bulgarien<td r>244<td r>30
<td>Frankrig<td r>902<td r>425
<td>Tyskland<td r>1249<td r>1614
<td>Jugoslavien<td r>793<td r>32
<td>U. S. A.<td r>2091<td r>1114
<td>Italien<td r>739<td r>1278
<td>Kanada<td r>716<td r>2
<td>Holland<td r>270<td r>297
<td>Storbritannien<td r>1666<td r>826
<td>Rumænien<td r>886<td r>97
<td>Rusland<td r>280<td r>5
<td>Tyrkiet<td r>339<td r>233
<td>Tschekkoslovakiet<td r>459<td r>77
</table>

Handelsflaaden talte ved Udgangen af 1928
i alt 1257 Fartøjer med 1315473 Reg.-T., heraf
528 Dampskibe med 1256965 Reg.-T. og 729
Sejlskibe med 58508 Reg.-T. Til Piræus indgik
1982 Skibe i 1929 med 3 1/2 Mill. Reg.-T. Den
næststørste Havn, Patras, havde kun 404
Skibsbesøg med 0,8 Mill. Reg.-T. Korinth-Kanalens
Betydning er i stadig Stigning; i 1929 blev den
gennemsejlet af 9138 Skibe med 3 1/3 Mill.
Reg.-T.; af den samlede Tonnage i 1928 hidrørte 1,3
Mill. Reg.-T. fra italienske Skibe og 1,2 Mill.
fra græske Skibe. — Antallet af Automobiler er
endnu forholdsvis ringe, nemlig 19820 i 1928.
<i>H. S.</i>
</chapter>

<chapter name="Grækenland (Hærvæsen)">
<b>Hærvæsen.</b>

Den græske Hær er nu i Fredstid underlagt
Krigsministeren som øverste militære
Myndighed. Han bistaas af Chefen for Generalstaben
og Vaabeninspektørerne.

Værnepligten, der er almindelig og personlig,
varer fra det 20.—49. Aar: 18 Maaneder aktiv
Tjeneste, 19 1/2 Aar i 1. Reserve, 8 Aar i 2.
Reserve. Hæren bestaar af 4 Armekorps (Athen,
Larissa, Saloniki, Cavalla) med 9
Infanteridivisioner samt 2 Infanteridivisioner og 1
Infanteribrigade umiddelbart under Krigsministeren;
endvidere 2 Kavalleridivisioner og et
Flyvervæsen.
