km<sup>2</sup> Ager og Eng, 113,2 km<sup>2</sup> Skov, 5,6 km<sup>2</sup>
Ferskvand, Resten Udmark og Myr. Antagen
Formue 1927 var 11,9 Mill. Kr. og Indtægt 2,0
Mill. Kr.
<i>M. H.</i>
</chapter>

<chapter name="Hof">
<b>Hof,</b> <sp>Herred</sp>, Solør Sorenskriveri,
Glommedal Politidistrikt, Hedmark Fylke. (1920)
3346 Indb. Antagen Formue 1927 14,3 Mill. Kr.
og Indtægt 2,0 Mill. Kr.
<i>M. H.</i>
</chapter>

<chapter name="Hof">
<b>Hof,</b> (1925) 40361 Indb.
</chapter>

<chapter name="Hofden">
<b>Hofden,</b> se <sp>Bø</sp>.
</chapter>

<chapter name="Hofer, Karl">
<b>* Hofer,</b> <sp>Karl</sp>, tysk Maler og
Grafiker, f. 11. Oktbr 1878 i Karlsruhe, Elev af
Akademiet i Karlsruhe (under Kalckreuth og
Thoma), under Verdenskrigen Krigsfange i
Paris, fra 1920 ansat ved Berlins Højskole for
Billedkunst. Oprindelig under Indflydelse af
Thoma og Böcklin, senere af Marées'
monumentale Figurstil gled H.'s Kunst i Paris over
i de Cézanne'ske Baner. Hans Ekspressionisme,
der dog ikke har brudt med hans tidligere
Forkærlighed for baade det romantiske og den
klassiske Stil, har sin Styrke i malerisk
Skønhed og lyrisk Stemning og værdsættes meget
højt i Tyskland. Mange af H.'s Værker er
kommet til offentlige Museer; hans Freske
»Jerichos Mure« (1920) ses i Stettins Museum; i
Winterthurs Museum er samlet en Mængde af
hans Malerier (deriblandt det dygtige
Selvportræt fra hans romersk-Marées'ske Periode).
<i>A. Hk.</i>
</chapter>

<chapter name="Hoffmann, H.">
<b>Hoffmann,</b> <sp>H.</sp>, d. i Weimar 11. Jan. 1909.
(<sp>Litt</sp>.: <sp>Ladendorf</sp>, »H. H., sein
Lebensgang und seine Werke« [1908]; <sp>W.
Arminius</sp>, »H. H.« [1909]).
<i>C. B-s.</i>
</chapter>

<chapter name="Hoffmann, Johannes">
<b>* Hoffmann,</b> <sp>Johannes</sp> (1867-), tysk
Politiker, blev, efter Virksomhed som
Folkeskolelærer og Borgmester i Kaiserslautern og som
Landdags- og Rigsdagsmand, Bayerns
Ministerpræsident Febr 1919—Marts 1920, derpaa
atter Folkeskolelærer i Kaiserslautern.
<i>H. J-n.</i>
</chapter>

<chapter name="Hoffmann, Josef">
<b>* Hoffmann,</b> <sp>Josef</sp>, østerrigsk Arkitekt, f.
1870 i Pirnitz (Mähren). Han er uddannet ved
Wienerakademiet og virker som Professor ved
der staatlichen Kunstgewerbeschule og ved
Wiener Werkstätte. Han, der aldrig har faaet
nogen stor Opgave at løse, har dog naaet at
vække betydelig Opsigt ved sin meget
personlige Arkitektur i en Række mindre Bygninger,
fortrinsvis Landsteder, og gennem sine
fortjenstfulde Arbejder for Kunstindustri gennem
Wiener Werkstätte. I sine Bygninger betjener
han sig ofte af krasse Virkninger, slebne
Stoffer og stærke Farvekontraster, der mere
minder om Kunstindustri end om Arkitektur. Hans
Huse er ofte som dekorerede Æsker, der er
forstørret op til overnaturlige Dimensioner.
Blandt hans bekendteste Arbejder er
Østerrigs Pavillon paa Werkbundsudstillingen i Köln
(1914), og Østerrigs Pavillon paa Udstillingen i
Paris 1925. Af andre Arbejder bør nævnes
Palais Stoddet, Brüssel 1905—11, Wohnhaus
Skywa i Wien Hitzing 1913—15 og Villa Sonja
Knips, Wien 1925.
<i>S. E. R.</i>
</chapter>

<chapter name="Hoffmann, K.">
<b>Hoffmann,</b> <sp>K.</sp>, traadte i 1925 ud af
Statstjenesten og har siden helliget sig helt til
Forfattervirksomhed, dels af lyrisk, dels af
journalistisk Art. Foruden en Samling udvalgte Digte
(1916) foreligger en hel Række ny (»Den store
Vaar«, »Nat og Dag«, »Solskinskyster«, »Bølger
i Blæst« m. fl.).
<i>J. Cl.</i>
</chapter>

<chapter name="Hoffmann, K.">
<b>Hoffmann,</b> <sp>K.</sp> Rettelse, L. 1 f. n.: Aandsliv
læs: Aand
</chapter>

<chapter name="Hoffmann, L.">
<b>Hoffmann,</b> <sp>L.</sp> Af Værket »Neubauten der
Stadt Berlin« er udkommet 11 Bind.
</chapter>

<chapter name="Hoffmann, Max">
<b>* Hoffmann,</b> <sp>Max</sp>, tysk General, f. 25. Jan.
1869, d. 8. Juli 1927; tjente afvekslende i Fodfolket
og Generalstaben og blev 1914 Oberstløjtnant.
Ved Krigens Udbrud blev H. ansat i 8. Armés
Stab paa Østfronten. Aug. 1916 blev han Oberst
og Stabschef hos Prins Leopold, der havde
Overkommandoen paa Østfronten. Under
Fredsforhandlingerne i Brest-Litovsk 1917 var H.,
der avancerede til Generalmajor, en kraftig
Repræsentant for den tyske Overkommando.

1920 stilledes han til Disposition. Han har
skrevet »Der Krieg der versäumten
Gelegenheiten« (1923), der vakte en Del Opsigt. (Se
<sp>Verdenskrigen</sp>, S. 823).
<i>E. C.</i>
</chapter>

<chapter name="Hoffmeyer, Henrik">
<b>* Hoffmeyer,</b> <sp>Henrik</sp>, Præst, f. 22. Aug.
1865 i Storehedinge, d. 16. Oktbr. 1924 i
Kjøbenhavn; blev 1890 Præst i Kauslunde, 1895 i
Langaa og Øksendrup, 1898 Sekretær i
Kjøbenhavns Indre Mission, 1901 Kapellan ved Frue
Kirke i Kjøbenhavn, 1909 Sognepræst ved
Frederiksberg Kirke og fra 1910 tillige Stiftsprovst.
H. var en betydelig Prædikant og kirkelig
Organisator; 1908 udgav han »Kristendommens
Sejr i Apostlenes Dage«.
<i>H. M.</i>
</chapter>

<chapter name="Hoffmeyer, N. V. B.">
<b>Hoffmeyer,</b> <sp>N. V. B.</sp>, har senere genoptaget
sin Forfattervirksomhed dels med et Par
Romaner (»En Vandring« m. m.), dels med
Memoirer fra hans Italiensophold.
<i>J. Cl.</i>
</chapter>

<chapter name="Hofgeismar">
<b>Hofgeismar,</b> (1927) 5040 Indb.
</chapter>

<chapter name="Hofman, H.">
<b>Hofman,</b> <sp>H.</sp>, d. 28. Decbr 1929; overtog
atter Ledelsen af Dagmarteatret, som under ham
blev en udpræget Lystspilscene. Novbr 1928
tvang økonomiske Omstændigheder ham til at
fratræde Direktionen, men Personalet, der
overtog Driften, gjorde ham til Parthaver i
Delingsspillet Resten af Sæsonen 1928—29.
<i>R. N.</i>
</chapter>

<chapter name="Hofman, de">
<b>Hofman,</b> <sp>de</sp>, (Slægten), <sp>Niels Erik
Hofman-Bang</sp>, (f. 1844), d. 29. Novbr 1929.
</chapter>

<chapter name="Hofmannsthal, H. v.">
<b>Hofmannsthal,</b> <sp>H. v.</sp>, d. 15. Juli 1929. Han
udgav 1923 et nyt Mysteriespil »Das grosse
Welttheater«, »Briefwechsel mit Richard Strauss«
(1926), »Gesammelte Werke« (6 Bind 1924).
(<sp>Litt</sp>: <sp>Sulger-Gebing</sp>, »H. v. H.« [1905];
<sp>R. Borchardt</sp>, »Rede über H.« [1918]).
<i>C. B-s.</i>
</chapter>

<chapter name="Hofmansgave">
<b>* Hofmansgave,</b> Stamhus, derunder
Hovedgaarden H. og en Fideikommiskapital paa c.
565000 Kr. Hovedgaarden er beliggende i
Lunde-Herred ved Odense Fjord. Oprindelig bestod
den af to Gaarde, der blev lagt sammen og
kaldt Bøttingerholm. 1784 oprettedes af B.
Stamhuset H. Areal 520 ha.
<i>N. J.</i>
</chapter>

<chapter name="Hofteatret">
<b>Hofteatret.</b> 4. Juli 1922, 200 Aaret for den
danske Skueplads' Oprindelse, aabnede

<img>Hofteatret.</img>
