Vand, Pap). Projektilet og de B. omgivende
Dele vil derimod fortsætte deres Vej og trænge
ind i Mediet, og Hætten vil derfor overklippe
Stiften, idet hele B. skyder sig tilbage i
Forhold til Projektilet. Samtidig vil Fænghætten,
der er indlagt løst i Bunden af B., fortsætte
sin Bevægelse fremad, indtil den standses af
Perkussionsspidsen, som faar den til at
detonere. Fig. 2 viser Delenes indbyrdes Stilling
i Detonationsøjeblikket.

Fra Fænghætten overføres Ilden til
<sp>Detonatoren</sp>, der ligger længere nede i
Brandrørsskruen og indeholder en
Initialsprængladning, f. Eks. Knaldkviksølv og Trinitrotoluol
eller Blyazid og Tetryl; Initialladningens
Detonation vil atter faa Projektilets egentlige
Sprængladning til at detonere. Ved større
Brisantgranater anvendes i flere Lande (saaledes
Danmark, Sverige, Norge, Tyskland, til Dels
Holland) <sp>Detonatorsikring</sp>, d. v. s. en
særlig Anordning, der forhindrer, at en utidig
Sprængning af Detonatoren i Kanonens Løb
forplanter sig videre til Sprængladningen.

Forøgelsen af Skudvidderne mod Maal paa
Jorden og Indførelsen af Skydning mod
Luftmaal har medført, at Artilleriprojektilerne
naar op i et tyndere Luftlag, hvor de gamle
Tidsrørs Brandsats brænder ujævnt og mindre
paalideligt. Udviklingen gaar derfor i Retning
af en Indførelse af de <sp>mekaniske
Tidsrør</sp>, der ikke paavirkes af
Luftfortyndingen. Et moderne, mekanisk B. indeholder et
lille Urværk — hvorfor Røret ogsaa
benævnes <sp>Urværksrør</sp> — der indstilles paa
det Antal Sekunder — op til 60-70 —, som
skal forløbe, inden Projektilets Sprængning
skal finde Sted. Disse Rør har efterhaanden
naaet en stor Fuldkommenhed i Retning af
Funktionering, Sikkerhed og Nøjagtighed, men
de er ifølge Sagens Natur ret kostbare.
<i>C. H. R.</i>
</chapter>

<chapter name="Brandsby">
<b>* Brandsby,</b> Jernbaneholdeplads,
Odense—Bogense-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Brandstiftelse">
<b>Brandstiftelse.</b> Bestemmelserne om B. er i
Borgerlig Straffelov af 15. April 1930 optaget i
Kap. 20, der omhandler »Almenfarlige
Forbrydelser«. Under Forarbejderne til Loven var
den Tanke fremme at fastsætte Reglerne om
B. ud fra et rent »Almenfaresynspunkt«,
saaledes at der kun blev Tale om B. i teknisk
Forstand, naar der opstod en Almenfare som
Følge af en Ildspaasættelse. Opstod en saadan
Fare ikke, kunde Handlingen da efter
Omstændighederne straffes som en anden Forbrydelse,
f. Eks. Assurancesvig, saafremt Betingelserne
herfor forelaa.

Da der imidlertid fandtes Betænkelighed ved
at lade Afgørelsen af, om der forelaa en saa
alvorlig Forbrydelse som B., være afhængig af
et saa ubestemt Begreb som Fare, bibeholder
Loven i Overensstemmelse med den tidligere
Straffelov selve Forvoldelsen af Ildebrand som
Straffegrundlaget.

Derimod opgiver Loven den gamle Straffelovs 
Opregning af bestemte Genstande
(»Brandstiftelsesobjekter«), hvis Antændelse skabte en
uafbeviselig Formodning om Ildebrand,
saaledes at det er overladt til Domstolenes
Afgørelse, om en fremkaldt Ild efter almindelig
Opfattelse har et saadant Omfang, at den maa
karakteriseres som en Ildebrand. Straffen
fastsættes til Fængsel ikke under 4 Aar for den,
der sætter Ild paa Ejendom under saadanne
Omstændigheder, at han indser, at andres Liv
derved udsættes for overhængende Fare, eller
det sker for at volde omfattende Ødelæggelser
af fremmed Ejendom eller for at befordre
Oprør, Plyndring o. lign. Er disse særlige
Omstændigheder ikke til Stede, er Straffen fra 6
Mdr. til 12 Aar, og samme Straf er fastsat for
den, som for at besvige Brandforsikringen eller
f. Eks. for at krænke Panthaverens Ret, sætter
Ild paa egen Ejendom (eller paa en anden
Mands Ejendom med Ejerens Samtykke). Er
den antændte Genstand af ringe Betydning,
og det maa antages, at det har ligget
udenfor Gerningsmandens Tanke, at der kunde
afstedkommes betydelig Skade, kan Straffen
dog gaa ned til Fængsel i 30 Dage. Af
Hensyn til den store Fare, der er ved Ildebrand,
er der foreskrevet Straf for den, som ved
Uagtsomhed forvolder Ildsvaade paa fremmed
Ejendom eller til Skade for fremmed
Formueinteresse. Straffen er fra Bøde til Fængsel
i indtil 2 Aar. Medens det i den gamle
Straffelov som ubetinget Regel var foreskrevet, at
Straffen bortfaldt, naar den, der havde
forvoldt Ildspaasættelse ved Uagtsomhed,
erstattede Skaden, indeholder den ny Straffelov ikke
saadan Regel. Derimod har Loven en
almindelig gældende Bestemmelse om, at Straffen kan
nedsættes, naar Gerningsmanden genopretter
Skaden, altsaa her almindeligvis betaler
Erstatning, og under iøvrigt formildende
Omstændigheder kan bortfalde, og denne Regel vil
naturligvis ogsaa finde Anvendelse ved
uagtsom B.
<i>E. L-n.</i>
</chapter>

<chapter name="Brandsø">
<b>Brandsø</b> havde 1925 58 Indb. (1921: 57). 1916
blev den i kirkelig Henseende henlagt til Baagø
Sogn.
<i>M. S.</i>
</chapter>

<chapter name="Brandt, F. O.">
<b>Brandt,</b> <sp>F. O.</sp>, konstitueredes 1925 som
Generalmajor og Chef for 1. Division samt
Kommandant paa Fredrikssten.
<i>Wt. K.</i>
</chapter>

<chapter name="Brandt, J. H.">
<b>Brandt,</b> <sp>J. H.</sp>, d. 6. Oktbr. 1926.
</chapter>

<chapter name="Brandt, K. K. H.">
<b>Brandt,</b> <i>K. K. H.</i>, udgav bl. a. »Lærebok
for jordmødre« (1921) samt den fortræffelige,
paa Almenheden beregnede »Kvindelig hygiene«
(1927). B. tog 1929 Afsked fra sit
Professorembede.
<i>Wt. K.</i>
</chapter>

<chapter name="Brandt, M.">
<b>Brandt,</b> M., d. 9. Juli 1921 i Wien.
</chapter>

<chapter name="Brandval">
<b>Brandval,</b> <sp>Herred</sp>, Solør Sorenskriveri,
Glommedal Politidistrikt, Hedmark Fylke. (1920)
4141 Indb. Af Arealet 510 km<sup>2</sup> er 25 km<sup>2</sup> Ager
og Eng, 360 km<sup>2</sup> Skov, 37 km<sup>2</sup> Ferskvand,
Resten er Snaufjeld og Myr. Antagen Formue
1927 var 17,1 Mill. Kr. og Indtægt 2588000 Kr.
<i>M. H.</i>
</chapter>

<chapter name="Brandværns-Komité, Dansk">
<b>* Brandværns-Komité, Dansk,</b> er stiftet
30. Jan. 1920, af Repræsentanter for
Myndigheder og Sagkundskab, for Industri, Landbrug,
Forsikringsvirksomhed og andre Erhverv og
har til Formaal gennem Oplysningsarbejde,
Vejledning, regelmæssig Inspektion af
Virksomheder, Udarbejdelse af Betænkninger til
Myndigheder m. m. at virke for Gennemførelse af
Foranstaltninger til Forebyggelse af Ildsvaade
og til Begrænsning af Skaderne ved disse.
Komiteen staar i Forbindelse med de tilsvarende
