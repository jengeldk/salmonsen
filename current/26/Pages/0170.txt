<chapter name="Branderup Mølle">
<b>* Branderup Mølle,</b> Stationsby,
Haderslev-Arnum-Banen. (Se <sp>Danmark</sp>,
Samfærdselskortet, <i>Suppl.</i>).
</chapter>

<chapter name="Brandes, C. E. C.">
<b>Brandes,</b> <sp>C. E. C.</sp>, afgik 29. Marts 1920 som
Finansminister ved Ministeriet Zahle's Fald,
var 1920—26 Medlem af Landstingets Finansudvalg
og nedlagde 1927 sit Landstingsmandat.
<i>T.-J.</i>
</chapter>

<chapter name="Brandes, G. M. C.">
<b>Brandes,</b> <sp>G. M. C.</sp>, d. i Kjøbenhavn 19.
Febr. 1927. Under Verdenskrigen udfoldede B.
en rig Produktivitet; Værket om »Goethe«
(1915) fulgtes af de tilsvarende omfattende
Biografier »François de Voltaire« (1916—17),
»Cajus Julius Cæsar« (1918) og »Michelangelo
Buonarotti« (1921); Verdenskrigen belystes i to
Essay-Samlinger »Verdenskrigen« (1916) og
»Tragediens anden Del« (1919). Fra hans
sidste Leveaar kan nævnes de antiteologiske
Stridsskrifter (»Sagnet om Jesus« [1925] o. fl.)
og en samlet Udgave af hans »Taler« (1920).
(<sp>Litt</sp>.: <sp>Paul V. Rubow</sp>, »Georg B. og hans
Lærere« [1927]; samme »Litterære Studier«
[1928]).
<i>T.-J.</i>
</chapter>

<chapter name="Brandforhør">
<b>Brandforhør.</b> I Lov om Brandpolitiet paa
Landet af 31. Marts 1926 er det paalagt
Politimesteren straks at anstille Efterforskning og
foranledige Retsforhør til Oplysning af en
Brands Aarsag.
<i>E. L-n.</i>
</chapter>

<chapter name="Brandforsikring">
<b>Brandforsikring.</b> Til Belysning af <sp>dansk</sp>
Brandforsikrings Omfang i de senere Aar
finder man i nogle af Det statistiske Departement
siden 1923 aarlig foretagne Opgørelser over de
her i Landet arbejdende Forsikringsselskabers
Antal og Præmieindtægter et omfattende
Talmateriale. Den foreløbig sidst offentliggjorte af
disse Opgørelser viser, at
Bruttopræmieindtægten (i 1000 Kr.) for <sp>direkte</sp> tegnede
Brandforsikringer i det nedenfor angivne Antal
Selskaber af de forskellige Organisationstyper var
følgende i 1926:
<table>
<td><td 2 c>Danske Aktieselskaber<td 2 c>Danske gensidige Selskaber<td 2 c>Tilsammen
<td><td>Antal Selskaber<td>Bruttopræmieindtægt<td>Antal Selskaber<td>Bruttopræmieindtægt Antal<td>Selskaber<td>Bruttopræmieindtægt
<td>I Bygningsforsikring<td r>1<td r>242<td r>16<td r>19056<td r>17<td r>19298
<td>I Løsøreforsikring<td r>35<td r>11453<td r>79<td r>10134<td r>114<td r>21587
<td r>I alt<td r>36<td r>11695<td r>95<td r>29190<td r>131<td r>40885
</table>

Desuden havde de i Danmark arbejdende -
godt 50 — udenlandske
Brandforsikringsselskaber i 1926 en samlet Bruttopræmieindtægt — i
den direkte tegnede Bygnings- og
Løsøreforsikring tilsammen — af c. 4 1/2 Mill. Kr., saaledes
at den samlede Bruttopræmieindtægt af her i
Landet direkte tegnede Brandforsikringer i det
nævnte Aar var c. 45 Mill. Kr. Endvidere kan
anføres, at Præmieindtægten af den
<sp>indirekte</sp> overtagne Brandforsikringsforretning (dog
inklusive Tyveri-, Driftstabs-,
Grundejerforsikring m. v.) for alle Selskabskategorier
tilsammen var c. 123 Mill. Kr. i 1926.

For Bygningsbrandforsikringen alene haves
der noget mere detaillerede Oplysninger. Ved
Udgangen af Regnskabsaaret 1926—27 var der
i 14 Selskaber indtegnet en samlet
Forsikringssum af c. 13,3 Milliarder Kr., hvoraf c. 2,5
Milliarder Kr. var genforsikret. Det anførte Antal
Selskabers samlede Præmieindtægter i det
nævnte Regnskabsaar var c. 18,8 Millioner Kr.,
hvoraf c. 3,3 Mill. Kr. afgaves til
Genforsikring; de betalte Erstatninger beløb sig
samtidig til c. 17,4 Mill. Kr., hvoraf c. 2,5 Mill. Kr.
faldt paa Genforsikrerne. Ved Regnskabsaarets
Udgang var Selskabernes samlede Formue c.
55 Mill. Kr.

Endelig kan om B.'s Omfang i <sp>Norge</sp>
efter Angivelser i »Norsk Forsikrings
Aarbok 1928« anføres, at Bruttopræmieindtægten
for direkte overtagne i Norge afsluttede
Forsikringer i 1926 for samtlige i Landet
arbejdende Selskaber udgjorde c. 29,1 Mill. Kr., og
at der samtidig for saadan tegnede Forsikringer
betaltes c. 18 Mill. Kr. i Erstatninger.
Fordelingen paa Selskabstyperne var følgende:
<table>
<td><td>Bruttopræmieindtægt<td>Betalte Erstatninger
<td><td>Mill. Kr.<td>Mill. Kr.
<td>I norske Aktieselskaber<td r>20,8<td r>12,7
<td>I norske gensidige Selsk.<td r>2,7<td r>1,8
<td>I udenlandske Selskaber<td r>5,6<td r>3,5
<td r>Tilsammen<td r>29,1<td r>18,0
</table>

Om B.'s Omfang i <sp>Sverige</sp> kan det efter
Angivelser i »Svensk Försäkrings-Årsbok 1928«
anføres, at der ved Udgangen af 1927 i
samtlige i Landet arbejdende Selskaber var
indtegnet direkte tegnede Forsikringer til en
samlet Sum af c. 37 Milliarder Kr., og at
de samlede Præmieindtægter i Aaret 1927 var
c. 94 Millioner Kr., medens der udbetaltes c.
45,4 Mill. Kr., i Erstatninger. Fordelingen paa
de forskellige Selskabskategorier var følgende:
<table>
<td><td>Indtegnet Forsikringssum ved Aarets Udgang<td>Præmieindtægt i 1927<td>Udbetalte Erstatninger
<td><td>Mill. Kr.<td>Mill.<td>Kr. Mill. Kr.
<td>I svenske Aktieselskaber<td r>c. 16032<td r>c. 64<td r>c. 29,8
<td>I svenske gensidige Selsk.<td r>c. 19931<td r>c. 25,6<td r>c. 12,1
<td>I udenlandske Selskaber<td r>c. 940<td r>c. 4,5<td r>c. 3,5
<td r>Tilsammen<td r>c. 36903<td r>c. 94,1<td r>c. 45,4
</table>
<i>Chr. Th.</i>
</chapter>

<chapter name="brandigt Emfysem">
<b>brandigt Emfysem,</b> d. s. s.
<sp>Miltbrandsemfysem</sp>.
</chapter>

<chapter name="Brandjolle">
<b>Brandjolle,</b> se <sp>Brandgods</sp>.
</chapter>

<chapter name="Brandkorps">
<b>Brandkorps.</b> I de senere Aar, og ikke
mindst efter at den nye Brandpolitilov for
Landet af 31. Marts 1926 er traadt i Kraft, kan
der overalt i Danmark noteres en Stigning i
Interessen for Brandvæsenerne og deres
Forhold. Der er baade til Byer og Landkommuner
anskaffet automobilt Materiel, og mange Steder
har man ansat en vis fast Styrke. Der er
derved skabt Mulighed for en Samvirken mellem
de forskellige Brandvæsener, som har stor
