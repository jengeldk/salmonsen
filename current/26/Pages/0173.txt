Organer i Sverige og Norge, nemlig »Svenska
Brandskyddsföreningen« og »Norsk
Brandværnforening« og minder, ligesom disse, noget om
<i>British Fire Prevention Committee</i>. Antallet af
Medlemmer er i 1928: 55, desuden findes der
passive, bidragydende Medlemmer, f. T. 93.
Komiteens »Regelmæssige Brandværns
Inspektioner« har vakt Interesse og er foretaget i 361
Fabrikker og andre Virksomheder, og der er
indtil 1928 foretaget i alt 2794 Inspektioner.
Komiteen faar Statstilskud, for 1928—29: 8000
Kr.
<i>P. V.</i>
</chapter>

<chapter name="Brandvæsen">
<b>Brandvæsen.</b> For Landet er givet nye
Regler om B. i Lov om Brandpolitiet af 31. Marts
1926. Denne Lov bestemmer bl. a., at der i
Almindelighed skal være en Brandkreds med
tilhørende Brandfoged for hver Landsby, at der
kan faas beskikket en Brandfogderne
overordnet, for hele Sognekommunen fælles
Brandinspektør, hvis Sogneraadet ønsker det, og
at Brandsynene skal foretages af de faste
Skorstensfejere. Endvidere aabner Loven
Adgang til, at en Sognekommune kan træffe
Aftale med en Købstad eller en anden Kommune
med et bedre Brandvæsen eller med et privat
Brandvæsen om Ydelse af Bistand i
Ildebrandstilfælde, og at der i den Anledning af
Justitsministeren kan bevilges den Fritagelse for selv
at opretholde et Brandvæsen i en eller flere
Brandkredse.
<i>P. J. J.</i>
</chapter>

<chapter name="Brandys nad Labem">
<b>Brandys nad Labem</b>, se <sp>Brandeis</sp>.
</chapter>

<chapter name="Branford">
<b>Branford,</b> (1920) 2619 Indb.
</chapter>

<chapter name="Brangwyn, F. W.">
<b>Brangwyn,</b><sp> F. W.</sp>, f. 13. Maj 1867. Han
udførte store dekorative Billeder (Naturens
Elementærkræfter) 1917 for Panama internationale
Udstilling. (<sp>Litt</sp>: <sp>Sparrow</sp>, <i>F. B. and his
Work</i> [1911]).
<i>A. Hk.</i>
</chapter>

<chapter name="bransle">
<b>bransle,</b> se <sp>branle</sp>.
</chapter>

<chapter name="Brantas">
<b>Brantas,</b> se <sp>Java</sp>, S. 853.
</chapter>

<chapter name="Brantevik">
<b>Brantevik,</b> (1928) 887 Indb.
</chapter>

<chapter name="Brantford">
<b>Brantford,</b> (1921) 29440 Indb.
</chapter>

<chapter name="Branth, J. S. D.">
<b>Branth,</b> <sp>J. S. D.</sp>, d. 9. Decbr. 1917.
</chapter>

<chapter name="Branting, A. M. M.">
<b>Branting,</b> <sp>A. M. M.</sp> Har ogsaa udgivet
»Textilskrud i svenska kyrkor från äldre tid
till 1900« (1920) og »Andreas Sunessons
gravkläder« (1926).
<i>R. B-g.</i>
</chapter>

<chapter name="Branting, K. H.">
<img>K. Branting.</img>

<b>Branting,</b> <sp>K. H</sp>. Efter Verdenskrigens
Udbrud interesserede B. sig stadig mere for de
udenrigspolitiske Forhold. Han var en fanatisk Modstander
af Kejsertidens Tyskland og stillede sig stedse mere
afgjort paa Ententemagternes Side. Herved fik han i
deres Kreds stor Anseelse og efter
Freden international Betydning og havde en vis
Indflydelse i Nationernes Forbund. 1919 var han
Sveriges Repræsentant i Paris angaaende
Ålandsspørgsmaalet og i Nationernes Forbunds Raad
1920—21 med Hensyn til den samme Sag. Da
Sverige valgtes ind i Raadet, blev han dette
Lands Repræsentant fra 1923. 1921—24 var han
Medlem af den »blandade kommissionen för
rustningsminskningar«. Kæmpede med Iver for den
oprindelige Forbundstanke imod
Stormagtspolitikken.

1917 traadte B. som Finansminister ind i
Edén's liberal-socialistiske Ministerium og
dannede 1920 Sveriges første rent
socialdemokratiske Regering, som dog ikke kunde støtte sig
paa nogen Majoritet i Rigsdagen. Efter at være
gaaet af 21. Oktbr. s. A. dannede han 13. Oktbr.
1921 et nyt Ministerium, i hvilket han selv blev
saavel Stats- som Udenrigsminister, gik af i
1923. 18. Oktbr. 1924 dannede B. sit tredie
Ministerium. Paa Grund af Sygdom maatte B.
demissionere 24. Jan. 1925. Han døde 24. Febr.
s. A.
<i>R. B-g.</i>
</chapter>

<chapter name="Branzell, Karin Maria">
<b>* Branzell,</b> <sp>Karin Maria</sp>, svensk
Sangerinde, f. 24. Septbr. 1891 i Stockholm,
debuterede 1911 (Altistinde) og til 1918 ansat ved
Stockholms Opera, derefter paa Gæstespil og
Koncertoptræden (bl. a. i Kjøbenhavn), siden
knyttet til Operaen i Wien og i Berlin;
stemmebegavet Sangerinde med dramatisk Talent.
<i>W. B.</i>
</chapter>

<chapter name="Braque, Georges">
<b>* Braque</b> [brak], <sp>Georges</sp>, fransk Maler,
f. 13. Maj 1882 i Argenteuil (Seine-et-Oise), blev
med sine Arbejder paa <i>Salon des Indépendants</i>
og <i>Salon d'Automne</i> i Paris en af Førerne for
den moderne, kubistisk orienterede
Malerkunst. Mange nature-morte Billeder. Dygtig
Tegner. B. er godt repræsenteret i den Rump'ske
Samling i Kunstmuseet i Kjøbenhavn med
»Nature morte«, »Tulipaner« m. m.
<i>A. Uk.</i>
</chapter>

<chapter name="Bras">
<b>Bras,</b> se <sp>Manihot</sp>.
</chapter>

<chapter name="Brasch, Sven">
<b>* Brasch,</b> <sp>Sven</sp>, dansk Tegner, f. 29. Jan.
1886. Præliminæreksamen 1900. I Malerlære,
Svend 1904. Uddannet i Tyskland og Frankrig.
Medarbejder ved inden- og udenlandske Blade
og Forlag, desuden en af vore mest søgte
Plakattegnere. Medlem af <i>Union internationale des
beaux-arts et des lettres</i> og af <i>Société des
artistes humoristes</i>.
<i>J. St.</i>
</chapter>

<chapter name="Brasen, H. O.">
<b>Brasen,</b> <sp>H. O.</sp>, d. 24. Febr. 1930.
</chapter>

<chapter name="Brasilien">
<b>Brasilien</b> havde ved Folketællingen 1920
30635605 Indb. 1926 blev Folketallet anslaaet til
36870972. 1920 var der 15,4 Mill. Mænd og 15,2
Mill. Kvinder, 1565961 Udlændinge, hvoraf
558405 Italienere, 433575 Portugisere, 219142
Spaniere. Der antages i Landets Indre at være
c. 600000 uciviliserede Indianere, som ikke er
medregnede i Folketællingen. Undervisning er
gratis, men kun tvungen i nogle af Staterne.
Der findes et Statsuniversitet i Rio de Janeiro,
private Universiteter i Manaos og Curityba og
desuden 56 enkelte Fakulteter, et
Kunstakademi, et Musikademi, 6 polytekniske Anstalter, et
Bjergværksakademi, forskellige andre højere
Skoler og Fagskoler, 21748 Folkeskoler med
1,2 Mill. Elever. Statens Indtægter for 1927 var
140,6 Millioner Milreis i Guld (1 Milreis = 27
engelske Pence) og 1155,7 Millioner Milreis i
Papir (1 Milreis = 5,92 engelske Pence).
Udgifterne var 109 Millioner Milreis i Guld og
