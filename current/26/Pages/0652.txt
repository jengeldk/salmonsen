<chapter name="Krivolak">
<b>Krivolak,</b> se <sp>Verdenskrigen</sp>, S. 834.
</chapter>

<chapter name="Krizevci">
<b>Krizevci,</b> (1921) 4695 Indb.
</chapter>

<chapter name="Krk">
<b>Krk,</b> d. s. s. <sp>Veglia</sp>.
</chapter>

<chapter name="Krka">
<b>Krka,</b> d. s. s. <sp>Kerka</sp>.
</chapter>

<chapter name="Kroatien-Slavonien">
<b>Kroatien-Slavonien</b> er nu en Del af den
jugoslaviske Stat.
</chapter>

<chapter name="Krock, Heinrich">
<b>* Krock,</b> <sp>Heinrich</sp>, dansk Maler, f. 21. Juli
1672 i Flensborg, d. 18. Novbr. 1738. Kom 1688
til Kjøbenhavn og blev Elev af Peder Andersen.
U. F. Gyldenløve skaffede ham en Studierejse
til Italien. Kom senere ogsaa til Frankrig og
to Gange igen til Italien, hvor han bl. a.
arbejdede hos C. Marotti. 1706 Hofskildrer,
Medstifter af det ældre Akademi. Har malet
Portrætter, arkadiske Scener, og især mægtige
Loftsbilleder, f. Eks. paa Fredensborg,
Frederiksberg, Rosenborg, Ministerialbygningen. Paa
Kunstmuseet Staffelibilleder.
<i>J. St.</i>
</chapter>

<chapter name="Kroewing">
<b>Kroewing,</b> d. s. s. <sp>Lagan</sp>.
</chapter>

<chapter name="Krogager">
<b>Krogager,</b> Stationsby,
Grindsted—Bramminge-Banen. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Krogben">
<b>Krogben,</b> se <sp>Haand</sp>.
</chapter>

<chapter name="Krogbørster">
<b>Krogbørster,</b> se <sp>Klatrehaar</sp>.
</chapter>

<chapter name="Krogfalden">
<b>Krogfalden,</b> se <sp>Dragt</sp>, S. 372.
</chapter>

<chapter name="Krogh, S. A. S.">
<b>Krogh,</b> <sp>S. A.
S.</sp>, udgav 1922
en Række
Forelæsninger,
holdt i U. S.
A., som
indeholder en
Oversigt over hans
egne og andres
Undersøgelser
over
Haarkarrene (<i>The
Anatomy and
Physiology of
Capillaries</i>, New
Haven 1922). I
de senere Aar
har K.
beskæftiget sig meget
med Spørgsmaal vedrørende <sp>Insulinet</sp> (s. d.,
<i>Suppl</i>.).
<i>L. F.</i>

<img>S. A. S. Krogh.</img>
</chapter>

<chapter name="Krogh, Torben">
<b>* Krogh,</b> <sp>Torben</sp>, dansk Musikforfatter,
f. 21. Apr. 1895 i Kjøbenhavn, tog 1922 den
musikalske Doktorgrad i Berlin med Skriftet
»Zur Geschichte d. dän. Singspiels im 18.
Jahrhundert«, og hans litterære Arbejder (til Dels
offentliggjorte i Fagskrifter) har hidtil
væsentlig beskadiget sig med samme eller lignende
Emner. K. har i nogle Aar virket som
Sceneinstruktør ved Det kgl. Teaters Opera.
<i>W. B.</i>
</chapter>

<chapter name="Krognaale">
<b>Krognaale,</b> se <sp>Strikkemaskiner</sp>.
</chapter>

<chapter name="Krogsberg">
<b>Krogsberg,</b> Jernbaneholdeplads,
Rudkøbing—Spodsbjerg-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Krogvig, A.">
<b>Krogvig,</b> <sp>A.</sp>, d. 3. Apr. 1924.
</chapter>

<chapter name="Krohg, Christian">
<b>Krohg,</b> <sp>Christian</sp>, norsk Maler og
Forfatter, d. i Oslo 16. Oktbr. 1925.
</chapter>

<chapter name="Krohg, P.">
<b>Krohg,</b> <sp>P.</sp> K.'s Kunst har i de senere Aar
gennemgaaet en stærk Udvikling, saa han nu
staar blandt de betydeligere norske Malere. Et
ivrigere Naturstudium og vel ogsaa Indflydelse
af Faderens Kunst har ført ham bort fra det
paradoksale i de tidligere Arbejder. Et vakkert
Resultat er Nationalgalleriet i Oslos
»Tømmerhuggere« (1922); men fremfor alt kommer hans
rige Evner til Udtryk i Freskerne i
Sømandsskolen paa Ekeberg, afsluttet 1924. Det er det
betydeligste moderne Freskoværk i Norge og
udmærker sig lige saa meget ved den ypperlige
Maade, hvorpaa det vanskelige Rumspørgsmaal
er løst, som ved den rige fortællende Evne og
den plastisk friske og faste Form, som paa
sine Steder naar klassisk Storhed
(Freskoarbejdet »Naturen« i Hersleb Skole i Oslo, 1927).
En stærk Pointering af Bevægelsen og den
levende Form udmærker hans sidste Arbejder.
K. har ogsaa udført enkelte Skulpturer,
saaledes smaa Relieffer med dramatiske Motiver
til Frogner Kino i Oslo. Han har udstillet
adskilligt hjemme og ude de sidste Aar og har
vakt Opmærksomhed i flere europæiske Lande.
(<sp>Litt</sp>.: <sp>Jens Thiis</sp>, »Nordisk Kunst i Dag«
[1923]; »Norsk Kunsthistorie«, II [1927]).
<i>S. W.</i>
</chapter>

<chapter name="Krohn, Einar Wilhelm Anton Martin">
<b>* Krohn,</b> <sp>Einar Wilhelm Anton
Martin</sp>, norsk General, f. 1848, d. 1922. Han
blev Officer 1868, Oberst 1899 og gjorde fra
1874—99 Tjeneste i Generalstaben i alle
Grader. 1905 blev K. Generalmajor, 1910
Generalinspektør for Infanteriet og 1912
kommanderende General, i hvilken Stilling han forblev,
indtil han med opnaaet Aldersgrænse fik sin
Afsked 1916. K. var en Mand med rige Evner og
omfattende militære Kundskaber; han var en
fremragende dygtig Officer paa alle sine Poster,
ikke mindst som kommanderende General i
Verdenskrigens vanskelige Aar.
<i>E. C.</i>
</chapter>

<chapter name="Krohn, K.">
<b>Krohn,</b> <sp>K.</sp>, har i <i>Folklore Fellows
Communications</i> udgivet »Magische Ursprungsrunen der
Finnen« (1924) og »Kalevala-Studien«, I-VI
(1924—29) (I, »Einleitung«, II, »Lemminkainen«,
III, »Ilmarinen«, IV, »Sampo«, V,
»Väinämöinen«, VI, »Kullervo«); i Instituttet for
sammenlignende Kulturforsknings Skrifter udgivet
»Die folkloristische Arbeitsmetode, begründet
von Julius K. und weitergeführt von nordischen
Forschern« (1926).
<i>H. El.</i>
</chapter>

<chapter name="Krohn, Mario">
<b>* Krohn,</b> <sp>Mario</sp>, Kunsthistoriker, f. 18.
Decbr. 1881 i Kjøbenhavn. Søn af Pietro K.,
d. 8. Jan. 1922. Student 1899, Assistent ved
Kunstindustrimuseet 1905, 1912—15 ansat ved
Kunstmuseet, 1916 Direktør for Thorvaldsen's
Museum, hvor han foretog ny og kritisk
Ophængning af Malerisamlingen, foranstaltede
Udstillinger og forestod de yderst vigtige Indkøb
af Jason, Relieffet »A genio lumen« og
Portrætbusterne af Thomas Hope, dennes Hustru
og to Sønner. Fuld Brug af hans usædvanlig
store Organisationstalent, Energi og omfattende
Viden gjordes der, da han 1917—18 skaffede
Penge og grundlagde Fotografisamlingen (af
Billedkunst), installeret paa Kunstakademiet.
1910 udgav han »Italienske Billeder i Danmark«,
1915 »Maleren Christen Købke's Arbejder«,
1917 og 1918 Aarsberetning fra Thorvaldsen's
Museum. Efter hans Død udgaves i 1922 det
for Studiet af den Periodes Kunst her i Landet
grundlæggende Værk: »Frankrigs og Danmarks
kunstneriske Forbindelser i det 18.
Aarhundrede« samt i 1924: »Ordningen af vore
Kunstmuseer«.
<i>J. St.</i>
</chapter>

<chapter name="Krolewice">
<b>Krolewice,</b> d. s. s. <sp>Königsberg</sp>.
</chapter>

<chapter name="Krolewska Huta">
<b>* Krolewska Huta</b> [kru'læfska-], polsk
Navn for Königshütte.
<i>M. V.</i>
</chapter>
