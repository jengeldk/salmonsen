(28 km). Den 25. Juli s. A. foretog B. den
første Flyvning over den engelske Kanal (35
km paa 27 Min. 21 Sek.). Den af B. oprettede
Flyvemaskinfabrik leverede den franske Hær
en Mængde Maskiner under Verdenskrigen, og
efter dennes Slutning har B. ogsaa optaget
Fremstillingen af Trafikflyvemaskiner.
<i>J. Fo.</i>
</chapter>

<chapter name="Bleu celeste">
<b>Bleu celeste,</b> se <sp>Koboltblaat</sp>.
</chapter>

<chapter name="Blicher, Niels">
<b>* Blicher</b>, <sp>Niels</sp>, dansk Præst og
Topograf (1748—1839), f. ved Kolding, tog teologisk
Eksamen 1773, blev Præst i Vium og Lysgaard,
1796 i Bandlev og Bjergager, tog sin Afsked 1822
og levede sine sidste Aar hos Sønnen Steen
Stensen B. i Spentrup. Han var en begavet
Præst af Oplysningstidens Type, med
mangesidig Interesse og levende Iver for sine
Sognebørns materielle Vel; han efterlod sig et
broget Forfatterskab; i sin Topografi over Vium
Sogn (1795, udgivet paa ny 1924 af S.
Vasegaard) gav han værdifulde Bidrag til
Midtjyllands Kulturhistorie.
<i>P. E.</i>
</chapter>

<chapter name="Blicher, S. S.">
<b>Blicher,</b> <sp>S. S.</sp> Rettelse, S. 410, Sp. 1, L. 11
f. n.: Iflg. Jeppe Aakjær's »St. St. Blichers
Livstragedie« III Side 280 ff. foreligger der
ingen Beviser for, at B. mod Slutningen af sit
Liv »hyppigere og hyppigere tog sin Tilflugt
til alkoholiske Drikke«, og at dette var
Grunden til, at han fik sin Afsked
</chapter>

<chapter name="Blida">
<b>Blida,</b> (1926) 36687 Indb.
</chapter>

<chapter name="blinde Hul">
<b>blinde Hul,</b> se <sp>Tunge</sp>.
</chapter>

<chapter name="Blindenhorn">
<b>Blindenhorn,</b> se <sp>Schweiz</sp>, S. 100.
</chapter>

<chapter name="Blindeundervisning">
<b>Blindeundervisning.</b> I <sp>Danmark</sp>
udvidedes den 1898 oprettede Forskole for smaa
Børn (6—10 Aar) 1916 med en Afdeling for
aandssvage, men for Undervisning modtagelige
blinde Børn (p. t. 30) samt, efter at Forskolen
fra 1. April 1918 var blevet en selvstændig
Anstalt under Navn af det kgl. Blindeinstitut
paa Refsnæs, med et Hjem for Børn under 6
Aar (Overtagelse af et 1916 af Grosserer Stau
privat startet Foretagende), endvidere 1928
med et Værnehjem for blinde Kvinder. Ved
Lov af 31. Marts 1926 indførtes Skoletvang for
blinde Børn fra 8 Aars Alderen, og Forsørgere
eller Kommune tilpligtedes at betale 600 Kr.
aarlig pr. Barn. Staten har endvidere 1926,
med et aarligt Tilskud af 20000 Kr., oprettet
»De Blindes Erhvervsdepot«, en Institution, der
optræder som Forsælger af Blindes
haandgjorte Arbejder i Børste- og Kurvevarer,
Madrasser og vævede Ting; nyt indenfor
Arbejdsomraadet er Maskinstrikning for Kvinder og
Gulvklude- og Lagenvævning for Mænd. Af private
Institutioner maa nævnes »Dansk
Blindesamfund«, stiftet 1911 af de Blinde selv, og
Elisabeth Stau's Hvilehjem for ældre blinde Kvinder
i Lyngby, oprettet 1921. Statens Tilskud for
det samlede Blindevæsen udgjorde i 1928—29:
c. 600000 Kr.

Den i <sp>Norge</sp> 1905 vedtagne Organisation
gennemførtes først 1912, da de nye Bygninger
paa Dalen ved Trondhjem stod færdige. Her
indstalleredes Arbejdsskolen for voksne Mænd
fra hele Landet samt en mindre Skole for
Børn fra det nordenfjeldske Distrikt, medens
Instituttet i Oslo udelukkende blev Skole for
Børn fra det søndenfjeldske. Arbejdsskolen
for Kvinder henlagdes til Blindemissionens
Lokaler, ligeledes i Oslo. Men fra 1925 er
Dalens Institut blevet Norges eneste Institut
for Børn, og Arbejdsskolen for Mænd er
flyttet til det gamle Institut i Oslo. 1916
traadte det af Godsejer Thoning Ovesen
oprettede Legat for Blinde fra det
nordenfjeldske Norge i Kraft; foruden at eje Bygningerne
paa Dalen har dette Legat en kontant Kapital
paa 150000 Kr., hvoraf Renterne i Forbindelse
med et aarligt Statstilskud paa 15000 Kr.
anvendes til Fordel for voksne Blinde fra det
nordenfjeldske Distrikt. Statstilskudet har i
alt for 1928—29 udgjort 132000 Kr., heri dog
ikke indbefattet Blindevæsenets Andel i
Abnormdirektørens Løn.

I <sp>Sverige</sp> er 1922 tilkommet en
Statsanstalt i Lund for Blinde, der samtidig er
behæftet med anden Abnormitet. Et Hjem for
Børn under Indkaldelsesalderen er af
Direktionen for Blindeinstituttet oprettet i
Nynäshamn ved Hjælp af Instituttets Legatmidler;
saavel for disse Børn som i det hele taget for
Elever paa de andre Anstalter er
Landstingsafgiften (Amtsafgiften) forhøjet til 400 Kr.
aarlig. Statens Udgift til Blindevæsenet har i
1928-29 udgjort c. 486000 Kr.
<i>F. B.</i>
</chapter>

<chapter name="Blind Harry">
<b>Blind Harry,</b> d. s. s. <sp>Henry the
Ministrel</sp>.
</chapter>

<chapter name="Blindtræ">
<b>Blindtræ,</b> se <sp>Giftplanter</sp>.
</chapter>

<chapter name="Blinkeleg">
<b>Blinkeleg,</b> d. s. s. <sp>Vinkeleg</sp>.
</chapter>

<chapter name="Blinkeløv">
<b>* Blinkeløv,</b> jævnlig anvendt Betegnelse i
Jylland for de smaa forkrøblede Aspetræer
paa Heden.
</chapter>

<chapter name="Blinkenberg, Chr. S.">
<b>Blinkenberg,</b> <sp>Chr. S.</sp>, f. 15. Febr. 1863, blev
Professor i Arkæologi 1916, men fratraadte 1926
for at overgaa til fri videnskabelig
Virksomhed. Medarbejder ved <i>Corpus Vasorum
Antiquorum</i> (Musée National, Copenhague)
1924—26. Om Resultaterne af hans Undersøgelser paa
Rhodos beretter: »Die lindische Tempelchronik«
(1915) og <i>L'image d'Athena Lindia</i> (1917).
Fremdeles: <i>Fibules grecques et orientales</i>
(1926); »Grækenlands forhistoriske Kultur« (i
»Europas Forhistorie«, 1927).
<i>H. A. K.</i>
</chapter>

<chapter name="Blinkfiskeri">
<b>Blinkfiskeri,</b> se <sp>Lystfiskeri</sp>, S. 194.
</chapter>

<chapter name="Blinkning">
<b>Blinkning,</b> se <sp>Tømmerdrift</sp>.
</chapter>

<chapter name="Bliss, Arthur">
<b>* Bliss,</b> <sp>Arthur</sp>, engelsk Komponist, f. 2.
Aug. 1891 i Barnes. Elev af Standford og
Waugham Williams; en Tid Lærer ved <i>Royal
College of Music</i>, fra 1923 i Amerika;
Komponist af moderne, fransk-paavirket Retning, ofte
med en ejendommelig humoristisk eller ironisk
Tendens (forskellige Sangstykker med Orkester,
<i>Coleur-Sinfony</i>, <i>Conversations</i> for Strygere og
Blæsere, <i>Concerto</i> for Tenor, Klaver og
Strygere, Obo-Concertino m. m.).
<i>W. B.</i>
</chapter>

<chapter name="Blisters">
<b>Blisters,</b> se <sp>Torpedo</sp>, S. 627.
</chapter>

<chapter name="Blix, R.">
<b>Blix,</b> <sp>R.</sp>, grundlagde og fungerede Febr.
1919—Novbr. 1920 som Redaktør og
Hovedtegner i det førsterangs kunstneriske og satiriske
Vittighedsblad »Exlex«, som udkom først i
Oslo, senere i Kjøbenhavn. B. har senere boet
i Kjøbenhavn og München og tegnet i
»Simplissimus«.
<i>Ast. S.</i>
</chapter>

<chapter name="Bloch, A.">
<b>Bloch,</b> <sp>A.</sp>, d. i Oslo 11. Maj 1917.
</chapter>
