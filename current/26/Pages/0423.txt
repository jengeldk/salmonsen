nærmere Betingelser i Stedet for Straf at anvende
Inddømmelse i en Anstalt for formindsket
tilregnelige Forbrydere eller for farlige
Tilbagefaldsforbrydere. Angaaende saadanne Personers
Løsladelse paa Prøve gælder tilsvarende
Regler som efter de ovennævnte Love af 1918.
Ifølge Lov af 6. Juni 1924 kan Domstolene
bestemme, at unge Personer mellem 15 og 18
Aar, der dømmes til højst 2 Aars Strafarbejde,
i Stedet for at udstaa Straffen skal indsættes i
»allmän Uppfostringsanstalt«, hvor de kan
holdes tilbage indtil det 21. Aar. Udskrivning kan
dog finde Sted efter 2 Aars Forløb, i særlige
Tilfælde endogsaa tidligere. Saadan
Inddømmelse sker for mandlige Domfældtes
Vedkommende for Tiden til Anstalten »Bona«, der
ligger i Östergötland i Nærheden af Motala.
Anstalten har Plads til henved 200 Drenge og
raader blandt andet over et meget betydeligt
Jordareal (Skov og Ager). Behandlingen
tilsigter saa vidt muligt at give Eleverne en
fyldestgørende faglig Uddannelse. Udskrivning
sker paa Prøve under Tilsyn af en af
Anstaltens overordnede Funktionærer.

<sp>Belgien</sp> har siden Verdenskrigens
Slutning indført betydelige Reformer inden for sit
F. Der er oprettet en Række Laboratorier med
psykiatrisk og antropologisk uddannede Læger
til Undersøgelse af alle, der indsættes i
Fængsel, og der er skabt en Række Specialanstalter
til Optagelse af dem, der ved denne
Undersøgelse udskilles til særlig Behandling.
Endvidere er der indført hygiejniske og tekniske
Forbedringer i Fængslerne, og endelig er det
tidligere strengt gennemførte Cellesystem
undergaaet en Del Lempelser. I Modsætning til
tidligere, da Hovedvægten lagdes paa den
moralske og religiøse Paavirkning af Fangerne,
tager Behandlingen nu fortrinsvis Sigte paa det
haandværksmæssige, produktive Arbejde. Dette
Systemskifte har dog været Genstand for Kritik,
idet det er blevet hævdet, at der i denne
Henseende i for høj Grad tages rent økonomiske
Hensyn og omvendt lægges for lidt Vægt paa
den pønitentiære Side af Behandlingen. Ved
kgl. Anordning af 21. Juni 1920 er der
oprettet to Fangeskoler (<i>Prison école
industrielle à Gand</i> og <i>Prison école agricole
à Merxplas</i>), der modtager visse Fanger
mellem 16 og 21 Aar i den sidste Del af
Straffetiden. Skolernes Opgave er at
uddanne Eleverne i et Fag eller dog bibringe dem
en Interesse for dette, paa hvilken de kan
fortsætte deres Uddannelse efter Løsladelsen. Ved
Siden af Arbejdet paa Værkstederne (eller i
Marken) gives der daglig 2 Timers teoretisk
Fagundervisning. Desuden lægges der fra
Skolens Side særlig Vægt paa at gøre Elevernes
Forældre interesserede i dens Arbejde, og disse
opfordres til at aflægge Besøg i Skolen og paa
forskellig Maade at samarbejde med denne.

<sp>England</sp>. Varigheden af det første af de
tre Stadier, i hvilke <i>pencil servitude</i> falder, er
nu 1 Maaned, for Recidivister 3 Maaneder.
Dette Stadium udstaas som hidtil i et <i>local
prison</i>, men — i Modsætning til tidligere —
som Regel i Fællesskab. Ifølge <i>Prevention of
Crime Act</i> af 1908 kan Lovovertrædere mellem
16 og 21 Aar dømmes til <i>Borstal detention</i> i
Stedet for til <i>penal servitude</i> eller
imprisonment, ligesom Vaneforbrydere kan dømmes til
<i>preventive detention</i> i Tilknytning til penal
servitude. Borstal detention idømmes fra 2 til
3 Aar. Løsladelse paa Prøve (<i>on licence</i>) kan
finde Sted før Udløbet af den domsbestemte
Tid; <i>licence</i> varer 12 Maaneder ud over denne
Tid, i Overtrædelsestilfælde kan den løsladte
bringes tilbage til Anstalten og holdes der i 12
Maaneder fra Genindsættelsen. Der findes 4
Borstalinstitutioner, 3 for Drenge, 1 for Piger.
Forinden Anbringelsen underkastes den dømte
psykiatrisk og moralsk Observation.
Behandlingen fuldbyrdes gennem 6 Klasser og
foregaar under forholdsvis frie Former. Anstalterne
bestaar af et Antal Pavilloner (<i>houses</i>), hver
med sin Lærer (<i>tutor</i>), der har Ansvaret for
Disciplin og Orden i Huset. Hovedvægten
lægges paa opdragende Behandling og fagmæssig
Uddannelse. Arbejdet foregaar i Arbejdssale,
og paa de højere Klasser tilbringes Fritid og
Spisetider i fælles Opholdsrum. I Fritiden
drives Sport og Spil, ligesom der hyppigt afholdes
Foredrag og Koncerter, forevises levende
Billeder o. s. v. Avislæsning og Tobaksrygning er
tilladt indenfor visse Grænser. Drenge og Piger
mellem 16 og 21 Aar, der ikke opfylder
Betingelserne for at idømmes Borstal detention,
underkastes — forsaavidt de idømmes højere
Straf end imprisonment i 3 Maaneder — den
saakaldte modificerede Borstalbehandling, der
fuldbyrdes i særlige Afdelinger i de almindelige
Fængsler. Preventive detention anvendes
overfor visse farlige Vaneforbrydere og idømmes
fra 5 til 10 Aar som Tillæg til en penal
servitude Straf. Løsladelsen sker paa Prøve.

<sp>Frankrig</sp>. Ved Lov 22. Juli 1912,
suppleret ved Lov 22. Febr. 1921 og Lov 24. Marts
1921 er der med Hensyn til Behandlingen af
unge Forbrydere skal væsentlige Ændringer i
de tidligere gældende Regler (<i>Code penal 1810</i>
og Lov 19. Apr. 1898) særlig: 1) Fastsættelse
af den kriminelle Lavalder til 13 Aar og fra
13—18 Aar kun delvis kriminel Ansvarlighed,
2) Anordning af særlige Retter for unge
Forbrydere, 3) Indførelse af betinget Dom og
betinget Løsladelse under Tilsyn. Unge
Forbrydere udstaar Straffen i særlige Anstalter
(<i>Colonies pénitentiaires</i>, <i>Colonies correctionelles</i>,
<i>écoles de reforme</i>), hvor der ved Behandlingen
lægges særlig Vægt paa moralsk Opdragelse,
Elementærundervisning og erhvervsmæssig
Uddannelse.

<sp>De sovjetrussiske Republikker</sp>.
Efter det Kaos, der fulgte i den russiske
Revolutions Kølvand, er det lykkedes i Aarene
omkring 1925 paany at tilvejebringe et lovordnet
Grundlag for Straffuldbyrdelsen. Denne er i
Princippet et Enkeltstats-Anliggende, men de
enkelte Staters Love, der i høj Grad er
prægede af det fælles kommunistiske Statsprincip,
indeholder paa dette Omraade kun uvæsentlige
indbyrdes Afvigelser. »Straf« kendes ikke i
disse Love, men er erstattet af »sociale
Sikkerheds- eller Forsvarsforanstaltninger«. Disse
»maa ikke have Tilføjelsen af fysiske Lidelser
eller Krænkelse af Meneskeværdigheden til
