selv Krav paa 2 1/4 Milliard af den tyske
Krigsskadeserstatning. Udenrigspolitisk har B. senere
været Frankrigs Forbundsfælle og sluttede
Militærforbund med denne Nabomagt 1920. Som
Ministerpræsident afløstes Brocqueville Juni
1918 af Correman, Novbr. s. A. udnævntes
hertil Delacroix, Oktbr. 1920 Carton de Wiart,
alle som Chefer for Koalitionsministerier. 1919
mistede det katolske Parti det Flertal, det
havde haft siden 1884. Juni 1923 dannede Theunis
en Regering uden Socialisternes Medvirkning,
Marts 1924 omdannedes denne Regering. Efter
Valg og et Par mislykkede Regeringsdannelser
udnævntes i Juli 1925 et nyt
Koalitionsministerium med Poullet som Chef og Vandervelde
som Udenrigsminister. Maj 1926 blev Jaspar
Førsteminister, Novbr. 1927 fratraadte de
socialistiske Ministre i Anledning af et
Spørgsmaal om Forlængelse af den militære
Tjenestetid, og Jaspar dannede nu et
liberalt-katolsk Ministerium med Hyman som
Udenrigsminister og Brocqueville som Krigsminister.
De skiftende Regeringer har udført et
betydeligt Genrejsningsarbejde, et Arbejde, der har
haft at kæmpe med betydelige finansielle og
sociale Vanskeligheder, men dog har kunnet
sætte rige Frugter.
<i>H. J-n.</i>

<sp>Hærvæsen</sp>. Efter Verdenskrigen er der
sket en Del Forandringer i den belgiske Hærs
Organisation. De vigtigste fremgaar af følgende:
Hæren bestaar nu af 3 Armékorps, 1
Kavalerikorps, Armeens Artilleri og Flyvevæsen,
Ingeniørtropperne, Kampvogne, foruden Train,
Sundhedstropper, tekniske Tropper, Skoler m. v.

<sp>Armékorpset</sp> bestaar af <sp>2
Infanteridivisioner</sp>, hver paa 3 Regimenter
Fodfolk (hvert af disse har 3 Batailloner à 4
Kompagnier, hvoraf 1 Mitrailleusekompagni), 1
Mitrailleusebataillon (à 3 Komp.), 1
Fodfolksbatteri, endvidere 1
Artilleriregiment (à 3 Kanonafdelinger, 1 let Felthaubitsafdeling;
Afdelingerne er paa 2 Batterier). — Armékorpset har
desuden et <sp>Korpsartilleri</sp> paa 4
Afdelinger (à 2 Batterier).

<sp>Kavalerikorpset</sp> bestaar af 3
<sp>Kavaleriregimenter</sp>, hvert paa 2 Afdelinger
à 3 Eskadroner (heraf 1 Mitrailleuseeskadron),
og 1 <sp>Cyklistregiment</sp> paa 2 Batailloner
à 3 Kompagnier (heraf 1 Mitrailleusekompagni),
1 <sp>Afdeling Panserautomobiler</sp>
og 1 <sp>Regiment ridende Artilleri</sp>
paa 2 Afdelinger à 3 Batterier.

<sp>Armeens Artilleri og
Flyvevæsen</sp> bestaar af 1 Artilleribrigade paa 3
Regimenter, hvoraf 1 <sp>Regiment</sp> med 1 Afdeling
à 2 lette Kanonbatterier, 3 Afdelinger à 2
tunge Kanonbatterier, 1 Afdeling Haubitser; 1
<sp>Regiment</sp> med 3 Afdelinger tunge Batterier
(Kanoner, Haubitsere og Morterer), og endelig
1 <sp>Regiment</sp> Luftartilleri paa 3 Afdelinger à
3 Batterier, 1 Projektørafdeling og 1 teknisk
Afdeling. — Flyvevæsenet bestaar af 3
Regimenter med i alt 7 Afdelinger (à 2 Eskadriller)
foruden teknisk Afdeling, Skoler m. v.

<sp>Ingeniørtropperne</sp> omfatter 3
Direktioner samt Meddelelses- (Telegraf-)
Tropper. Under de 3 Ingeniørdirektioner staar i alt
3 Ingeniørregimenter (à 3 Batailloner à 2
Kompagnier); desuden 5 Jernbanekompagnier og 1
Brobataillon (à 2 Kompagnier); hertil kommer
Depot- og Parkkompagnier.
Meddelelsestropperne bestaar af 1 Telegrafbataillon à 4
Kompagnier, 1 Radiotelegrafbataillon à 4
Kompagnier, desuden en teknisk Afdeling, Depot og
Park, Skoler e. l. — Til Ingeniørtropperne
hører desuden en Arméingeniørpark.

<sp>Kampvognsafdelingen</sp> er paa to
Kompagnier samt 1 Depot-, Park- og
Værkstedskompagni.

<sp>Trainet</sp> har 3 Korps til hestetrukket
Train (i alt 21 Kompagnier), 1 Korps til
Automobiltrain (2 Kompagnier), foruden Park- og
Depotkompagnier.

<sp>Rekrutering og Udskrivning</sp>. En
ny Værnepligtslov er under Behandling i
Kamrene. — Kongen er Hærens øverste Chef i
Krigstid.
<i>O. F.</i>

<sp>Næringsveje</sp>. <sp>Landbrug</sp>. Arealets
Anvendelse og Produktionsudbyttet i 1926
fremgaar af følgende:
<table>
<td><td>1000 ha<td>1000 t
<td>Hvede<td r>143<td r>348

<td>Rug<td r>226<td r>511
<td>Byg<td r>35<td r>91
<td>Havre<td r>270<td r>736
<td>Sukkerroer<td r>64<td r>1683
<td>Cikorie<td r>7<td r>226
<td>Foderroer<td r>78<td r>4668
<td>Kartofler<td r>161<td r>3001
<td>Kløver, Græs o. l.<td r>389<td c>-
</table>

<sp>Kreaturholdet</sp> gik stærkt tilbage under
Krigen, men er i de følgende Aar vokset jævnt
uden dog endnu — i 1926 — at have naaet
samme Størrelse som før Krigen. Af
Hornkvæg var der 1712000 Stkr., Svin 1144000 Stkr.
og Heste 250000. Af <sp>Skovarealet</sp> er nu en
større Andel end tidligere under offentlig Drift,
nemlig 248000 ha i 1925 mod 209000 ha i 1910.

Efter <sp>Industritællingen</sp> i 1926
fandtes 13042 Virksomheder med mere end 10
Arbejdere og med et samlet Arbejdertal paa
1080331, heraf de 206022 Kvinder. 53046
Arbejdere var mellem 14 og 16 Aar, 69422 mellem
16 og 18 Aar. Desuden beskæftigedes 96567
Funktionærer, heraf 12562 Kvinder. De største
Industrier var Metalindustrien med 226964
Arbejdere og Funktionærer, Minerne med 189962,
Tekstilindustrien 172244 og Transport 144744.

Kulminerne beskæftiger 160197 Arbejdere og
gav i 1926 25,3 Mill. Tons til Værdi 3347 Mill.
frc. Paa Grund af den engelske
Kulminestrejke var Fortjenesten dette Aar usædvanlig stor,
nemlig 477 Mill. frc., medens det foregaaende
Aar havde givet 200 Mill. Underskud og 1924
81 Mill. frc. Underskud.

Produktionen af Koks m. v. havde en Værdi
af 1159 Mill. frc. Der fandtes 859 Stenbrud med
30695 Arbejdere og en Produktionsværdi paa
533 Mill. frc. Af Raajern produceredes 3,4 Mill.
Tons til Værdi 1475 Mill. frc., Staal 2,5 Mill.
Tons til Værdi 1990 Mill. frc., Zink 189000 Tons
til Værdi 935 Mill. Tons, d. v. s. 1/6 af
Verdensproduktionen.
<i>H. S.</i>
</chapter>

<chapter name="Belgiojoso">
<b>Belgiojoso,</b> (1921) 4504 Indb.
</chapter>

<chapter name="Belgisk Kongo">
<b>Belgisk Kongo,</b> d. s. s. <sp>Kongostaten</sp>.
</chapter>

<chapter name="Belgrad">
<b>Belgrad,</b> 1) Provins i Jugoslavien, 9537 km<sup>2</sup>
med (1921) 754680 Indb., 79 pr. km<sup>2</sup>. Hovedstad
er 2) B., som desuden er Jugoslaviens eller det
serbisk, kroatisk, slovenske Kongeriges
Hovedstad. (1921) 111740 Indb. B. er efter
</chapter>
