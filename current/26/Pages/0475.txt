<h1>H</h1>

<chapter name="Haabai">
<b>Haabai,</b> se <sp>Tonga-Øer</sp>.
</chapter>

<chapter name="Haag">
<b>Haag,</b> (1926) 408634 Indb. 1907-13 opførtes
Fredspaladset, hvortil Amerikaneren Andrew
Carnegie 1903 skænkede 1 1/2 Mill. Doll.
Tegningerne til Bygningen udførtes af den franske
Arkitekt L. Cordonnier, medens selve den røde
Murstensbygning rejstes af J. A. G. van der
Steur i Delft. Til Fredspaladsets Opførelse
bidrog mange Stater med Gaver. Norge og
Sverige skænkede Granit til Grunden, Belgien
Hovedportalen, Danmark en Gaardfontæne af
Porcelæn, Schweiz et Taarnur til det 80 m
høje Taarn, o. s. v. Fredspaladset indviedes
28. Aug. 1913. Det er Sæde for den i 1899
grundede Internationale Voldgiftsdomstol og
siden 1922 for den af Folkeforbundet oprettede
permanente internationale Domstol samt det i
1923 oprettede Haager Folkeretsakademi. —
1924 aabnedes et stort Museum for antik Kunst
(græske, ægyptiske og asiatiske Samlinger), og
i Tilslutning til Dronning Wilhelmina's 25 Aars
Regeringsjubilæum s. A. et Oranje-Nassau
Museum. — Post- og Telegrafforvaltningens nye
Bygning indviedes 1923. — I H. afholdtes 1922
en international Konference om en økonomisk
Regulering af Forholdet til Sovjetrusland.
Konferencen sluttede 20. Juli uden Resultat.
<i>M. H-n.</i>
</chapter>

<chapter name="Haagerup">
<b>* Haagerup,</b> Stationsby,
Nyborg—Faaborg-Banen. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Haagjæle">
<b>Haagjæle,</b> se <sp>Hajer</sp>, S. 664.
</chapter>

<chapter name="Haag-Konferencer">
<b>Haag-Konferencer</b> 1929 og 1930 om
Erstatninger hidrørende fra Verdenskrigen, se
<sp>Young-Planen</sp> (<i>Suppl</i>.).
</chapter>

<chapter name="Haakjærring">
<b>Haakjærring,</b> d. s. s. <sp>Havkal</sp>.
</chapter>

<chapter name="Haaland">
<b>Haaland,</b> <sp>Herred</sp>, Jæren Sorenskriveri,
Rogaland Fylke, (1920) 4159 Indb. Antagen
Indtægt 1925 var 2529000 Kr. og Formue 11,7 Mill.
Kr.
<i>M. H.</i>
</chapter>

<chapter name="Haalandsdal">
<b>Haalandsdal,</b> <sp>Herred</sp>, Midhordland
Sorenskriveri, Hordaland Politidistrikt,
Hordaland Fylke, (1920) 636 Indb. Antagen Formue
1927 var 976800 Kr. og Indtægt 234730 Kr.
<i>M. H.</i>
</chapter>

<chapter name="Haalogaland">
<b>Haalogaland,</b> Bispedømme i Norge,
omfatter Nordland, Troms og Finmark Fylker med
et Fladeindhold af 113223 km<sup>2</sup> og med (1920)
308766 Indb. Bispedømmet tæller 15 Provstier:
Troms Domprovsti, Sør-Helgeland, Indre
Helgeland, Nord-Helgeland, Sør-Salta, Bodø,
Nord-Salta, Lofoten, Vesteraalen, Trondenes, Senja,
Troms, Alta, Hammerfest og Varanger. Disse
omfatter 71 Præstegæld. Helgeland Politidistrikt
omfatter: Brønnøy og Alstahaug Sorenskriverier
med Mosjøen Ladested og Rana Sorenskriveri.
<i>M. H.</i>
</chapter>

<chapter name="Haaløyger">
<b>Haaløyger,</b> d. s. s. <sp>Halejer</sp>.
</chapter>

<chapter name="Haamær">
<b>Haamær,</b> d. s. s. <sp>Havkal</sp>.
</chapter>

<chapter name="Haan">
<b>Haan,</b> (1927) 10670 Indb.
</chapter>

<chapter name="Haandbold">
<b>* Haandbold.</b> H. er et moderne Spil, der
afleder sin Herkomst fra Fodbold. I Stedet for
som i dette sidste Spil at spille Bolden
væsentlig med Fødderne, bruger man i H.,
ligesom i adskillige andre nyere Spil af samme
Type (Kurvebold, engelsk Netball, amerikansk
Basketball, Ringbold o. a.), Hænderne til at
kaste og slaa Bolden med. Spillet øves under
samme Navn baade her og i Nabolandene
Sverige, Finland, Rusland (i den røde Hær)
og i Tyskland, men efter forskellige Regler,
saaledes at det synes, som om man paa
forskellige Steder uafhængig af hinanden har
»opfundet« Legen. Egentlig er H. en Atavisme, en
Tilbagevenden til en Del af en tidligere
Spillemaade, idet man paa de britiske Øer og i
Frankrig i ældre Tider ved Fodboldspillet ikke
alene brugte Fødderne, men ogsaa Hænderne
til at spille Bolden med. Denne Spillemaade
findes endnu den Dag i Dag i britisk Rugby
og i gammelt amerikansk Fodboldspil. Der
findes to Former for Spillet: H. i det Fri og H.
i Sal. Regler for begge Former findes i
<sp>Holger Nielsen</sp>, »H.« (1923) og for H. i Sal
<sp>Fr. Knudsen</sp>, »Lege og Boldspil«, 3. Udgave
(1927). Desuden har Dansk Atletikforbund og
Kvindelig Idrætsforening (K. I.) udgivet Love
for den sidstnævnte Form af Spillet.
<i>Fr. K.</i>
</chapter>

<chapter name="Haandbombe">
<b>Haandbombe,</b> se <sp>Haandgranat</sp> (<i>Suppl</i>.).
</chapter>

<chapter name="haandfaaet Pant">
<b>haandfaaet Pant,</b> d. s. s. <sp>Haandpant</sp>.
</chapter>

<chapter name="Haandflag">
<b>Haandflag,</b> se <sp>Dagsignaler</sp>.
</chapter>

<chapter name="Haandgranat">
<b>Haandgranat.</b> Den danske H. M. 1916 og
Haandbombe M. 1916 er i 1923 blevet afløst af
en tidssvarende dansk H. M. 1923, der er en
defensiv Tids-H., beregnet til Kastning fra
dækkede Stillinger. Ved at aftage en ydre
Støbejernsskal omdanner man H. M. 1916 til
<sp>Haandbombe</sp> M. 1916, der sønderdeles i
saa smaa Blikstykker, at disse er ufarlige for
Kasteren, som derfor ikke behøver at være
dækket. En saadan H. kaldes offensiv og
benævnes herhjemme Haandbombe. H.
(Haandbombe) M. 1923 er forsynet med en særlig
Sikring, der yder Kasteren god Betryggelse imod
Ulykkestilfælde.
<i>C. H. R.</i>
</chapter>

<chapter name="haandløs Vaade">
<b>haandløs Vaade,</b> Rettelse, S. 576, Sp. 1:
Linie 14—16 f. o. skal følge efter Linie 18 f. o.
</chapter>

<chapter name="Haandstrømper">
<b>Haandstrømper,</b> se <sp>Dragt</sp>, S. 378.
</chapter>

<chapter name="Haapanen, Toivo">
<b>* Haapanen</b> ['ha.panen], <sp>Toivo</sp>, finsk
Musikforfatter, f. 15. Maj 1889, navnlig Forsker
af middelalderlig finsk Musik, er Musikkritiker
