skal gives Bevilling til Beværtning — eller til
Gæstgiveri med Ret til Udskænkning af stærke
Drikke — i den paagældende Ejendom, og hvis
Afstemningen fører til Nægtelse af Bevillingen,
kan Bevilling af den ansøgte Art ikke i 5 Aar
meddeles henholdsvis til vedkommende
Ansøger eller til Næringsdrift af den omhandlede
Art i den paagældende Ejendom. Tilsvarende
Regler gælder for Fornyelse af Bevillinger.

Hvis Sogneraadet ikke indstiller et
Andragende om Beværterbevilling til Imødekommelse,
eller hvis Kommuneafstemningen fører til
Nægtelse af Bevillingen, kan Amtsraadet, der for
Landets Vedkommende meddeler Bevillinger
ifølge Beværterloven, ikke meddele Bevilling.
Selv om Sogneraadets Afgørelse eller en
Kommuneafstemning falder ud til Fordel for
Bevillings Udfærdigelse, kan Amtsraadet nægte
Bevilling, medmindre Handelsministeriet efter
Indankning af Sagen fra Sogneraadet eller
Ansøgerne underkender Amtsraadets Nægtelse.
Spørgsmaal om Bevilling til paa Landet at
drive Gæstgiveri afgøres ligeledes af Amtsraadet
efter forud afgiven Erklæring fra Sogneraadet.
I Tilfælde af Uenighed mellem de to Raad
afgøres Sagen af Handelsministeren. Bevilling
med Ret til Udskænkning af stærke Drikke kan
dog kun gives, hvis Sogneraadet anbefaler
dette, eller en Kommuneafstemning falder ud
til Fordel herfor.

De tidligere af Ministeriet i særlige Tilfælde
udfærdigede Beværter- og Gæstgiverbevillinger
udfærdiges efter Beværterloven af 1924 —
bortset fra Bevillinger til Beværtning i Jernbanetog
eller paa Skibe, som er i Fart — af et for
hele Landet fælles »Overbevillingsnævn«. Dette
Nævns Beføjelse til Udfærdigelse af Bevillinger
med Ret til Udskænkning af stærke Drikke er
i visse Tilfælde afhængig af, at det lokale
Bevillingsnævn — paa Landet Sogneraadet —
anfaler Sagen. I visse Tilfælde kan
Overbevillingsnævnets Afgørelser indankes for
Handelsministeren; i andre Tilfælde er Nævnets
Afgørelser endelige. Overbevillingsnævnet kan
meddele og forny Bevillinger under de i Loven
fastsatte Betingelser, uanset om den for
vedkommende Kommune fastsatte Antalsgrænse
derved overskrides, medens Købstædernes
Bevillingsnævn derimod ved Beregningen af, om
Antalsgrænsen er naaet, skal medregne de af
Overbevillingsnævnet udfærdigede Bevillinger.
Overbevillingsnævnet bestaar af en af
Handelsministeren udnævnt Formand og af 4 andre
Medlemmer, af hvilke et vælges af Folketinget,
et af Landstinget, et af »Købstadforeningen« og
et af »De samvirkende Sogneraadsforeninger«.
I Sager, der vedrører Kjøbenhavn,
Frederiksberg eller Gjentofte, vælges det 4. eller 5.
Medlem henholdsvis af Kjøbenhavns,
Frederiksberg eller Gjentofte Kommunalbestyrelse.

Ved »stærke Drikke« forstaar Beværterloven
af 1924 det samme som den tidligere
Beværterlov, dog at en Drik, der kun indeholder 1/2
Rumprocent Alkohol eller derunder, ikke
henregnes til »stærke Drikke« i Lovens Forstand.
Salg af stærke Drikke fra Automater og
lignende er forbudt, dog at der fra Automater i
Beværtningslokaler kan sælges Øl. Indenlandsk
stærkt Øl og indenlandsk Brændevin maa af
Beværtere med Ret til Udskænkning af stærke
Drikke sælges ud af Huset, naar det sker
sammen med og som forholdsmæssigt Tilbehør til
tillavet Mad. Forening af Beværter- eller
Gæstgivernæring med Ret til Udskænkning af stærke
Drikke med anden Næring kan kun finde Sted
ifølge særlig Tilladelse fra Handelsministeriet,
der først skal forhandle med
Kommunalbestyrelse og Bevillingsnævn, og Tilladelsen kan kun
gives, hvor dette er nødvendigt for at
fortsætte en bestaaende Beværter- eller
Gæstgivervirksomhed, hvis Fortsættelse af særlige Grunde
skønnes ønskelig. Gæstgiveri- og
Vognmandsnæring kan dog altid forenes.

Blandt de nye Bestemmelser, der indeholdes
i Beværterloven af 1924, skal iøvrigt særligt
nævnes, at Udskænkning eller Forhandling af
stærke Drikke i Marketenderier, Kaserner,
Fabriker, Værksteder og paa Arbejdspladser
kun maa finde Sted i de paa de paagældende
Steder fastsatte Spisetider. Adkomst til at
forhandle stærke Drikke kan paa Landet kun
udstedes med Sogneraadets Samtykke og kun
for 8 Aar ad Gangen. Stærke Drikke maa ikke
nydes i en saadan Nærhed af Indkøbsstedet og
under saadanne Omstændigheder, at der
foreligger en aabenbar Omgaaelse af Reglerne om
Udskænkning.

Ifølge Beværterloven af 1924 skal
Beværtninger og andre Forretninger, hvor Spise- og
Drikkevarer er Genstand for offentlig
Forhandling til Fortæring paa Stedet, holdes lukkede
i Tiden fra Kl. 12 Nat til Kl. 5 Morgen, dog
at Handelsministeren kan gøre Undtagelse
herfra overfor Beværtninger i Jernbanestationer
og lignende, naar almene Hensyn taler herfor.
Ved Politivedtægt kan en længere Lukketid
fastsættes. Denne skal være ens for alle
Beværtninger, dog at Politiet med
Kommunalbestyrelsens Samtykke og paa de af samme fastsatte
Betingelser kan give enkelte Beværtninger
foreløbige Tilladelser til Fravigelse af
Politivedtægtens Bestemmelser om yderligere Lukketid.
Hvor der paa Grund af særlige Forhold opstaar
Fare for den offentlige Ro og Orden, kan
Politiet i det Omfang, det skønner nødvendigt, som
en forbigaaende Foranstaltning forbyde
Udskænkning af og Handel med stærke Drikke i
Politikredsen eller i en Del af denne og efter
Omstændighederne paabyde de paagældende
Forretningers Lukning. Den trufne Beslutning
kan indankes i Kjøbenhavn for vedkommende
Minister, udenfor Kjøbenhavn for Amtmanden.

I Beværtninger og andre Forretninger af den
nævnte Art maa stærke Drikke ikke udskænkes
i Tiden fra Kl. 5 til Kl. 8 Morgen (det
saakaldte »Morgenforbud«). Ifølge særlig Tilladelse
fra Politiet kan der aabnes Adgang for et af
Kommunalbestyrelsen fastsat Antal Beværtere
til at beholde Gæster siddende og beværte dem
i indtil 2 Timer efter Lukningen. Polititilladelse
kræves ligeledes til Afholdelse af offentlig Dans
eller Maskerade eller til Opførelse af
musikalske eller andre Præstationer til Underholdning,
ligesom særlige Bestemmelser forefindes om
Adgangen til at holde Billard og Keglebane for
Gæsterne.

Børn i skolepligtig Alder maa ikke anvendes
til Betjening eller til andet Arbejde i
