havde i 1926 godt 550000 Medlemmer (638000
i 1928), medens Kommunisterne (<i>Confédération
générale du travail unitaire</i>) havde 505000
Medlemmer. Den kristelige F. havde 120000
Medlemmer.

<sp>Belgien</sp>. Under Krigen blev al
Virksomhed indstillet. Efter Krigen steg Medlemstallet
stærkt og naaede i 1920 over 700000. I 1925
var der 594988 Medlemmer, hvoraf de 97,3 %
var tilsluttet Landsorganisationen mod 65 % i
1914.

<sp>Italien</sp>. Efter Krigens Afslutning
tidobledes F.'s Medlemstal. De socialistiske F. naaede
saaledes i 1921 c. 2200000 Medlemmer og de
kristelige F. 992000. Samtidig opstod
voldsomme Strejkebevægelser, der i 1921 nærmest
havde en revolutionær Karakter. Som en
Reaktion herimod opstod den fascistiske
Bevægelse (se <sp>Fascisme</sp>, <i>Suppl</i>.), med hvis Sejr
F. i almindelig Forstand ophørte at eksistere.

<sp>Finland</sp>. Siden Finlands Løsrivelse fra
Rusland i 1917 har der i F. stadig været
Stridigheder mellem Socialdemokrater og
Kommunister. Efter at den kommunistiske Revolution
i 1918 var undertrykt, blev F. forbudt, men
allerede i Begyndelsen af 1919 paa nærmere
Betingelser igen tilladt. Fra 1920 — da
Medlemstallet naaede 60000 — til 1923 var
Ledelsen hos Kommunisterne, men da dette Parti i
1923 blev erklæret ulovligt, fik
Socialdemokraterne større Indflydelse. Medlemstallet var i
1924 gaaet ned til 47000, men steg i de følgende
Aar stærkt og naaede ved Udgangen af 1928
over 90000. Spændingen mellem Kommunister
og Socialdemokrater — som bl. a. har givet
sig Udslag i, at den finske Landsorganisation
hverken er Medlem af
Amsterdam-Internationalen eller Moskva-Internationalen — blev ved
Kongressen i Maj 1929 foreløbig udløst ved, at
der blev valgt en ren kommunistisk Ledelse,
hviket atter har medført en stærk Tilbagegang
i Medlemsantallet.

I <sp>de baltiske Lande</sp> var der praktisk
taget ingen F. under det russiske Styre, hvilket
dog bl. a. maa ses paa Baggrund af, at
Befolkningen hovedsagelig ernærer sig ved Landbrug
og kun i ringe Grad af Industrien. Straks ved
Oprettelsen af de selvstændige Stater
<sp>Estland</sp>, <sp>Letland</sp> og <sp>Litauen</sp> blev F.
udtrykkelig anerkendt i Forfatningerne, men bl.
a. Hensynet til Rusland og Kommunismen
medførte, at Regeringernes Indstilling over for F.
ændredes; dette gælder navnlig Litauen, hvor
der 1926 kom en fascistisk præget Regering
til Magten. Medlemstallet var i Estland 14000
ved Udgangen af 1929 og i Letland c. 40000.
Begge Tal betegner nogen Fremgang i Forhold
til det foregaaende Aar, men F. er dog stadig
meget svage.

U. S. A. F.'s Betydning er stadig forholdsvis
ringe. I 1920 var Medlemstallet i
Landsorganisationen c. 4,1 Millioner, var derefter
nedadgaaende til 2,8 Millioner i 1926, men i de tre sidste
Aar svagt stigende til 3022000 i 1929. Hertil
kommer c. 350000 kontingentfri Medlemmer, samt en
Række F. uden for Landsorganisationen,
saaledes at det samlede Antal Medlemmer i F. i
1929 i alt udgør 4331000. F. giver kun i faa
Tilfælde Hjælp til deres arbejdsløse
Medlemmer, modsat de fleste europæiske F. Der
lægges Vægt paa at fremskaffe et stort sagligt
Oplysningsarbejde til Belysning af Arbejdernes
hele Stilling. Man stiller Krav til
Lovgivningsmagten om kraftige Indskrænkninger i
Indvandringen for bedre at opretholde det høje
Lønniveau, og endvidere vil man ved Hjælp af
Told søge at forhindre Indførsel af saadanne
Varer, der er fremstilet af Arbejdere med
Sultelønninger.

<sp>Kanada</sp>. Det samlede Antal Medlemmer
udgjorde ved Begyndelsen af 1929 i alt 300600,
fordelt mellem forskellige Retninger.

<sp>Mexiko</sp>. Medlemstallet i
Landsorganisationen er steget stærkt fra 750000 i 1924 til 1800000
ved Udgangen af 1929.

<sp>Rusland</sp>. F. indtager her en anden
Stilling i det økonomiske System end i det øvrige
Europa, saaledes at man vanskeligt kan drage
Sammenligninger. I 1928 blev Medlemstallet
opgivet til over 11 Millioner.

<sp>Norge</sp>. Ejendommeligt for Udviklingen her
er F.'s stærke Sympatier for Kommunismen,
hvilket har bevirket, at de norske F. ikke er
Medlemmer af Amsterdam-Internationalen, men
paa den anden Side heller ikke af
Moskva-Internationalen. Endvidere maa nævnes
Vedtagelsen af tvungen Voldgift i
Arbejdsstridigheder i 1916 trods Arbejdernes stærke
Protester. Medlemstallet udgjorde ved Udgangen
af 1929 c. 110000.

<sp>Sverige</sp>. F.'s Medlemstal er steget stærkt
og udgjorde ved Udgangen af 1929 c. 508000.
En særlig syndikalistisk Landsorganisation med
30000 Medlemmer har i 1929 vedtaget
Indmeldelse i Centralorganisationen.
<i>H. S.</i>
</chapter>

<chapter name="Fagforeninger">
<b>Fagforeninger.</b> Rettelse, S. 673, Sp. 1, L.
6 f. o.: <sp>Lasalle</sp> læs: <sp>Lassalle</sp>
</chapter>

<chapter name="Faham-Te">
<b>Faham-Te,</b> se <sp>Angrecum</sp>.
</chapter>

<chapter name="Fahhad">
<b>Fahhad,</b> se <sp>Gepard</sp>.
</chapter>

<chapter name="Fahlbeck, P. E.">
<b>Fahlbeck,</b> <sp>P. E.</sp> Grundede 1918 den til
Lunds Universitet knyttede Fahlbeckska
stiftelsen med den Opgave at udgive
»Statsvetenskaplig tidskrift« og understøtte den svenske
statsvidenskabelige Forskning.
<i>R. B-g.</i>
</chapter>

<chapter name="Fahlcrantz">
<b>Fahlcrantz,</b> 4) <sp>A. E. V.</sp>, d. 14. Novbr 1925
i Stockholm.
<i>A. Hk.</i>
</chapter>

<chapter name="Failsworth">
<b>Failsworth,</b> (1927) 16640 Indb.
</chapter>

<chapter name="Fairfield">
<b>Fairfield,</b> 1) (1920) 2747 Indb. - 3) (1920)
5948 Indb.
</chapter>

<chapter name="Fairmont">
<b>Fairmont,</b> (1920) 17851 Indb.
</chapter>

<chapter name="Faivre, Jules Abel">
<b>* Faivre</b> [fæ.vr], <sp>Jules Abel</sp>, fransk
Maler, f. 30. Marts 1867 i Lyon. Han uddannedes i
sin Fødeby og paa <i>École d. beaux-arts</i> i Paris
og har særlig gjort Lykke med Dameportrætter
— i Olie og Pastel —, gerne i Interiør (et
Dameportræt fra 1901 i Luxembourg-Museet).
Han blev ogsaa en dygtig Karikaturtegner.
<i>A. Hk.</i>
</chapter>

<chapter name="Faiyum">
<b>* Faiyum,</b> officiel Stavemaade for <sp>Fajum</sp>.
</chapter>

<chapter name="Faizabad">
<b>Faizabad,</b> d. s. s. <sp>Faisabad</sp>.
</chapter>

<chapter name="Fajum">
<b>Fajum,</b> <sp>Faiyum</sp>, Arealet er 1737 km<sup>2</sup>
med (1927) 552581 Indb. eller 318 paa 1 km<sup>2</sup>.
— <sp>Hovedstaden F.</sp> eller
<sp>Medinet-el-F.</sp> har 52372 Indb.
<i>C. A.</i>
</chapter>

<chapter name="Fakarava">
<b>Fakarava,</b> se <sp>Tuamoto Øer</sp>.
</chapter>

<chapter name="Fakholt">
<b>Fakholt,</b> se <sp>Hat</sp>.
</chapter>
