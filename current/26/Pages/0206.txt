Forældres Kaar. Kun en enkelt Person kan
anses for Barnets Fader og blive kendt
underholdsskyldig; men at flere »mulige« Fædre
oplyses, udelukker ikke, som i Tyskland, at en
enkelt udlægges og dømmes. Offentlig
»forskudsvis Udbetaling« kendes vedblivende ikke i
Sverige.

II, Sp. 436—39, om Barnealderen:
Myndighedsloven af 1922 (se <sp>Umyndighed</sp>),
hvis Kap. 3 handler »om Forældremyndighed«,
henholder sig med Hensyn til denne
Myndigheds Indhold til det nedarvede, som er
fremstillet i Hovedbindet. S. 436, 2. Sp.: om den
religiøse Opdragelse har Ægteskabslov af 1922
§ 18 bestemt, at naar Personer, af hvilke den
ene tilhører et Trossamfund, hvortil den
anden ikke hører, agter at indgaa Ægteskab, skal
de træffe Bestemmelse om, i hvilken Tro
Børnene af Ægteskabet skal opdrages, hvilket skal
være enten Folkekirkens eller en af Parternes
Tro. Denne Regel opfattes i Praksis ganske som
den tidligere, uagtet den klart siger, at ogsaa
den af Forældrene, hvis »Tro« er »ganske
individuel« — han er »konfessionsløs« — efter
Aftalen kan være den, i hvis Tro Barnet skal
opdrages. S. 437, Sp. 1: Den nugældende
Lærlingelov er af 6. Maj 1921. I Stedet for
»Børneloven« gælder nu Værgeraadsloven af 12. Juni
1922. S. 437, Sp. 1—2 Nr. 2: Reglen herom
findes nu i Myndighedslovens § 18, der siger,
at B. under 18 Aar staar under
Forældremyndighed, medmindre de har indgaaet Ægteskab,
hvilket jo kun er praktisk for Kvinder. Det er
tvivlsomt, om den i Praksis antagne Sætning,
at B. med deres Konfirmation eller 15de Aar
træder ud af Forældremyndigheden, kan
opretholdes over for Myndighedslovens almindelige
Bestemmelser. S. 437, 2. Sp., er nu efter
Myndighedsloven afløst af nye Regler, der stiller
Ægtefællerne helt lige; se herom nærmere
<sp>Umyndighed</sp>, VII, S. 247-248. S. 438, Sp.
1 øverst, se <sp>Værgeraadslov</sp> 1922 § 71.

S. 438, Sp. 1 B.: Om Formueforholdet se nu
under <sp>Umyndighed</sp>. Om B.'s
Erstatningspligt for skadegørende Handlinger uden for
Kontraktsforhold er nye Regler givne i
Myndighedsloven af 1922: B. under 15 Aar er
erstatningspligtige efter de samme Regler, som
gælder for ældre Personer. Dette betyder, at
de gaar fri. hvor disse gaar fri, især fordi
Skaden ikke retlig skyldes en forsætlig eller
uagtsom Handling. Det tilføjes imidlertid, at
i bekræftende Fald kan Erstatning nok
paalægges Barnet, men at Dommeren dog ogsaa
kan nedsætte Erstatningen eller helt lade den
bortfalde. Skønnet herover udøves efter
Billighed, idet der tages Hensyn til Barnets
Udvikling, til om Handlingen i ydre eller indre
Forstand er mere eller mindre graverende, og
endelig til Omstændighederne i øvrigt, derunder
navnlig Forholdet mellem den Skadegørendes
og den Skadelidendes Evne til at bære Tabet
(hvem er rig, hvem fattig) og til, om Skaden
kan faas godtgjort hos andre, f. Eks. B.'s
Forældre eller et Forsikringsselskab. Hvis en
mindreaarig Person (under 21 Aar) uden at handle
strafværdigt, men dog ved urigtige Oplysninger
om sin Hjemmel til at forpligte sig paa egen
Haand, har forledt en anden til at træffe en
Aftale, kan Dommeren i det Omfang, hvori det
tindes billigt, paalægge den mindreaarige at
erstatte de Tab, Aftalen har medført for den
anden, f. Eks. Omkostninger. Og har den
Mindreaarige ifølge den ugyldige Aftale modtaget
noget, som han saa har forbrugt, skal han
erstatte den anden det i det Omfang, hvori det
er brugt til passende Underhold for ham eller
i øvrigt skønnes at være kommet ham til Nytte,
se <sp>Umyndighed</sp>.
<i>V. B.</i>
</chapter>

<chapter name="Børnemælk">
<b>* Børnemælk</b> skal være egnet til at nydes
som raa Sødmælk af Børn og svagelige
Mennesker. Som Regel indeholder Byernes
Sundhedsvedtægter særlige Bestemmelser om, hvilke Krav
Mælken skal opfylde for at kunne sælges som
B. Mælken bør kun tages fra fuldstændig sunde
Besætninger, som er underkastet regelmæssig
Dyrlægetilsyn. Der maa stilles særlig strenge
Krav til Staldhygiejne; Pasning og Malkning
samt Transport og Aftapning paa Flasker maa
foretages under Iagttagelse af streng Renlighed
af sunde Personer. Mælken maa afkøles straks
efter Malkningen og beskyttes mod
Opvarmning under Transporten.
<i>A. M. S.</i>
</chapter>

<chapter name="Børneorm">
<b>Børneorm,</b> se (ogsaa) <sp>Ormesygdom</sp>.
</chapter>

<chapter name="Børresen, H.">
<b>Børresen,</b> <sp>H.</sp>, har endvidere skrevet
Symfoni Nr. 3 (Dansk Koncertforening 1928),
Operaen »Kaddara« med sit interessante
grønlandske Interiør, fremdeles den muntre Enakter:
»Den kongelige Gæst«, og senest Balletten
»Tycho Brahe's Drøm« med Tekst af Viggo
Cavling. Af disse Værker er Operaen »Kaddara«
opført tillige i Bryssel 1924 og i Königsberg
1926.
<i>A. H.</i>
</chapter>

<chapter name="Børresen, U. J. R.">
<b>Børresen,</b> <sp>U. J. R.</sp>, udgav Romanen »Den
store krise« (1927) samt Ungdomsbøgerne »En
kaperkaptein fra Napoleonstiden« (1926) og
»Sjøløitnant Hurry's eventyr i den
nordamerikanske frihetskamp« (1927). I den saakaldte
Nikkelaffære (se under <sp>Eyde, Samuel</sp> <i>Suppl</i>.)
var ogsaa B. indblandet, men Sagen endte med
officiel Rehabilitering for B. saavel som for
S. Eyde.
<i>Wt. K.</i>
</chapter>

<chapter name="Børsa">
<b>Børsa,</b> <sp>Herred</sp> (før Børsen), Strinda og
Selbu Sorenskriveri, Uttrøndelag Politidistrikt,
Sør-Trøndelag Fylke, (1920) 1406 Indb. Antagen
Formue 1927 var 4,0 Mill. Kr. og Indtægt 809000
Kr.
<i>M. H.</i>
</chapter>

<chapter name="Børseskogn">
<b>Børseskogn,</b> <sp>Herred</sp>, Strinda og Selbu
Sorenskriveri, Uttrøndelag Politidistrikt,
Sør-Trøndelag Fylke, (1920) 1201 Indb. Antagen
Formue 1927 var 3,2 Mill. Kr. og Indtægt 548133 Kr.
<i>M. H.</i>
</chapter>

<chapter name="Børslyngning">
<b>* Børslyngning</b> kan indtræffe hos alle
Husdyr, der skal føde; den er en Lejeforandring,
hvorved Børen drejer sig om sin Længdeakse
og Fødselen umuliggøres. B. kan ofte rettes af
Dyrlægen.
<i>A. M. S.</i>
</chapter>

<chapter name="Børsskat">
<b>Børsskat.</b> Den danske B.'s Højde er
gentagne Gange forandret. Efter den nugældende Lov
af 1. Apr. 1922 udgør den 60 Øre for hver 200
Kr. af de overdragne Papirers Værdi. Skattens
Udbytte har svinget meget stærkt, i et enkelt
Aar været helt oppe paa 30 Mill. Kr., men
udgør nu under 1 Mill. Kr. (Se
<sp>Verdenskrigen</sp>, S. 880.
<i>C. T.</i>
</chapter>
