<table>
<td><td>km<sup>2</sup><td c>Indb.<br>(1927)<td>pr. km<sup>2</sup>
<td>Prov. Minya<td r>2027<td r>837407<td r>413
<td>Øvre Æ. (Misr el-Saïd)<td r>12367<td r>5697599<td r>461
<td>Nomadiserende Beduiner<td r>—<td r>35462<td r>—
<td>Æ.<td r>35160<td r>14191245<td r>404
</table>

De vigtigste Byer er: Kairo, Alexandria,
Suez og Damiette (identiske med Ovenstaaende
Guvernernenter, samt Port Saïd (104603 Indb.),
Tanta (90013 Indb.), Mansurah (63676 Indb.),
Asyût eller Assiut (57137 Indb.), Faiyûm eller
Fajûm (52372 Indb.), Zagazig (52351 Indb.),
Damanhûr (51709 Indb.), Mehallah-el-Kobra (45642
Indb.), Minya eller Minieh (43973 Indb.) og Beni
Suêf (39595 Indb.).
<i>W. P.</i>

<sp>Historie</sp>. Ved Valgene til Parlamentet i
Novbr. 1923 fremkom der et nationalistisk
Flertal, i Decbr. udnævntes Zaghul-Pascha til
Ministerpræsident; Parlamentsflertallet fordrede
Landets fuldstændige Uafhængighed af England
og Fjernelsen af de engelske Tropper.
Samtidigt skabtes et Nationalflag: grønt med en
hvid Halvmaane, i hvis Grene staar tre hvide
Stjerner. 15. Decbr. fandt Aabningen af det
første ægyptiske Parlament Sted. En Følge af
Mordet paa Sidaren var, at Æ. paa Englands
Forlangende maatte trække sine Tropper bort
fra Nubien. Oktbr 1925 blev Lord <sp>Lloyd</sp> <i>high
commisioner</i>; Valgene Maj 1926 bragte atter
nationalistisk Flertal; 23. Aug. s. A. døde
Zaghul-Pascha. (<sp>Litt</sp>.: <sp>H. O. Lange</sp>, »Fra det gamle
Æ.'s Kultur og Historie, historiske Tekster efter
Originalerne« [Kjøbenhavn 1928]).
<i>O. K.-P.</i>
</chapter>

<chapter name="Ægyptisk Sudan">
<b>Ægyptisk Sudan.</b> Import (1927) 6,2 Mill.
ægyptiske Pund (1 ægyptisk Pund = 1 Pd. St.
6 d.), Eksport (1927) 5,2 Mill. ægyptiske Pund,
hvoraf Bomuld 3,2 Mill. ægyptiske Pund, og
Gummi 0,7 Mill. ægyptiske Pund. Æ. S. har
1927 2765 km Jernbane samt 217 km under
Bygning. Hovedhavnen Port Sudan blev i 1927
anløbet af Skibe paa 3695958 Netto Reg.-T.,
hvoraf 5/6 engelske.
<i>W. P.</i>
</chapter>

<chapter name="Ækvatorialfront">
<b>* Ækvatorialfront.</b> Medens ved Jordens
Overflade Luften er varmest ved Ækvator og
koldest ved Polerne, er Forholdet omvendt i
Stratosfærens større Højder. Der kan derfor i
disse Højder foregaa Fremstød af koldere
Luftmasser <sp>fra</sp> ækvatoriale Egne <sp>mod</sp> polare
Egne, som ved de Trykforandringer, de
foranlediger i de underliggende Luftlag, kan være
af stor Betydning for Vejret. Skillefladen foran
disse koldere Luftmasser benævnes Æ., i
Analogi med Polarfront (s. d.).
<i>H.-P.</i>
</chapter>

<chapter name="ækvidistant">
<b>ækvidistant,</b> se <sp>Landmaaling</sp>.
</chapter>

<chapter name="Ækvipotentialflade">
<b>Ækvipotentialflade,</b> se <sp>Potential</sp>.
</chapter>

<chapter name="Ækvivalenssætningen">
<b>Ækvivalenssætningen,</b> se
<sp>Mængdelæren</sp>.
</chapter>

<chapter name="Ældste">
<b>Ældste,</b> d. s. s. <sp>Kirkeældste</sp>.
</chapter>

<chapter name="Ælgife">
<b>Ælgife,</b> d. s. s. <sp>Ælfgifu</sp>.
</chapter>

<chapter name="Ælia Capitolina">
<b>Ælia Capitolina,</b> se <sp>Israel</sp>, S. 618.
</chapter>

<chapter name="Æneolitikum">
<b>Æneolitikum,</b> se <sp>ægyptisk
Arkæologi</sp>.
</chapter>

<chapter name="Ænesidemus">
<b>Ænesidemus,</b> d. s. s. <sp>Ainesidemos</sp>.
</chapter>

<chapter name="Ängelholm">
<b>Ängelholm,</b> d. s. s. <sp>Engelholm</sp>.
</chapter>

<chapter name="Æolodikon">
<b>Æolodikon,</b> <sp>Æolomelodikon</sp>,
<sp>Æolopantalon</sp>, d. s. s. <sp>Æolin</sp>.
</chapter>

<chapter name="Æolsklaver">
<b>Æolsklaver,</b> d. s. s. <sp>Æolin</sp>.
</chapter>

<chapter name="Æolus-Lampe">
<b>Æolus-Lampe,</b> se <sp>Lodning</sp>.
</chapter>

<chapter name="Æquerne">
<b>Æquerne,</b> se <sp>italiske Folk</sp>.
</chapter>

<chapter name="Æresfornærmelser">
<b>Æresfornærmelser.</b> Borgerlig Straffelov af
15. Apr. 1930 opretholder den i Straffeloven af
1866 opstillede Sondring mellem Sigtelser og
Ringeagtsytringer og gør den endnu skarpere
derved, at den ikke ved Fastsættelse af
Strafferammerne sammenstiller de mindre grove
Sigtelser med Ringeagtsytringer. Loven bestemmer,
at den, der krænker en andens Ære ved
fornærmelige Ord eller Handlinger
(Ringeagtsytringer), straffes med Bøde (§ 267).

Sker Krænkelsen ved at fremsætte eller
udbrede Sigtelser for et Forhold, der vilde
nedsætte den Fornærmede i Medborgeres Agtelse,
kan Straffen stige til Hæfte (s. d., <i>Suppl</i>.) i 1 Aar.
Ved Bestemmelsen af Straffens Størrelse skal
det betragtes som et skærpende Moment, at
Fornærmelsen er fremsat i et trykt Skrift eller
paa anden Maade, hvorved den faar en større
Udbredelse, eller paa saadanne Steder eller til
saadanne Tider, at det i høj Grad forøger det
krænkende i Ytringen. Hvis Sigtelsen er
fremsat eller udbredt mod bedre Vidende, straffes
Gerningsmanden for Bagvaskelse med Hæfte
eller Fængsel i indtil 2 Aar.

I Straffeloven af 1866 findes ingen Regler
om, hvorvidt den, der fremsætter Sigtelsen,
har Adgang til at føre Bevis for dens
Rigtighed, og om Betydningen af, at et saadant
Bevis bliver ført, men det fremgaar af
Forarbejderne til Loven, at det var en Forudsætning,
at et saadant Sandhedsbevis i Almindelighed
maatte medføre Straffrihed, hvilket Synspunkt
ogsaa var i Overensstemmelse med den
gældende Ret.

Den nye Straffelov indeholder imidlertid
nærmere Regler om Adgangen til at føre
Sandhedsbevis og om Virkningerne heraf. Som
Hovedsynspunkt er fastslaaet Gerningsmandens
Ret til at føre Sandhedsbevis, og Loven siger
kort og godt, at en Sigtelse er straffri, naar
dens Sandhed bevises. Men herfra gøres der
dog væsentlige Undtagelser.

For det første opnaas der ikke Straffrihed
ved et Sandhedsbevis, hvis Sigtelsen vedrører
en af den Fornærmede begaaet strafbar
Handling, for hvilken han er idømt Straf, naar han
dog senere har generhvervet sine borgerlige
Rettigheder (se <sp>Æresoprejsning</sp>), og
dette er en naturlig Følge af den Rehabilitation,
den Dømte har opnaaet paa denne Maade.
Endvidere kan en Sigtelse, hvis den ved sin
Form er utilbørligt fornærmende, straffes, selv
om der er ført Sandhedsbevis, men dog kun
som Ringeagtsytring, altsaa kun med Straf af
Bøde. Loven indeholder dog intet Paabud om,
at Gerningsmanden i dette Tilfælde skal
straffes, men aabner kun en Adgang for Domstolene
til at anvende Straffen. I nogle Tilfælde er
Førelse af Sandhedsbevis direkte udelukket, idet
det ligefremt paaahviler Domstolene <i>ex officio</i>
at forhindre, at det føres. Saaledes tilstedes
der ikke Bevis for en strafbar Handling, for
hvilken den, der sigtes, ved en endelig (ɔ:
upaaankelig) Dom er frikendt enten her eller
i Udlandet, idet saadanne Sager ikke bør
rippes op igen. Endvidere kan den Forurettede,
