medfører Modtagelse af Fattigunderstøttelse ikke
mere Tab af Valgret til Parlamentet og til
kommunale Forsamlinger eller Valgbarhed til
Parlamentet. Dog vil Personer, som forsørges i
Fattighuse og lignende Institutioner, i Reglen
være afskaarne fra at udøve deres Stemmeret
paa Grund af særlige Bopælsbestemmelser. For
at blive Medlem af kommunale Forsamlinger
kræves som Hovedregel, at man ikke har
modtaget Fattighjælp i det sidste Aar.

<sp>Tyskland</sp>. For at skabe Orden og
Klarhed i den under og efter Verdenskrigen
opstaaede mangeartede offentlige Hjælp er der i
de senere Aar blevet gennemført en Række
indgribende Ændringer. De vigtigste
Bestemmelser findes i Forordning af 13. Febr. 1924 og
Rigsgrundsætninger vedrørende den offentlige
Forsorgs Forudsætninger, Art og Omfang af 4.
Decbr. 1924. F.'s Organer er nu
Landesfürsorgeverbände og Bezirksfürsorgeverbände. Den
nærmere Ordning af disse Organer er overladt
til de enkelte Lande. Bezirksfürsorgeverbände
skal dog dannes saaledes, at de er deres
Opgaver voksne. Tvistigheder afgøres paa samme
Maade som hidtil. Til de nævnte Organer er
henlagt: 1) den sociale Forsorg for
Krigsinvalider, Krigsefterladte og dermed ligestillede, 2)
Forsorg for Forsikringsrentenydere, 3) Forsorg
for gamle og erhvervsudygtige Personer, som
uden Pengevæsenets Sammenbrud ikke vilde
være faldet det offentlige til Byrde, 4) Forsorg
gennem Fremskaffelse af Arbejde til Invalider,
5) Forsorg for mindreaarige, 6) Forsorg for
Barselskvinder, 7) den almindelige Fattigpleje.

De enkelte Lande kan henlægge videre
Forsørgelsesopgaver til de nævnte Organer. Det
offentlige har kun Pligt til at yde Hjælp til
saadanne Personer, der ikke ved egne Kræfter og
Midler kan skaffe sig det nødvendigste
Underhold, men det tillades at træde til med
forebyggende Foranstaltninger. Det offentlige skal
efter Omstændighederne træde til paa Embeds
Vegne. Hjælpen kan bestaa i Penge,
Naturalier, personlig Hjælp eller Pleje i Anstalt eller
hos private. Forsorgen skal opmuntre til og
give den understøttede Lejlighed til saa vidt
muligt ved Arbejde selv at bidrage til sit
Underhold. Endvidere kan der være Tale om
Anbringelse i Arbejdsanstalt, navnlig naar
paagældendes Trang er selvforskyldt. Hjælp skal ydes
til det nødvendige Underhold med nødvendig
Hensyntagen til det enkelte Tilfælde saaledes,
at paagældende selv sættes i Stand til at skaffe
sig sit Underhold. I vidt Omfang gælder der
særlige Regler om en rigeligere Tilmaaling af
Hjælp, saaledes navnlig for de under Nr. 1—3
nævnte Tilfælde, hvor der saa vidt muligt skal
tages Hensyn til den understøttedes tidligere
Kaar. Indenfor stedlige Rammer med ensartede
økonomiske Forhold fastsættes Grundregler,
som skal være Retningslinier for den Hjælp,
der bør ydes. Hjælp skal ydes, hvor Trangen
opstaar. Opholdsstedet har som Hovedregel
Regres til Hjemstedets Bezirksfürsorgeverband,
som er det Sted, hvor paagældende har sin
sædvanlige Bopæl, eller, hvis paagældende er
Medlem af en Familie, hvor Familien har
Bopæl. Har paagældende intet saadant Hjemsted,
eller kan det ikke findes, afholdes Udgiften af
Landesfürsorgeverband. Er Hjælp vedvarende,
kan Hjemsendelse finde Sted, med mindre
denne vilde medføre unødig Haardhed. Erstatning
ydes ikke for Beløb under 10 Reichsmark.

Offentlig Hjælp medfører ikke Tab af
borgerlige Rettigheder.

<sp>Belgien</sp>. Ved Lov af 10. Marts 1925 er
Hospitalskommissionerne og
Velgørenhedsbureauerne afskaffet. I hver Kommune skal der
være en Forsørgelseskommission (<i>Commission
d'Assistance Publique</i>), der staar under
Kommunens Kontrol. Med Hensyn til Erhvervelse
af Hjemstedsret gælder nu samme Regler for
indfødte og Udlændinge. Obligatorisk er kun
Hjælp til Kvinder med mindst 2 Børn og Mænd
over 70 Aar. Opholdskommunerne har Krav
paa Refusion for Hjælp ydet til Personer under
16 eller over 70 Aar.

<sp>Schweiz</sp>. Principperne for Ydelse af
offentlig Hjælp er i det væsentlige uforandrede.
I de nyere Kantonnallovgivninger er man mere
og mere gaaet over til at lægge Pligten til at
yde Hjælp over paa Opholdskommunerne og i
visse Tilfælde Staten, d. v. s. Kantonen. I
Kanton Genève er det saaledes Staten (Kantonen)
alene, der drager Omsorg for Ydelse af
offentlig Hjælp, men ikke Kommunerne. 11 Kantoner
har i 1923 indgaaet en Overenskomst om Ydelse
af offentlig Hjælp i Opholdskommunen, skønt
deres Lovgivninger endnu delvis hviler paa
Grundsætningen om Oprindelseskommunens
Understøttelsespligt. Virkningen af Modtagelse af
Fattighjælp er forskellig i de enkelte Kantoner.

<sp>Italien</sp>. Reglerne for Ydelse af offentlig
Hjælp er ikke undergaaet principielle
Ændringer, men ved flere nyere Love, navnlig kgl.
Dekret af 30. Decbr 1923, har man søgt at
simplificere og decentralisere Fattigplejen og bringe
dens Organer under skarpere Kontrol, samt
specialisere og reducere de eksisterende
Institutioner. Den offentlige Forsørgelses vigtigste
kommunale Organ er de saakaldte
<i>congregazioni di carità</i>, hvis Medlemmer vælges af
Præfekten.

<sp>Tillæg til
Litteraturfortegnelsen</sp>: <sp>K. K. Steincke</sp>, »Haandbog i
Forsørgelsesvæsen« (Kjøbenhavn 1926).
<i>Rud. Conrad.</i>
</chapter>

<chapter name="Fattigvæsen">
<b>Fattigvæsen.</b> Rettelse, S. 803, Sp. 2, L. 32
f. n.: Straffeanstalter læs: Statsanstalter
</chapter>

<chapter name="Fatuelus">
<b>Fatuelus,</b> se <sp>Faunus</sp>.
</chapter>

<chapter name="Fatuhiva">
<b>Fatuhiva,</b> se <sp>Markesas-Øerne</sp>.
</chapter>

<chapter name="Faule Obra">
<b>Faule Obra,</b> se <sp>Oder</sp>.
</chapter>

<chapter name="Fauna">
<b>Fauna,</b> se <sp>Faunus</sp>.
</chapter>

<chapter name="Faun-Abe">
<b>Faun-Abe,</b> se <sp>Kapucineraber</sp>.
</chapter>

<chapter name="Fauré, G. U.">
<b>Fauré,</b> <sp>G. U.</sp>, d. 4. Novbr. 1924 i Paris.
</chapter>

<chapter name="Faurholm">
<b>* Faurholm,</b> Lynge Herred, Syd for
Hillerød, kendt fra 1364, tidligere Ejer Peder Oxe,
der solgte Gaarden til Frederik II, som lod
Hovedbygningen rive ned; Ladegaarden blev
lagt ind under Frederiksborg Stutteri. Areal
317 ha. Ejer Staten.
<i>N. J.</i>
</chapter>

<chapter name="Faurholt">
<b>Faurholt,</b> se <sp>Statens
Forsøgsgaarde</sp> (<i>Suppl</i>.).
</chapter>

<chapter name="Fauske">
<b>Fauske,</b> <sp>Herred</sp>, Salta Sorenskriveri, Bodø
Politidistrikt, Nordland Fylke, (1920) 7081 Indb.
Af Arealet 1108,8 km<sup>2</sup> er 15,6 km<sup>2</sup> Ager og
Eng, 83,1 km<sup>2</sup> Skov, 139,8 km<sup>2</sup> Ferskvand;
