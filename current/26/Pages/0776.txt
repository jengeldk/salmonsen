Teglværker, Cementfabrikker, Tapet-, Sæbe- og
Tobaksfabrikker, Maltgørerier, Bryggerier,
Brænderier og Spinderier. M. er Sæde for
Rheinischen Kohlenhandels- und
Reederei-Gesellschaft (»Kohlenkontor«), Aug. Thyssen's
Fabrikker, Friedrich Wilhelms-Hütte,
Deutsch-Luxemburgischen Bergwerks- und
Hütten-Aktiengesellschaft og flere store Rhin-Rederier. —
1925 fandtes 83 store Industrivirksomheder med
27990 Arbejdere, deraf 4 Bjergværker med 3100
Arbejdere, 9 Jern- og Maskinfabrikker med
10400 Arbejdere, 2 elektrotekniske Fabrikker
med 4640 Arbejdere og 14 Læderfabrikker med
1200 Arbejdere. Desuden Jernbaneværksteder,
Ruhr- og Rhinskibsfart. Der findes et Kaiser
Wilhelm-Institut for Kulforskning, Museum,
Teater, Stadthalle og Væddeløbsbane. — M. styres
af en Borgmester, 6 Magistratsmedlemmer og 51
Borgerrepræsentanter.
<i>M. H-n.</i>
</chapter>

<chapter name="Myllarguten">
<b>Myllarguten,</b> d. s. s. <sp>Möllarguten</sp>.
</chapter>

<chapter name="Müller, Christoph Wilhelm Andreas">
<b>* Müller,</b> <sp>Christoph Wilhelm
Andreas</sp>, dansk Maler, døbt 30. Novbr. 1733, d.
24. Febr. 1816. Født i Braunschweig. Antages at
være kommet til Kjøbenhavn 1755. 1762
raderede han et Portræt af Lorents Spengler, 1763
fik han Bestalling som Hofminiaturskildrer, 1773
blev han Medlem af Akademiet, hvor han fra
1776 til 1815 var Bibliotekar. Hans
Hovedvirksomhed falder som Miniaturmaler, selv om han
ogsaa har udført enkelte Oliemalerier og
Raderinger. Arbejder af ham findes paa Akademiet
og Frederiksborg.
<i>J. St.</i>
</chapter>

<chapter name="Müller, G.">
<b>Müller,</b> <sp>G.</sp>, d. 7. Juli 1925.
</chapter>

<chapter name="Müller, Karl von">
<b>Müller,</b> <sp>Karl von</sp>, tysk Søofficer, se
<sp>Verdenskrigen</sp>, S. 846.
</chapter>

<chapter name="Müller, P. E.">
<b>Müller,</b> <sp>P. E.</sp>, dansk Forstmand og
Naturvidenskabsmand, d. 5. Oktbr 1926. Endnu saa
sent som 1924 udsendte M. gennem
Videnskabernes Selskab et sidste større litterært
Arbejde: »Bidrag til de jyske Hedesletters
Naturhistorie, Karup Hedeslette og beslægtede
Dannelser«, hvis Hovedresultat er dette, at de
danske Hedesletter maa antages at henligge
som direkte Fortsættelse af den Tundra, der
opstod efter Istiden, hvoraf igen følger, at de
ikke har været skovbevoksede, saaledes som de
bakkede Heder, Hedekærene og Brinkerne langs
Aadalene. (<sp>Litt</sp>.: <sp>Helms</sp> i »Dansk
Skovforenings Tidsskrift« [1926], S. 657; <sp>R. H. Stamm</sp>,
»Vid. Medd. fra Dansk naturh. Foren.«, Bind
82 [1926]).
<i>C. M. M.</i>
</chapter>

<chapter name="Müller, Theodor Alfred">
<b>* Müller,</b> <sp>Theodor Alfred</sp>, dansk
Pædagog og historisk Forfatter, f. 30. Juni 1865,
<i>cand. mag.</i> og Lektor i Kjøbenhavn, har virket
som fremragende Historielærer og har som
Skribent særlig belyst folkloristiske,
religionshistoriske, litteraturhistoriske og orientalske
Emner.
<i>H. J-n.</i>
</chapter>

<chapter name="Müller-Breslau">
<b>Müller-Breslau,</b> d. 1925.
</chapter>

<chapter name="Myllykoski">
<b>Myllykoski,</b> se <sp>Vuoksi</sp>.
</chapter>

<chapter name="Mylodon">
<b>Mylodon,</b> se <sp>Kæmpedovendyr</sp>.
</chapter>

<chapter name="Mylund">
<b>Mylund,</b> Stationsby,
Vodskov—Østervraa-Banen. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Müncheberg">
<b>Müncheberg,</b> (1925) 4284 Indb.
</chapter>

<chapter name="München">
<b>München</b> har (1925) 680704 Indb., hvoraf
81,4 % er romersk katolske, 15,1 %
evangeliske og 1,5 % Jøder. Der findes 57 katolske
og 7 evangeliske Kirker samt en Synagoge. 1922
omdøbtes Tier-Park til Volkspark. Et stort
elektrisk Kraftværk paabegyndtes 1919 ved Isar
Nordøst for Byen ved Hirschau, og 1924
begyndte Stationen at levere Strøm. Paa
Museumsøen i Isar paabegyndtes 1908 en vældig
Bygning i Jernbeton med et 64 m højt Taarn.
Hele Bygningen blev færdig 1925 og rummer
nu »Deutsche Museum von Meisterwerken der
Naturwissenschaft und Technik«, som før havde
Plads i det gamle Nationalmuseum.
Universitetet havde 1926—27 6864 Studenter, 287
Professorer, 63 Docenter og 6 Lektorer.
Universitetsbiblioteket rummer 900000 Bind.
Statsbiblioteket har 1500000 Bind. Teknisk Højskole
havde 1927 4008 Studerende, 88 Professorer, 22
Docenter, 127 Assistenter og 34 Lærere fra
andre Institutter. Der findes 9 Teatre,
Tonhalle, Udstillingspark, Odeon, 2
Hestevæddeløbsbaner, Cyklevæddeløbsbane, Radiostation og
ved Oberwiesenfeld lidt Nord for Byen en stor
Lufthavn. — 1922 fandtes 312 Storfabrikker med
55892 Arbejdere; heraf 89 Metalvare- og
Maskinfabrikker med 22586 Arbejdere, 34
Næringsmiddelfabrikker med 7250 Arbejdere, 39
Beklædningsvarefabrikker med 4615 Arbejdere og
25 Trykkerier og lignende med 4680 Arbejdere.
Fabrikationen af Flyvemateriel er betydelig. —
M. er Bayerns største Jernbaneknudepunkt med
12 Jernbanelinier. Isar er kun farbar med
Tømmerflaader. M. styres af 2 Borgmestre og et
Byraad paa 50 Medlemmer.
<i>M. H-n.</i>
</chapter>

<chapter name="Münchengrätz">
<b>Münchengrätz,</b> (1921) 3838 Indb.
</chapter>

<chapter name="Münchhausen, B. von">
<b>Münchhausen,</b> <sp>B.</sp>, Friherre von, udgav 1922
de autobiografiske Causerier »Fröliche Woche
mit Freunden« og 1923 den litteraturhistoriske
Studie »Meisterballaden«. (<sp>Litt</sp>.: <sp>Enders</sp>,
»B. v. M. und die deutsche Ballade« [1913]).
<i>C. B-s.</i>
</chapter>

<chapter name="Münden">
<b>Münden,</b> <sp>M. an Werra</sp>, (1925) 12105 Indb.
</chapter>

<chapter name="Myndighedsmisbrug">
<b>Myndighedsmisbrug.</b> En stor Del af
Bestemmelserne i Kap. 16 (Forbrydelse i offentlig
Tjeneste eller Hverv) i Borgerlig Straffelov af
15. Apr. 1930 vedrører M., og de slutter sig ret
nøje til de tidligere derom gældende
Bestemmelser.
<i>E. L-n.</i>
</chapter>

<chapter name="Münster">
<b>Münster,</b> 1) Regeringsdistriktet M. har (1925)
1283281 Indb., 176,8 pr. km<sup>2</sup> og deles i 17
Kredse. — 2) Byen M.'s ovennævnte preussiske
Regeringsdistrikt har (1925) 106418 Indb.,
hvoraf 19,6 % evangeliske, 78,7 % romersk katolske
og 0,5 % Jøder. M. omfatter 67 km<sup>2</sup>, hvoraf 6,1
km<sup>2</sup> bebygget. — Det westfalske Wilhelms
Universitet blev 1925 et fuldstændigt Universitet
med evangelisk teologisk, katolsk teologisk, rets-
og statsvidenskabeligt, medicinsk og
filosofisk-naturvidenskabeligt Fakultet. Det havde
Sommeren 1927 3322 Studerende, 119 Professorer, 54
Docenter og 9 Lektorer og et Bibliotek paa
316575 Bind. M. har 9 Klostre, Teater,
Væddeløbsbane, Radiostation, 8 Jernbanelinier og
Lufthavn. Ad Kanalvejen ankom 1926 2329000 t
Gods og afgik 3187000 t Gods. Byen styres af
1 Overborgmester, 1 Borgmester, 10 Raadmænd
og 48 Borgerrepræsentanter. — 3) <sp>M. im
Gregoriental</sp>, fransk <i>Munster</i> (Departement
Haut Rhin), har (1921) 3932 Indb. og er et
Luftkursted. Under Verdenskrigen angreb
