Førsteministeren Ansvaret for det skete og traadte
tilbage.

Et nyt Ministerium dannedes 7. Jan. 1924
under Ledelse af Vicomte <sp>K. Kijura</sp>, med
Støtte af Overhusets <i>Kenkiukwai</i>-Parti.
Regeringen, der ligesom den foregaaende stod uden
for Partierne, havde en udpræget
bureaukratisk Karakter og mødtes med Mistro i vide
Kredse som »den privilegerede Stands
Kabinet«. Samtidig afbrød en Del af
Seiyukwai-Partiet Venskabet med Kenkiukwai og dannede
et nyt regeringsfjendtligt Parti, <i>Seiju Honto</i>,
som Protest mod Fortsættelsen af de irregulært
dannede uparlamentariske Regeringer. Det
lykkedes dog Regeringen at faa gennemført Loven
om Tokios Genopbygning med et Tilskud fra
Staten paa 468 Mill. Yen. Ved de almindelige
Valg Maj 1924 sejrede det konstitutionelle
Parti, <i>Kenseikwai</i> (se XII, S. 838, Sp. 2), og fik
162 Pladser i Underhuset, medens <i>Seiyukwai</i>
fik 137, <i>Seiju Honto</i> 94 og 4 Smaapartier hver
9—24. Dette var det første betydningsfulde
Tilfælde, hvor det ikke lykkedes et Regeringsparti
at vinde de almindelige Valg.

Efter Valgene takkede Kijura af og afløstes af
Vicomte <sp>Taka-Akira Kato</sp> (s. d.), Føreren
for <i>Kenseikwai</i>, der med Støtte af K.
Takahashi fra <i>Seiyukwai</i> som Landbrugs- og
Handelsminister dannede en stærk
Koalitionsregering 11. Juni 1924. Under de indre Uroligheder
i Østsibirien paa Grund af Kampene mod
Sovjetstyrets Fremtrængen besatte Japanerne Øen
Sakhalin og Vladivostok (1920) og trak først
deres Tropper tilbage Maj 1925, efter at J. ved
Traktat af 20. Jan. 1925 havde anerkendt
Sovjetunionen. Samme Aar gennemførtes en ny
Lov (29. Marts 1925) om almindelig Stemmeret,
hvorved Vælgertallet i J. firdobledes fra 3 til
c. 12 Millioner. — April 1925 unddrog
Takahashi Regeringen sin Støtte og afløstes som
Partifører af General, Baron <sp>G. Tanaka</sp>,
under hvis Ledelse <i>Seiyukwai</i> paa ny søgtes
forenet med <i>Seiju Honto</i>. Kato nødtes da til
at demissionere, men reorganiserede sit
Ministerium udelukkende med Medlemmer af
<i>Kenseikwai</i> (2. Aug. 1925), og da
Sammenslutningen mellem de to Oppositionspartier ikke
lykkedes, bevarede han Magten til sin Død (28.
Jan. 1926). Indenrigsministeren i Kato's
Kabinet, <sp>Rejiro Wakasuki</sp>, overtog
Regeringens Ledelse og fortsatte med et rent
<i>Kenseikwai</i>-Ministerium, delvis støttet af <i>Seiju
Honto</i>-Pariiet. — Efter mange Aars
Svagelighed døde Kejser <sp>Joshihito</sp> 25. Decbr 1926
og efterfulgtes af Prinsregenten <sp>Hirohito</sp>,
der tog Regeringsnavnet <i>Showa</i> ɔ: »den oplyste
Fred«.

Marts—April 1927 ramtes J. af en alvorlig
finansiel Krise. Siden Prisfaldet 1921 havde en
Mængde Ranker og Firmaer staaet paa svage
Fødder, og den store Jordskælvsulykke 1923
forværrede yderligere Situationen for en
Mængde Foretagender. Tilmed forsinkede
parlamentariske Diskussioner Vedtagelsen af de
saakaldte »Jordskælvslove«, saa at Firmaer, der
herigennem skulde hjælpes, i Mellemtiden gik
i Staa. Da Krisen udbrød, maatte talrige
større og mindre Banker og Forretninger lukke,
navnlig i Osaka og Tokio. Regeringen foreslog
en Hjælpeaktion gennem J.'s Nationalbank, men
Planen forkastedes i Gehejmeraadet, og
Regeringen trak sig tilbage.

Efter Kejserens Ordre dannede Baran
<sp>Tanaka</sp> en Regering, bestaaende udelukkende af
hans eget Parti, <i>Seiyukwai</i>; selv tog han
tillige Udenrigsministerposten (12. Apr. 1927). Et
Moratorium udstedtes straks (21. Apr.), og
Parlamentet indkaldtes til Ekstrasamling i
Begyndelsen af Maj. Ved to Love bemyndigedes J.'s
Nationalbank dels til at støtte den store
Taiwan (Formosa)-Bank med indtil 200 Mill. Yen
(20 Mill. £) og J.'s øvrige nødstedte Banker
med 500 Mill. Yen. — Da Moratoriet udløb
12. Maj, aabnede vel en Del af Bankerne igen.
og den i April opstaaede Panik forsvandt i
Tillid til de af Regeringen trufne
Forholdsregler. Men Genrejsningsarbejdet viste sig dog
vanskeligere end ventet, endnu i Slutningen af
Juni var 26 Banker lukkede, og først i Løbet
af Aaret kom de atter paa Fode ved Hjælpen
fra J.'s Bank. I Juni 1927 udtraadte
Finansministeren, Vicomte Takahashi, af Regeringen,
men denne formaaede dog stadig siden at
manøvrere sig igennem, trods manglende Flertal i
Kamret og til Trods for, at Flertallet af <i>Seiju
Honto</i> forenedes med <i>Kenseikwai</i> i et nyt,
liberalt Parti, <i>Rikken Minseito</i>, der talte 222
Stemmer mod Regeringens 188. — De første
almindelige Valg efter den nye Valglov
afholdtes Febr 1928. Valget drejede sig
hovedsagelig om økonomiske Spørgsmaal. Ministeriet
Tanaka's Program var Landets hurtige
Industrialisering, medens det liberale
<i>Minseito</i>-Parti vilde gennemføre en kraftig Sparepolitik.
Valgene blev ikke den ellers i J. sædvanlige
Sejr for den siddende Regering. <i>Seiyukwai</i> fik
kun 221 Mandater, <i>Minseito</i> 214 og Bonde- og
Arbejderpartiet (<i>Rodo Nominto</i>) 8, saaledes at
Regeringen kun har Flertal ved Hjælp af en
Del Løsgængere. Aarsagerne til Regeringens
Valgnederlag maa formentlig søges i J.'s
uheldige Politik i Kina, Underskudet paa Budgettet
og Afskedigelsen af en Række oppositionelle
Embedsmænd. (<sp>Litt</sp>: <sp>G. A. Ballard</sp>, <i>The
Influence of the Sea on the Political History
of J.</i> [London 1921]; <sp>J. O. P. Bland</sp>, <i>China,
J. and the Korea</i> [London 1921]: <sp>P. J. Treat</sp>,
<i>J. and the United States 1853-1921</i> [1921]; <sp>J.
H. Gubbins</sp>, <i>The Making of Modern J.</i>
[London 1922]; <sp>J. I. Bryan</sp>, <i>J. from Within</i>
[London 1924]).
<i>F. de F.</i>
</chapter>

<chapter name="Japan">
<b>Japan,</b> se <sp>Bomuld</sp>.
</chapter>

<chapter name="Japanese">
<b>Japanese,</b> se <sp>Rudeglas</sp>.
</chapter>

<chapter name="Japan-Graven">
<b>Japan-Graven,</b> se <sp>stille Ocean</sp>.
</chapter>

<chapter name="Japansk Fernis">
<b>Japansk Fernis,</b> se <sp>Rhus</sp>.
</chapter>

<chapter name="Jaquirana">
<b>Jaquirana,</b> d. s. s. <sp>Javari</sp>.
</chapter>

<chapter name="Jardines de la Reina">
<b>Jardines de la Reina,</b> se <sp>Cuba</sp>.
</chapter>

<chapter name="Jarl">
<b>Jarl.</b> Rettelse L. 1 f. n.: <i>earl</i> en ny Bet. læs:
<i>eorl</i> en ny Bet.
</chapter>

<chapter name="Jarl, O.">
<b>Jarl,</b> <sp>O.</sp>, d. 1915 i Wien.
</chapter>

<chapter name="Jarmazar">
<b>Jarmazar,</b> se <sp>Margelan</sp>.
</chapter>

<chapter name="Jaroczyn">
<b>Jaroczyn,</b> d. s. s. <sp>Jarotschin</sp>.
</chapter>

<chapter name="Jaromer">
<b>Jaromer,</b> (1921) 7850 Indb.
</chapter>

<chapter name="Jaroslav">
<b>Jaroslav,</b> By i Polen, (1928) 23704 Indb.
</chapter>

<chapter name="Jaroslav">
<b>Jaroslav,</b> By i det mellemste Rusland, (1927)
114282 Indb.
</chapter>
