paaviseligt, men hvor den indvundne Berigelse dog
maa antages at være til Stede. Har nogen lidt
Skade ved den strafbare Handling og
Erstatning ikke kan faas paa anden Maade hos den
Skyldige, kan det inddragne anvendes til
Dækning af Erstatningskravet.

Med Hensyn til Hasardspil, der i øvrigt i
Loven kun er strafbart, naar det udøves som
Erhverv, er fastsat den særlige Regel, at Retten
skal afgøre, om det indvundne Udbytte skal
inddrages eller tilbagebetales.
<i>E. L-n.</i>
</chapter>

<chapter name="konfluere">
<b>konfluere,</b> se <sp>Kopper</sp>, S. 495.
</chapter>

<chapter name="Kong">
<b>Kong.</b> En Jernbanelinie fra Bingerville ved
Kysten til K. er foreløbig (1929) ført lidt Nord
for Bouake.
<i>C. A.</i>
</chapter>

<chapter name="Kongara">
<b>Kongara,</b> se <sp>afrikanske Sprog</sp>, S. 269.
</chapter>

<chapter name="Kongealen">
<b>* Kongealen</b> (Ser-i-Schah), persisk
Længdemaal = 1,04 eller 1,05 m.
<i>H. J. N.</i>
</chapter>

<chapter name="Kongegult">
<b>Kongegult,</b> se <sp>Arsensulfider</sp>.
</chapter>

<chapter name="Kongemagten">
<b>Kongemagten,</b> d. s. s. <sp>Kongedømme</sp>.
</chapter>

<chapter name="Kongerige">
<b>Kongerige.</b> I 1928 er der tilkommet et nyt
K. i Europa, idet Albanien (833000 Indb.) 8.
Septbr. 1928 blev udraabt til K. med Zoy I
som Landets første Konge.
<i>K. B.</i>
</chapter>

<chapter name="Kongerslev, Sønder-">
<b>* Kongerslev,</b> <sp>Sønder</sp>- (Kongeslev), Sogn,
Sogne- og Stationsby i det nordlige
Nørrejylland (Aalborg Amt, Hellum Herred). Byen,
der ligger 19 km Nord for Hadsund og 21
km Sydsydøst for Aalborg, havde 1925 528 Indb.
(1921: 533, 1911: 452); den er Station paa
Privatbanen Aalborg—Hadsund og har
Postekspedition. Der er Kirke, Præstegaard, Skole,
Privatskole, Missionshus, Brugsforening, Hotel,
Afholdshotel, Andelsmejeri, Vandværker,
Cementvarefabrik m. m.; flere Købmandsforretninger
og andre Handlende samt Haandværkere. — I
Sognet ligger den gamle Hovedgaard
<sp>Kongstedlund</sp> (s. d., <i>Suppl</i>.).

Nabosognet hedder <sp>Nørre-K.</sp> (Kongeslev).
<i>M. S.</i>
</chapter>

<chapter name="Kongeslangen">
<b>Kongeslangen,</b> se <sp>Kvælerslanger</sp>,
S. 74.
</chapter>

<chapter name="Kongespir">
<b>Kongespir,</b> se <sp>Troldurt</sp>.
</chapter>

<chapter name="Kongestol">
<b>Kongestol,</b> se <sp>Drejeskive</sp>.
</chapter>

<chapter name="kongevalgte Landstingsmænd">
<b>kongevalgte Landstingsmænd.</b> 3. Apr. 1929
døde den sidste danske k. L. (Gaardejer
Sørensen-Egaa).
<i>K. B.</i>
</chapter>

<chapter name="Kongeægter">
<b>Kongeægter,</b> d. s. s. <sp>Kongerejser</sp>.
</chapter>

<chapter name="Kong Karl's Sydland">
<b>Kong Karl's Sydland,</b> se <sp>Ildlandet</sp>.
</chapter>

<chapter name="Kongo">
<b>Kongo,</b> se <sp>Te</sp>.
</chapter>

<chapter name="Kongostaten">
<b>Kongostaten,</b> <sp>Belgisk Kongo</sp>, er
2385000 km<sup>2</sup> med (1926) 8945226 Indfødte,
hvoraf 15240 Hvide (9638 Belgiere, 1148
Portugisere, 801 Englændere, 683 Italienere).
Kolonien er delt administrativt i 4 Provinser:
Congo-Kassai, Équateur, Provinserne Orient og
Katanga, der atter deles i 20 Distrikter.
Handelsomsætningen beløb sig 1926 til: Indførsel
1480 Mill. frc. og Udførsel 729 Mill. frc. De
vigtigste Udførselsgenstande var Kobbermalm
(268 Mill.), Palmekærner (112 Mill.), Ædelstene
(75 Mill.), Guld (58 Mill.), Palmeolie (55 Mill.).
Indførselen foregaar navnlig fra Belgien (696
Mill.) og England (147 Mill.), medens Udførselen
gaar til Belgien (386 Mill.), Mosambik,
Sydafrikanske Union og Tanganyika-Territoriet.
Minedriften er i de senere Aar udviklet stærkt,
navnlig i det sydøstlige Landskab Katanga, der
foruden Radium og Nikkel synes at indeholde
kolossale Mængder af Kobbermalm;
Smelteovnene ved Lubumbashi producerede (1926)
7000 t rent Kobber om Maaneden. Et rigt
Tinbælte strækker sig fra Bukama (i Katanga) til
Tanganyika-Søen. Guld udvindes i
Nordøstprovinsen og Diamanter mod Syd. —
Jernbanenettet var (1925) 2064 km, men flere store
Linier er siden fuldførte eller nær derved,
saaledes Linien Bukama ved Øvre Kongo — Ilabo
ved Kassai (1050 km), der skulde være fuldført
ved Udgangen af 1928 og vil aabne en direkte
Forbindelse fra Kapstaden til Kongomundingen;
endvidere en Linie fra Katanga direkte mod
Vest til Lobito-Bugten (Portugisisk Angola) ved
Atlanterhavet. Ogsaa med Nilsystemet søges der
Forbindelse ved en Linie fra Stanleyville til
Albert Nyanza. Store Automobilruter er anlagt,
saaledes <i>Route royale Congo-Nile</i> (900 km) fra
Djamba ved Rubifloden til Redjaf ved Nilen;
en anden Rute gaar fra Bukama til
Djoko-Punda ved Kassai (1000 km, der tilbagelægges i 5
Dage med Turistbiler). Af Telegraflinier
fandtes (1925) 3700 km; en stor inter-kontinental
traadløs Station er oprettet i Kanga for at
korrespondere direkte med Bryssel. (1925) indgik
der i Bomas Havn 259 Skibe med 542000 t og
i Bananas Havn 454 Skibe med 620000 t.
<i>C. A.</i>
</chapter>

<chapter name="Kongsberg">
<b>Kongsberg,</b> Areal 64,22 km<sup>2</sup> med 7376 Indb.
Ejendommenes Skattetakst var i 1929 21863260
Kr., hvoraf 5132780 for Statens
Bygninger. Antagen Formue 1927
var 17,9 Mill. Kr. og Indtægt
7976000 Kr. Byen staar ved
Automobilruter i Forbindelse
med Svarstad (50 km), Tovin i
Telemarken (60 km), Uvdal,
Lastbilrute (103 km), Larvik (100
km), Noreanlægget (95 km).
(<sp>Litt</sp>.: <sp>N. G. Berg</sp>, »K.
Billeder og Oplysninger«; <sp>Joh. K.
Bergwitz</sp>, »K. som
bergkoloni, bergstad og købstad 1624—1924«, 2 Bind
[Oslo 1924]).
<i>M. H.</i>

<img>Kongsberg Vaaben.</img>
</chapter>

<chapter name="Kongsholm">
<b>Kongsholm,</b> Stationsby,
Skjern—Videbæk-Banen. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Kongslys">
<b>Kongslys,</b> d. s. s. <sp>Verbascum</sp>.
</chapter>

<chapter name="Kongstad, J. K.">
<b>Kongstad,</b> <sp>J. K.</sp>, d. 24. Juni 1929.
</chapter>

<chapter name="Kongstedlund">
<b>* Kongstedlund,</b> Sædegaard i Hellum
Herred, Sydsydøst for Aalborg, ejedes ved
Reformationstiden af Familien Brun. Senere Ejere:
Familierne Lunge, Kaas, Juul, Krabbe, Høg o. fl.
Den meget anselige Hovedbygning er opført
1592. Areal 207 ha. Ejes nu af Hofjægermester
Jørgen Castenskiold.
<i>N. J.</i>
</chapter>

<chapter name="Kongstrand, Søren Christian">
<b>* Kongstrand,</b> <sp>Søren Christian</sp>, dansk
Billedhugger, Keramiker, f. 16. Febr. 1872 paa
Mors. Efter i flere Aar at have virket som
Købmand begyndte han i 34 Aars Alderen at
arbejde med Keramik. Rejste til Kjøbenhavn.
Har udstillet paa Charlottenborg siden 1912.
Fremstiller i Keramik Vaser, Krukker og selv
ret store Skulpturarbejder. Har
eksperimenteret meget med Glasurvirkninger. Er
repræsenteret paa Kunstindustrimuseet.
<i>J. St.</i>
</chapter>
