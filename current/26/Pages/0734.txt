Kendskabet til det nordlige Polarhav i meget
væsentlig Grad øget; foruden flere mindre
Ekspeditioner (Nordenskjöld og Klinckowström
1890) maa særlig <sp>Nathorst</sp>'s Togt med
»Antarctic« til Spitsbergen, Kong Karl's Land og
Østgrønland fremhæves (se
<sp>Nordpolsekspeditioner</sp>). Fra 1890 dateres Resultaterne
af <sp>Otto Petterson</sp>'s og <sp>Gustaf
Ekman</sp>'s omfattende hydrografiske Undersøgelser
af Skagerak, Kattegat, Østersøen samt
Nordsøen.

I det 19. Aarhundrede indskrænkede
<sp>Danmarks</sp> Deltagelse i Havforskning sig i
væsentlig Grad til Undersøgelse af vore hjemlige
Haves Biologi og Hydrografi, men flere
betydelige m. v. E. udgik dog herhjemme fra. I
langt overvejende Grad var de nordlige Have
Genstand for Undersøgelse, men fra dansk Side
blev der ogsaa foretaget biologiske
Indsamlinger i tropiske Farvande (om Korvetten
»Galathea«'s Jordomsejling 1845—47, se
<sp>Verdensomsejlinger</sp>). Efter Initiativ fra <sp>Jap.
Steenstrup</sp> lykkedes det 1855—65 at
interessere forskellige Koffardikaptajner, særlig
Hygom og Andrea, for oceanografiske
Undersøgelser; lidt efter lidt tilvejebragtes et for sin
Tid enestaaende Materiale af pelagiske
Dyreformer, som har været det grundlæggende
Materiale for senere værdifulde videnskabelige
Publikationer, delvis udkommet under
Fællestitlen: <i>Spolia atlantica</i>. De nordlige Have var
dog i langt højere Grad Genstand for
Undersøgelse fra dansk Side. Fra Marinens Skibe,
der med forskellige Formaal for Øje opholdt
sig i Havene om Island og Grønland, blev der
delvis efter Initiativ fra Komiteen for
Undersøgelsen af Grønland foretaget en Række
Undersøgelser i arktiske Farvande. Saaledes
undersøgte »Fylla« 1877 under Kaptajn Jacobsen
og 1878 under Kaptajn Buchwald Havet mellem
Island og Grønland, 1884 under Kaptajn
Normann, 1886 under Kaptajn Braem og 1889 under
Kaptajn Wandel Davisstrædet og Baffinsbugten.
1879 undersøgte Kaptajn Mourier med »Ingolf«
Havet Vest og Nord for Island og den
<sp>østgrønlandske Ekspedition</sp> 1891—92
(Løjtnant Ryder) Danmarks-Strædet. I
Forbindelse med disse Togter bør ogsaa det af
Premierløjtnant Hovgaard — tidligere Deltager i
Vega-Ekspeditionen — ledede
<sp>Dijmphna-Togt</sp> 1882—82 til det kariske Hav omtales;
om end Togtet, hvori Naturforskeren Th. Holm
deltog, væsentlig havde andre Formaal (se
<sp>Nordpolsekspeditioner</sp>), bidrog det
dog særlig paa Grund af sin ufrivillige
Overvintring til Kendskabet af det kariske Havs
hydrografiske Forhold og særlig dets Dyre- og
Planteverden. Ved alle de nævnte Togter udvidedes
Kendskabet til de arktiske Haves Dybder og
hydrografiske Forhold og disses Fauna og
Flora blev studeret af Zoologer og Botanikere,
der hyppigt, ofte med Grønland som Maal,
deltog i Togterne, men Dybhavets Dyreliv blev
først optaget til Undersøgelse ved Udsendelse
af <sp>Ingolf-Ekspeditionen</sp> i Aarene 1895
og 1896. Da den norske Nordhavsekspedition
ikke havde inddraget Danmarks- og
Davis-Strædet i sit Undersøgelsesomraade, og da hverken
de engelske eller nordamerikanske
Dybhavsekspeditioner eller den tyske Planktonekspedition
var gaaet synderlig Nord for den Linie, der
forbinder Nordspidsen af Skotland med Kap
Farvel, laa hele Danmarks-Strædet,
Irminger-Havet, Havet Syd og Nordvest for Island og
store Partier af Davis-Strædet næsten ganske
uundersøgte. Det blev derfor for Danmark en
næsten national Pligt at foranstalte en
Undersøgelse af disse Farvande og efter Initiativ af
Professor Lütken og af Kommandør Wandel
udsendtes da 1895 og 1896 i fire
Sommermaaneder Ingolf-Ekspeditionen med det Formaal at
foretage Undersøgelser i ovennævnte Farvande
under Ledelse af Kommandør <sp>Wandel</sp>; som
Videnskabsmænd i det første Togt deltog
Zoologerne <i>Dr. phil.</i> H. Jungersen, <i>Dr. phil.</i> H. J.
Hansen og <i>cand. mag.</i> W. Lundbeck,
Botanikeren C. H. Ostenfeld og Fysikeren Martin
Knudsen; paa det andet Togt erstattedes <i>Dr.</i> H. J.
Hansen af <i>cand. mag.</i> C. Wesenberg-Lund.
Udrustningen foretoges i Overensstemmelse med
de Resultater, der var indvundet paa de
nordamerikanske Ekspeditioner med »Blake«, i hvis
Togt 1881 Ingolf's Chef havde deltaget, og paa
den tyske Planktonekspedition. Saavel de
biologiske Indsamlinger som de hydrografiske
Undersøgelser gav yderst værdifulde Resultater,
der er publiceret i det paa Statens Bekostning
af Bestyrelsen for Universitetets zoologiske
Museum udgivne Værk: »Den danske
Ingolfekspedition«, der endnu (1930) ikke er afsluttet,
men hvoraf der foreligger en anselig Række
Afhandlinger.

I de sidste Tiaar af det 19. Aarhundrede
paabegyndtes omfattende videnskabelige
Undersøgelse af de egentlige danske Forvande. Efter
Initiativ af C. F. Drechsel og <i>Dr.</i> C, G. Joh.
Petersen udførtes 1883—86 en Række
Undersøgelser af danske Farvande inden for Skagen,
og Resultaterne, der er publiceret i: »Det
videnskabelige Udbytte af Kanonbaaden Hauch's
Togter« (1893), har givet et betydeligt Bidrag til
Kendskabet til Kattegats Bundfauna; men det
var dog især efter Oprettelsen af <sp>Dansk
biologisk Station</sp> med <i>Dr. phil.</i> <sp>C. G. Joh.
Petersen</sp> som Chef, at der blev paabegyndt
mere regelmæssige Undersøgelser i vore
Farvande.

II. <sp>Ekspeditioner 1900—30</sp>.

Kort efter Aarhundredskiftet, nemlig i 1902,
samlede den danske Regering Delegerede fra
forskellige Lande til det første Møde af det
<sp>internationale Raad for
Havundersøgelser</sp> (se <sp>internationale
Havundersøgelser</sp>), og selv om denne
Institution først og fremmest skulde beskæftige
sig med Undersøgelser over Nyttefiskenes
Biologi og derfor særlig beskæftige sig med
Opgaver, der har et praktisk Formaal til Gavn for
Fiskeriet, har denne Sammenslutning i høj
Grad bidraget til, at mange europæiske Lande
i de senere Aar har foretaget stadige og
ensartede marinbiologiske Undersøgelser. De
fleste af de 13—14 Nationer, der er repræsenteret
i Raadet, har Fartøjer, der er specielt
udrustede til at udføre saadanne Undersøgelser i de
Have, der støder op til de respektive Lande. I
