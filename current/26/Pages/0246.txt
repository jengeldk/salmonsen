for Danmark. I Aarene 1916—18 mistede
Selskabet 24 Skibe med 29000 Reg. Tons brutto
ved Torpedering og Minesprængning.
Efterhaanden som Skibene i Løbet af 1918 og 1919
blev frigivet fra den tvungne Fart for de
Allierede og for Fragtnævnet, genoptog Selskabet
Farten i sine tidligere Ruter og har i de
paafølgende Aar genoprettet disse i samme
Omfang som før Krigen med følgende
Forandringer: Farten paa Levanten genoptoges i 1924,
men indstilledes atter det følgende Aar. I
Stedet for den tidligere Fart paa russiske
Østersøhavne med Anløb i Kronstadt, Riga og Libau
anløbes nu Leningrad — efter Overenskomst
med Sovjet i 1925 — samt Reval, Riga og
Libau i Randstaterne. Farten paa det vestlige
Middelhav er udvidet til en Række
marokkanske Havne. En ny Eksportrute
Esbjerg—Dunkirk er etableret. De øvrige Europaruter og
Amerikaruter er væsentlig de samme som
før Krigen.

Ved Udgangen af 1915 udgjorde Selskabets
Flaade 189000 Reg. Tons brutto, og ved
Udgangen af 1927 229000 Reg. Tons brutto, bestaaende
af 109 Dampskibe, 9 Dieselmotorskibe, 1
firemastes Bark (Skoleskibet Viking — senere
solgt), 14 søgaaende Lægtere, 46 dækkede
Pramme og 1 Kulelevator. Under Bygning var
2 Dieselmotorskibe.

Ultimo 1927 var Aktiekapitalen 30 Mill. Kr.,
Obligationsgæld 14,1 Mill. Kr. Bruttoudbyttet
i 1927 var 64,8 Mill. Kr., Overskuddet 6,1 Mill.
Kr. Aktionærerne fik 6 %. Skibenes bogførte
Værdi var 65,1 Mill. Kr.

I 1920 optoges Dampskibsselskaberne Gorm
og Dansk-Russisk Dampskibsselskabs Skibe i
Selskabets Flaade. I 1921 efterfulgtes C. M. T.
Cold af A. O. Andersen og Kay Reinhard som
administrerende Direktører; siden 1925 er A.
O. Andersen Enedirektør.
<i>H. N. Skade.</i>
</chapter>

<chapter name="Damrokker">
<b>Damrokker</b> (<i>Apus</i> og <i>Lepidurus</i>), se
<sp>Bladfødder</sp>.
</chapter>

<chapter name="Dan, Adam">
<b>* Dan,</b> <sp>Adam</sp>, Præst, Forfatter, f. 8. Febr.
1848 i Odense; kom 1868 paa en Missionsskole
i Basel, men efter en kortvarig
Missionsvirksomhed i Nubien og Jerusalem blev han 1871 Præst
for en dansk Menighed i Racine (Wisconsin);
1880 drog han til Kalifornien, 1884 blev han
Præst i Minneapolis og St. Paul i Minnesota,
1893 i Chicago, 1896 i Cedar Falls og Fredsville,
1900 i Boston og 1902 atter i Chicago. Han er
en af den dansk-amerikanske Kirkes
betydeligste Skikkelser og har udgivet flere
Digtsamlinger, Fortællinger, Prædikener og religiøse
Skrifter.
<i>H. M.</i>
</chapter>

<chapter name="Danapur">
<b>Danapur,</b> d. s. s. <sp>Dinapur</sp>.
</chapter>

<chapter name="Danbury">
<b>Danbury,</b> (1920) 18943 Indb.
</chapter>

<chapter name="Dandyfever">
<b>Dandyfever,</b> d. s. s. <sp>Denguefeber</sp>.
</chapter>

<chapter name="Dane">
<b>Dane,</b> se <sp>Stafford</sp>.
</chapter>

<chapter name="Dane, Clemence">
<b>* Dane</b> [dæ<sub>i</sub>n], <sp>Clemence</sp>
(egentlig <sp>Winifred Ashton</sp>), engelsk
Romanforfatterinde og Dramatiker. Hun debuterede i 1916
med Romanen <i>Regiment of Women</i>, en
indtrængende Studie i kvindelig Egoisme og
Herskesyge. Den vakte megen Opsigt og en Del
Modstand paa Grund af dens Holdning over for
de store engelske Pigeskoler med deres
hektiske Lærerindeforgudelse. <i>Legend</i>, en lang
<i>short-story</i>, virker særegen ved sin Teknik —
den foregaar paa en Aften og fortælles ud i eet
Træk af een Person — og ved den
overnaturlige Atmosfære, det er lykkedes C. D. at lægge
over Handlingen. Andre Værker:
Generationsromanen <i>The Babyons</i> (1927) og Dramerne <i>A
Bill of Divorcement</i>, <i>Will Shakespeare</i> (paa
Vers) og <i>The Way Things Happen</i>.
<i>E. B.</i>
</chapter>

<chapter name="Daneo, G.">
<b>Daneo,</b> <sp>G.</sp>, d. i Genova 24. Jan. 1892.
</chapter>

<chapter name="Dangla">
<b>Dangla,</b> se <sp>Tibet</sp>.
</chapter>

<chapter name="Dangra Jum">
<b>Dangra Jum,</b> se <sp>Tibet</sp>, S. 433.
</chapter>

<chapter name="Daničié. D.">
<b>Daničié,</b> <sp>D.</sp> Rettelse, L. 24 f. o.: Sylslaviske
læs: Sydslaviske
</chapter>

<chapter name="Daniëll, D.">
<b>Daniëll,</b> <sp>D.</sp> Tilføjelse: (<sp>Litt</sp>: <sp>L. Bobé</sp>,
»Chr. Lunds Relation til Kong Frederik III om
D. D.'s tre Rejser til Grønland 1652—54«
[Danske Magasin 6. R. II]).
</chapter>

<chapter name="Daniels, C. E.">
<b>Daniels,</b> <sp>C. E.</sp>, d. Jan. 1921.
</chapter>

<chapter name="Danielson-Kalmari, J. R.">
<b>Danielson-Kalmari,</b> <sp>J. R.</sp>, var Medlem af
den ny Folkerepræsentation 1907—14. 1917 var
han Medlem af Udvalget for Udarbejdelse af
en ny Regeringsform. D.-K. udgav 1920
»Alexander I's Tid«, og s. A. begyndte han
Udgivelsen af Storværket: »Finlands Stats- og
Samfundsliv i 19. og 20. Aarhundrede«, begge paa
Finsk.
<i>Eva M.</i>
</chapter>

<chapter name="Danielsson, O. A.">
<b>Danielsson,</b> <sp>O. A.</sp>, tog sin Afsked som
Professor 1917.
</chapter>

<chapter name="Dankira">
<b>Dankira,</b> se <sp>Guldkysten</sp>.
</chapter>

<chapter name="Dankl, Viktor">
<b>* Dankl,</b> <sp>Viktor</sp>, Friherre von,
østerrig-ungarsk Generaloberst, f. 18. Septbr. 1854, var
1912 General der Kavallerie og Armékorpschef.
Ved Verdenskrigens Udbrud fik D. Befalingen
over en Armé paa den russiske Front, hvor
han udmærkede sig ved flere Lejligheder. Da
Italien kom med i Krigen (1915), fik D.
Kommandoen paa Tyrolerfronten. 1916 blev han
Generaloberst og afgik s. A. paa Grund af
Svagelighed. (Se <sp>Verdenskrigen</sp>, S. 791).
<i>E. C.</i>
</chapter>

<chapter name="Danmark">
<b>Danmark.</b> Ved Genforeningen 1920 med de
sønderjyske Landsdele fik D. en Arealtilvækst
af 3891 km<sup>2</sup> (altsaa noget større end den fynske
Øgruppe) med en Befolkning, som 1921 var
163622 og 1925: 176433. Herefter er det
egentlige D.'s Areal 42927 km<sup>2</sup> med 3434555 Indb.
(1925), hvortil kommer Færøerne med 1399
km<sup>2</sup> og 22835 Indb. (1925). Kolonierne i
Grønland havde 1921: 14355 Indb. Jylland (med de
sønderjyske Landsdele) er nu 29556 km<sup>2</sup> og
havde 1925: 1575533 Indb., og Øerne (bortset fra
Færøerne) 13371 km<sup>2</sup> med 1859022 Indb. (1925).
<sp>Befolkningstætheden</sp> er saaledes: i
det egentlige D. 80, i Jylland 53, paa Øerne 139
og paa Færøerne 16 pr. km<sup>2</sup>; alt pr. 5. Novbr.
1925. — <sp>Island</sp> er fra 1918 en suveræn Stat,
forbunden med D. ved fælles Konge, og de
<sp>vestindiske Øer</sp> er afhændet til
Nordamerikas forenede Stater.
</chapter>

<chapter name="Danmark (Almindelig Topografi)">
<b>Almindelig Topografi.</b>

D.'s nuværende Landgrænse er c. 65 km (i lige
Linie mellem Endepunkterne kun c. 50 km);
i øvrigt omgives Landets Areal af en
<sp>Kystlinie</sp> paa 7438 km, altsaa meget stor; en Ø
med samme Areal som D., men af kvadratisk
Form, vilde kun have en Kystlinie paa 829 km.
— Af andre Forandringer i Beskrivelsen af
»almindelig Topografi« skal nævnes: Ved Lov af
31. Marts 1917 bestemtes Anlæg af <sp>3 nye</sp>
