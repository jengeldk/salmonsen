<chapter name="Børtvinge">
<b>* Børtvinge</b> er en Bandage, forfærdiget af
Jern, Læder eller Reb, som lægges omkring
Koens Kønsaabning for at hindre Bør- eller
Skedekrængning.
</chapter>

<chapter name="Bøsse">
<b>Bøsse,</b> d. s. s. <sp>Bombarde</sp>.
</chapter>

<chapter name="Bøssebænk">
<b>Bøssebænk,</b> se <sp>Port</sp>.
</chapter>

<chapter name="Bøstrup">
<b>* Bøstrup,</b> Jernbaneholdeplads,
Langaa—Silkeborg-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Bøttekalv">
<b>* Bøttekalv,</b> ældre Betegnelse for Fedekalv
eller Sødmælkskalv.
<i>A. M. S.</i>
</chapter>

<chapter name="Bøttemejeri">
<b>* Bøttemejeri.</b> Betegnelse for de gamle
Hjemmemejerier, hvor Mælken snarest efter
Malkningen opsiedes i flade Træbøtter og
hensattes paa Gulvet i Mælkekælderen til
Flødeafsætning.
<i>A. M. S.</i>
</chapter>

<chapter name="Bøttger, F. C.">
<b>Bøttger,</b> <i>F. C.</i>, d. 26. Apr. 1920.
</chapter>

<chapter name="Bøttgers Grønt">
<b>Bøttgers Grønt,</b> d. s. s. <sp>Mangangrønt</sp>.
</chapter>

<chapter name="Böttiger, J. F.">
<b>Böttiger,</b> <sp>J. F.</sp>, blev 1915 »Chef för
husgerådskammaren«, i hvilken Stilling han har
indlagt sig meget store Fortjenester ved at
ordne og bevare de værdifulde Samlinger af
Gobeliner. Har ledet adskillige
Restaureringsarbejder paa forskellige kongelige Slotte. Har
ogsaa efter 1900 fortsat sit litterære Arbejde,
hvoraf kan nævnes »Studier rörande Stockholms
slott« (1916 og 1918).
<i>A. M. D.</i>
</chapter>

<chapter name="Bøving, R. K.">
<b>Bøving,</b> <sp>R. K.</sp>, se <sp>Voigt, R. K</sp>.
</chapter>

<chapter name="Bøving-Petersen, Jens Orten">
<b>* Bøving-Petersen,</b> <sp>Jens Orten</sp>,
naturvidenskabelig Forfatter, f. 24. Juni 1864 ved
Kolding, blev 1890 Magister i Zoologi, opholdt
sig 1891—93 i Brasilien som Leder af en
Landbrugsstation og har siden virket som Lærer i
Kjøbenhavn. Blandt hans velskrevne og let
læselige Arbejder kan nævnes »Skabelse eller
Udvikling« (1897), »Vor Klodes Dyr«
(1899-1903), der skyldes Samarbejde med W. Dreyer,
»Havets Erobring« (1910), »Vor Klodes Saga«
(1912), samt endelig den stemningsfulde Bog
»Aaret i Danmark« (1918).
<i>R. H. S.</i>
</chapter>

<chapter name="Bøvlingbjerg">
<b>Bøvlingbjerg</b> havde 1925 403 Indb. (1921:
432, 1916: 427). Der er Læge, 2 Dyrlæger,
Filialer af Lemvig Bank og af Lemvig Folkebank
samt privat Elektricitetsværk. Sygehuset er
nedlagt.
<i>M. S.</i>
</chapter>

<chapter name="Boyesen, Peter Rostrup">
<b>* Boyesen,</b> <sp>Peter Rostrup</sp>, Maler, f.
16. Jan. 1882 i Varde. I Malerlære, paa
Akademiet og derefter Elev af Zahrtmann 1901—04.
Assistent ved Akademiets Malerskole 1910—19,
derpaa Leder af egen Kunstskole. Foretaget
Rejser til Frankrig, Tyskland og Italien. Har
udstillet paa Charlottenborg 1906, den Frie
Udstilling 1907-11 og 1913, Grønningen 1915,
1917 og 1921, Særudstilling 1921, Kunstnernes
Efteraarsudstilling 1928. R. B. maler
Figurbilleder og Landskaber, især med Motiver fra
Kjøbenhavns Forstæder. Han er repræsenteret
paa Kunstmuseet samt Museerne i Aarhus og
Faaborg.
<i>J. St.</i>
</chapter>

<chapter name="Böök, M. F.">
<b>Böök,</b> <sp>M. F.</sp>, tog 1924 Afsked som Professor,
knyttedes til Redaktionen af »Svenska Dagbladet«.
<i>O. Th.</i>
</chapter>
