<img>Aabenraa Bymærke.</img>

Tuberkulosehospitalet (tillige for Haderslev og
Sønderborg Amter) er opført 1910 (Arkitekt
Kessler) og har 30 Senge. Skt. Ansgars Klinik,
som ejes af Skt. Hedvigs Søstrene, er oprettet
1926 og for Tiden Privatklinik for Øre-, Hals-,
Næse- og Øjensygdomme; det har Plads for 50
Patienter. Fattiggaarden for c. 40 Lemmer;
Alderdomsasylet med 13 Pladser. Byen har
forholdsvis mange, mest gamle Stiftelser, saaledes
Günderoths (oprettet 1741) med en Fattig- og en
Skolestiftelse, hvoraf den første har 20 Friboliger, den
sidste er efter Genforeningen Ungdomshjem
og Børneasyl; endvidere Dankwerth-Leistmann-Hansens,
oprindelig 3 selvstændige, Schwennesens, oprettet
1779, Riggelsens (1852), alle med Friboliger
eller Boliger til billig
Leje; endelig det nye, af en Forening oprettede
Alderdomshjem »Alderstrøst«, hvis Bygning med
6 Familie- og 6 Enkeltmandslejligheder toges i
Brug 1912.

<sp>Andre offentlige Bygninger</sp>. Brundlund
(Brøndlund), Resterne af et middelalderligt Slot,
skal være opført, i al Fald paabegyndt af
Dronning Margrethe i Begyndelsen af 15. Aarh. og
omgivet af Volde og Grave, hvoraf henholdsvis
Spor og Rester endnu findes; den nuværende
Bygning er en af C. F. Hansen 1805—07 udført
Ombygning, der siden har været benyttet som
Amtmandsbolig; uden for Graven staar den
nederste Del af et Porthus, som er omdannet til
Vandmølle (Slotsmøllen). Raadhuset, opført 1828
(Bygmester Callesen), har en Raadhussal med
Malerier af danske Konger, Lokaler for
Borgmester, Stadsingeniør og Kæmner m. m.
»Amtshuset«, opført 1901 (Arkitekt Jablonowski) med
Lokaler for Amtsraadet, Amtsstuen,
Amtsskolekonsulenten m. fl.; endvidere huses her
Amtsmuseet og Arkivdepotet. Tinghuset, opført 1907
(Arkitekt Jablonowski) med Rets- og
Politilokaler samt Politistation. Arresthuset med Plads til
21 Arrestanter. Toldboden, opført 1852;
Posthuset, fuldstændig omdannet 1921;
Telegrafvæsenets Administrationsbygning (Arkitekt Jep Fink),
taget i Brug 1925; Statsbanegaarden, opført
1867—68. — <sp>Kommunale Anlæg</sp>. Gasværket,
anlagt 1863, sidste store Udvidelse 1913, aarlig
Produktion c. 700000 m<sup>3</sup> Gas; et
Elektricitetsværk, bygget 1902, overtoges 1923 af Kommunen,
men solgtes til andet Brug, hvorefter Byen som
Andelshaver faar Lys og Kraft fra det store
Selskab »Sønderjyllands Højspændingsværk«, og
paa den nye Havneplads byggedes 1923—24 en
stor Central (Arkitekt Jep Fink). Vandværket
anlagdes allerede 1795 og er flere Gange
udvidet, sidst 1912; et Højdereservoir byggedes
1923 og en Pumpestation 1926; det aarlige
Vandforbrug er c. 300000 m<sup>3</sup>. Kommunens
Eksportstalde og det kommunale Slagtehus er opført
1926. — Af <sp>andre Bygninger</sp> skal
nævnes: Den tidligere Navigationsskole (nu Kontor
for Amtslandinspektøren); den tyske
Konsulatsbygning, Provsteboligen, Præsteboligen;
Hotellerne »Danmark« (Missionshotel), »Royal« og
»Grand Hotel«, opført 1925—26 (Arkitekt Jep
Fink); de to Apoteker og Pengeinstitutternes
Bygninger. »Folkehjem«, tilhørende
Sprogforeningen, var tidligere en Restaurant, der
købtes 1901 og 1910 udvidedes (Arkitekt Magdahl
Nielsen). — <sp>Foreninger</sp>. Sprogforeningen,
som stiftedes 1880 med det Formaal at værne
om det danske Sprog i Sønderjylland, har over
5000 Medlemmer og har i det hele spillet en
vigtig Rolle i Danskhedens Sag.
Frederiksklubben, som Samlingssted for Byens Danske.
Historisk Samfund for Sønderjylland, stiftet 1922,
fortsætter Udgivelsen af »Sønderjyske Aarbøger«
med en 2. Række. Handelsforeningen, stiftet
1847 og Haandværket og Industriforeningen
samt »Verein deutsches Haus«, begge fra 1919;
sidstnævnte ejer »Stadtteater«. Endvidere er
der Frimurerloge, Odd Fellow Loge m. m.

<sp>Erhvervsforhold</sp>. Byens Opland er for
indskrænket til, at der har kunnet udvikle sig
nogen mere betydelig Landhandel, og de
omliggende Købstæder har virket meget trykkende.
Dette gjaldt især indtil 1920 den langt større
Flensborg. Aa. har derfor i høj Grad været
henvist til Søen, men den i tidligere Tid
virkelig imponerende Søfart og Skibsbygning gik
efterhaanden ogsaa til Grunde under forskellige
ugunstige Forhold. I den senere Tid og navnlig
efter Genforeningen har der imidlertid paa
næsten alle Punkter været en Opgang, som varsler
om en lysere Fremtid. — Af <sp>Fabrikker</sp> og
<sp>industrielle Anlæg</sp> skal nævnes:
Johansens Farveri, grundlagt c. 1800, Marcussen &
Søns Orgelbyggeri (1806), det ældste og et af
de største i Landet; Voetmanns Trælasthandel,
Saveri og Høvleværk (1842) med c. 50
Arbejdere; Japsens Uldvarefabrik (1868), Jacobsens
Farveri (1871), Aa. Fiskerøgeri (1873) med
Anlæg til Avl af Pælemuslinger, Fischers
Maskinfabrik (1874) med 10 Arbejdere, Aa.
Aktiebryggeri (1880), Aa. Motorfabrik (1899) c. 100
Arbejdere, Det sønderjydske Kompagnis Soda-
og Blodfoderfabrik, Aa. Margarinefabrik, Aa
Fællesmejeri, Andels-Svineslagteriet, oprettet 1922
og udvidet 1926 beregnet til Slagtning af
henimod 100000 Svin aarligt. — <sp>Rederier</sp> og
<sp>større Handelsforretninger</sp>. Michael
Jepsens Rederi, oprettet 1878, havde før
Verdenskrigen 14, nu kun 2 Skibe til oversøisk
Fart; M. Nielsens Korn-, Foderstof- og
Kunstgødningsforretning har 4 Damp- og 8
Sejlfartøjer; Clausen & Co.'s Rederi, oprettet 1901, har
2 Skibe; Hans Ries' Korn- og Foderstofhandel,
oprettet 1849; A/S »Cimbria« Tømmerhandel,
oprettet 1869; J. P. Top: Jern, Staal og
Bygningsartikler (1897); Holger Fink & Co.:
Bygningsartikler og Jern (1907); A/S »Ceres«: Korn
og Foderstoffer (1908). — Af
<sp>Pengeinstitutter</sp> er der »Sparekassen for Aa. By og
Amt«, oprettet 1823 ved Sammenslutning af to
ældre; »Den nordslesvigske Folkebank«, oprettet
1872, og »Apenrader Bank«, oprettet 1926;
desuden Filial af Handelsbanken i København.

<sp>Havn og Skibsfart</sp>. Den brede og
dybe Aa. Fjord frembyder særlig gunstige
Betingelser for Skibsfarten. Havnen omfatter 3
Bassiner: »Nordre Havn« og »Søndre Havn«, der
