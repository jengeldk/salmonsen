For Landbruget foreligger ingen Statistik.
Der er i de senere Aar anlagt en Del Fabrikker
efter europæisk Mønster. 1927 vurderes
Produktionen af Bomuldsgarn til 2 Mill. Piculs,
hvoraf 1,1 Mill. Piculs er produceret i
Fabrikker, som ejes af Kinesere, 676000 Piculs i
Fabrikker, som ejes af Japanere, 176000 Piculs
i Fabrikker i britisk Eje. Produktionen af
Bomuldstøj anslaas til 11,2 Mill. Stykker, hvoraf
5,7 fra japanske, 4,4 fra kinesiske, 1,1 fra
britiske Fabrikker. Der var 1925 200 moderne
Møller, hvoraf 50 i Mantshuriet. I Hanyang er
der et stort Jernværk. Kulproduktionen
anslaas til 16 Mill. t aarlig, hvoraf Halvdelen fra
europæisk drevne Gruber. Lejerne antages at
indeholde 600 Mill. t, hvoraf Halvdelen i
Provinsen Shansi. Af Jern produceres aarlig 1,5
Mill. t. Lejerne ved Tayeh i Nærheden af
Hankow antages at indeholde 35 Mill t. Der
produceres desuden aarlig omtrent 10000 t Tin,
25000 t Antimon, 13500 t Kobber.

(<sp>Litt</sp>.: <i>The China Year Book</i> [aarlig], <i>The
China Mission Year Book</i> [aarlig], <i>The Chinese
Social and Political Year Book</i> [aarlig], <i>An
Official Guide to Eastern Asia, Vol. IV, China</i>
[Tokio 1924]; <sp>I. M. Bau</sp>, <i>Modern Democracy
in China</i> [Shanghai 1924]; <sp>E. Hovelaque</sp>,
<i>La Chine</i> [Paris 1920]; <sp>A. F. Legendre</sp>,
<i>La Civilisation chinoise moderne</i> [Paris 1926];
<sp>H. Schmitthenner</sp>, »Chinesische
Landschaften und Städte« [Stuttgart 1927]; <sp>W.
Smith</sp>, <i>A Geographical Study of Coal and
Iron in China</i> [Liverpool 1926]; <sp>H. M.
Vinacke</sp>, <i>Problems of Industrial Development in
China</i> [London 1926]; <sp>W. Wagner</sp>, »Die
chinesische Landwirtschaft« [Berlin 1927]: <sp>W.
A. Wong</sp>, <i>The Mineral Wealth of China</i>
[London 1928]).
<i>M. V.</i>
</chapter>

<chapter name="Kina (Handel og Samfærdsel)">
<b>Handel og Samfærdsel.</b>

Handelsomsætningen med de forskellige
Lande udgjorde:
<table>
<td><td 2 c>Mill. H. Taels
<td c><sp>Indførsel</sp>.<td c>1927<td c>1928
<td>Storbritannien<td r>75<td r>114
<td>Hongkong<td r>213<td r>226
<td>Indien<td r>42<td r>47
<td>U. S. A.<td r>167<td r>206
<td>Japan<td r>294<td r>319
<td>Tyskland<td r>39<td r>56
<td>Andre Lande<td r>183<td r>228
<td r>I alt<td r>1013<td r>1196
<td c><sp>Udførsel</sp>.<td c>1927<td c>1928
<td>Storbritannien<td r>58<td r>61
<td>Hongkong<td r>170<td r>182
<td>Frankrig<td r>51<td r>72
<td>U. S. A.<td r>122<td r>127
<td>Japan<td r>209<td r>229
<td>Andre Lande<td r>309<td r>320
<td r>I alt<td r>919<td r>991
</table>

De vigtigste Varegrupper var følgende:
<table>
<td><td 2 c>Mill. H. Taels
<td c><sp>Indførsel</sp>.<td c>1927<td c>1928
<td>Bomuld og Bomuldsvarer<td r>234<td r>258
<td>Uld og Uldvarer<td r>18<td r>37
<td>Metaller og Mineraler<td r>50<td r>68
<td>Fisk m. v.<td r>27<td r>26
<td>Tobak<td r>37<td r>62
<td>Kemikalier<td r>24<td r>33
<td c><sp>Udførsel</sp>.<td c>1927<td c>1928
<td>Bønner<td r>96<td r>145
<td>Oliekager<td r>61<td r>56
<td>Kul<td r>29<td r>28
<td>Bomuld<td r>47<td r>34
<td>Silke og Silkevarer<td r>168<td r>188
<td>Te<td r>32<td r>37
<td>Olier<td r>61<td r>38
<td>Metaller og Mineraler<td r>25<td r>30
<td>Tekstilvarer<td r>63<td r>64
</table>

I 1928 blev Havnene anløbet af 186851 Fartøjer
med en samlet Tonnage paa 152,6 Mill., heraf
var 141106 Dampskibe med 148,2 Mill. t. Af
Skibene var 48523 med 56,0 Mill. t britiske og
29839 med 39,1 Mill. t japanske. Ved Udgangen
af 1923 var Jernbanenettets Længde 12100 km,
hvortil kommer 2990 km i Mantshuriet.
<i>H. S.</i>
</chapter>

<chapter name="Kina (Mønt, Maal og Vægt)">
<b>Mønt, Maal og Vægt.</b>

Fra 1. Jan. 1929 er Meteren indført som det
lovlige Maal i Kina.
<i>M. V.</i>
</chapter>

<chapter name="Kina (Søværn)">
<b>Søværn.</b>

K.'s Flaade bestaar officielt af de samme
Skibe som i 1920, men den er sikkert blevet
meget forringet under Borgerkrigen.
<i>C. B-h.</i>
</chapter>

<chapter name="Kina (Kinesisk Sprog og Litteratur)">
<b>Kinesisk Sprog og Litteratur.</b>

Den intellektuelle Omvæltning i dette
Aarhundrede har i K. givet sig Udslag ikke alene
i den almindelige Uddannelse, men ogsaa i
selve Sproget. Mange nye Udtryk er blevet
indført for at gengive de nye Ideer, saa at de
Dannedes Ordforraad er blevet betydelig
ændret. — Det er ogsaa forsøgt at skaffe Landet
et ensartet Talesprog i Stedet for de talrige
og, især i Syd- og Sydøstkina, indbyrdes
Uforstaaelige Dialekter. Derfor blev den
pekinggesiske Form for <sp>Mandarin</sp>-Sproget, d. v. s.
det officielle Embedssprog (<i>kuan-hua</i>), udbredt
som Skolesprog under Navn af <i>kuo-yu</i> eller det
nationale Sprog. Da de gamle kinesiske
Skrifttegn var talrige og ret vanskelige at tilegne
sig, opfandt man, for at fremme
Skrivefærdigheden, et fonetisk Alfabet med 39, senere 40,
Bogstaver. 1918 blev dette Sprog officielt
anerkendt af Undervisningsministeriet, men endnu
i 1925 var det ikke synderlig udbredt. —
Vigtigere end dette var dog Produktionen af
Litteratur paa Talesprog. Forhen var den
overvejende Del af den kinesiske Litteratur i
klassisk Stil, og al Litteratur i Dagligsprogets
Vendinger foragtedes af de Lærde. Den
klassiske Stil lignede vel det dannede Talesprog,
men var mere beregnet paa Skrift end paa
Tale og derfor tilstrækkelig afvigende til at
gøre Tilegnelsen af det til en væsentlig
Hindring for en Opnaaelse af Skrivefærdighed. C.
1917 havde nogle kinesiske Studenter i Amerika,
blandt hvilke <sp>Hu-sji</sp>, Mod til at angribe det
klassiske Sprogs Herskerstilling og begyndte at
skrive i <i>pei-hua</i>, en renset Form for
Mandarin-Sproget. Da disse Studenter vendte tilbage til
K., fortsatte de deres Bestræbelser, og en
litterær Omvæltning fandt Sted, der muligvis vil
vise sig lige saa betydningsfuld for K. som det,
der skete i Europa, da de moderne Sprog
afløste Latinen som de Lærdes Sprog. Bøger og
Tidsskrifter i <i>pei-hua</i> udgaves snart i voksende
Mængder, alle med det Formaal at gøre

