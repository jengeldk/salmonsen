har alle 21-aarige Mænd, der er Medlemmer af
en Erhvervskorporation, men der stemmes kun
Ja eller Nej til Listen, og denne er, hvis
Flertallet stemmer Ja, hvorved hele Landet regnes
som een Valgkreds, valgt <i>en bloc</i>. Valget er
derfor kun en formel Godkendelse af de af
Storraadet — hvilket atter vil sige af
Mussolini, der er Herre over Storraadenes
Sammensætning — udnævnte Deputerede. En Følge
af denne Kammerets nye Valgmaade er, at
Bestemmelsen i Grundloven af 1848, Artikel 9,
om Kongens Ret til at opløse
Deputeretkammeret, skønt ikke formelt ophævet, ikke mere
vil faa praktisk Betydning. Det første Valg til
det nye Kammer fandt Sted den 24. Marts
1929.

Ligesom inden for Staten er ogsaa i
Provinserne og Kommunerne det fascistiske
Regeringssystem indført. Overalt er de valgte
Selvforvaltningsorganer siden 1926 blevet afskaffet og
erstattet af statsudnævnte Borgmestre og
Guvernører, der har et hovedsageligt af de
anerkendte Erhvervskorporationer udpeget blot
raadgivende Raad ved Siden af sig.

Ved Siden af alle de nævnte officielle
Statsorganer staar som en væsentlig eller maaske
den væsentligste Støtte af det nuværende
fascistiske Styre en mægtig Partiorganisation, der
minder om den russiske bolsjevikiske, i Form
af en eneste anerkendt Partiorganisation, det
stramt disciplinerede fascistiske Parti, hvis
forskellige over- og underordnede Raad i
deres Spids samles i det nationalfascistiske
<sp>Store Raad</sp>. Dette, der nu ogsaa i 1928
officielt er ophøjet til et øverste Statsorgan,
har Beføjelse ikke blot til at udpege
Medlemmerne af Deputeretkammeret, men ogsaa til at
udstøde disse og Senatorerne, hvis de
forbryder sig mod den fascistiske Stat, ligesom alle
konstitutionelle Spørgsmaal, bl. a. angaaende
Tronfølgen, de kgl. Prærogativer og
Udnævnelse af nye Ministre skal forelægges det. Ved
Siden af selve Fascistpartiet staar en militært
organiseret, men uden for Hæren staaende
talrig national Milits (Sortskjorterne), og da
Regeringens Chef (Mussolini) er den enevældige
Chef baade for det fascistiske Storraad og for
den nationale Milits, hviler det fascistiske Styre
altsaa paa en dobbelt Grundvold af baade
statslige og mægtige partimæssige Magtmidler.

Endelig erindres det, at det i 1929 lykkedes
Mussolini at bringe en fuldstændig Forsoning
i Stand mellem den italienske Stat og
Pavemagten, hvorved Vatikanet paa ny anerkendtes
som en af I. uafhængig lille Stat, omend af
meget beskedent territorialt Omfang, se
nærmere herom under <sp>Pave</sp>, <sp>Pavestaten</sp> og
<sp>Rom</sp>.
<i>K. B.</i>
</chapter>

<chapter name="Italien (Finanser)">
<b>Finanser.</b>

Efter Budgettet for 1927—28 udgør den
italienske Stats ordentlige Indtægter (i Millioner
Lire) 18710, de overordentlige Indtægter 264; af
de første var de vigtigste: direkte Skatter
5186, Omsætningsskatter 3480, Forbrugsafgifter
2939, Monopoler 4042. I samme Aar var
Statens ordentlige Udgifter (i Millioner Lire)
13574 og de ekstraordinære 5066. Af de
ordentlige Udgifter faldt bl. a. paa Finanserne 6565,
paa Undervisning 1155, paa Krigsministeriet
2432, paa Marinen 960. Statens Gæld opføres i
Juli 1927 med 62666 Millioner Lire, deri ikke
indbefattet fremmed Gæld.
<i>C. T.</i>
</chapter>

<chapter name="Italien (Industri)">
<b>Industri.</b>

En almindelig Industritælling afholdtes 15.
Oktbr 1927 og gav følgende Hovedresultater:
<table>
<td><td c>Antal<br>Virksomheder<td c>Heraf med<br>mekanisk<br>Kraft<td c>1000 <br>H. K.<td c>Samlet<br>Personel<br>1000
<td>Industri i Forbindelse med Agerbrug<td r>10419<td r>3070<td r>52<td r>46
<td>Fiskeri<td r>13578<td r>24<td r>1<td r>43
<td>Mine- og Grubedrift<td r>5124<td r>1052<td r>162<td r>99
<td>Træindustri<td r>103015<td r>21899<td r>149<td r>286
<td>Næringsmiddelindustri<td r>81973<td r>47247<td r>634<td r>343
<td>Læderindustri m. v.<td r>7950<td r>1568<td r>46<td r>53
<td>Papirindustri<td r>2267<td r>1102<td r>144<td r>46
<td>Polygrafisk Industri<td r>8002<td r>3288<td r>24<td r>57
<td>Udvinding af Jern og Metaller<td r>2102<td r>1652<td r>695<td r>123
<td>Maskinindustri<td r>80705<td r>21466<td r>469<td r>479
<td>Bearbejdelse af Mineraler, undtagen Jern<td r>17401<td r>5022<td r>244<td r>172
<td>Byggeindustri<td r>38538<td r>1955<td r>101<td r>331
<td>Tekstilindustri<td r>10406<td r>5216<td r>775<td r>643
<td>Beklædningsindustri<td r>191274<td r>4729<td r>41<td r>492
<td>Hygiejnisk Industri<td r>38286<td r>517<td r>5<td r>95
<td>Kemisk Industri<td r>5155<td r>2317<td r>392<td r>100
<td>Fremstilling og Fordeling af Lys, Vand, Kraft<td r>5911<td r>3989<td r>4020 <td r>62
<td>Transport<td r>108248<td r>2566<td r>606<td r>516
<td>Forskellig og sammensat Industri<td r>1534<td r>417<td r>18<td r>17
<td r>I alt<td r>731888<td r>129096<td r>8578<td r>4003
</table>
