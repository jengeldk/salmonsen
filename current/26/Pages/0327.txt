Værgemaal. — En vigtig søretlig Lov er
<i>Carriage of Goods by Sea Act</i> af 1924. Den er
vedtaget paa Grundlag af en Konference i Haag
i 1921 og indfører i Lighed med den
amerikanske <i>Harter Act</i> ufravigelige Regler om
Redernes Ansvar for Ladninger. — Endelig bør
nævnes <i>Trade Disputes and Trade Unions Act</i>, der
giver Regler om Beskyttelse af Arbejdsfreden
mod ulovlige Strejker og Lockouter, d. v. s.
Arbejdsstridigheder, der ikke har Stridigheder
mellem de i bestemte Virksomheder
beskæftigede Arbejdere og deres Arbejdsgivere om
økonomiske og andre Arbejdsvilkaar til deres
egentlige Formaal.
<i>A. D. B.</i>
</chapter>

<chapter name="England (Hær og Søværn)">
<b>Hær og Søværn.</b>

<sp>Hærvæsen</sp>. Det engelske Forsvar bestaar
nu af 3 Værn: Hær, Luftværn og Flaade, hvis
Samvirken paahviler et Forsvarsraad.

Den øverste Kommando over <sp>Hæren</sp>
tilhører Kronen, men føres i Realiteten af <i>Army
council</i>. Som dettes Formand er Statssekretæren 
for Krigsvæsenet ansvarlig over for
Konge og Parlament med Hensyn til Hærens
Anliggender.

Storbritannien og Nordirland er delt i 6
Militæromraader: Aldershot, Vest, Nord, Syd, Øst,
og Skotland. London, Guernsey og Alderney,
Jersey og Nordirland er selvstændige
Omraader uden for de 6 Militæromraader. Hæren
bestaar af <sp>den regulære Hær</sp> (dels i
Moderlandet, dels i Kolonierne og Indien, dels i
Udlandet) med dens Reserver (Arméreserven
og Erstatningsreserven), Territorialhæren,
<sp>Militsen</sp> paa de engelsk-normanniske Øer, paa
Malta og Bermudasøerne, samt
<sp>Instruktionskorpset</sp> for Officerer.

Styrkerne var efter Etaten 1927—28 følgende:
<sp>Regulære Tropper</sp> i Moderlandet 106345,
i Kolonierne 14730, i Udlandet (ved Rhinen,
Ægypten m. m.) 23572, i Indien 60223, i alt
204870 Mand. <sp>Arméreserven</sp> udgjorde
97000, <sp>Erstatningsreserven</sp> 23242,
<sp>Territorialhæren</sp> 183681, <sp>Øernes
Milits</sp> 2763 og <sp>Instruktionskorpset
for Officerer</sp> 1245 Mand.

<sp>Den regulære Hær</sp> bestaar af:
<sp>Fodfolk</sp>, 5 Garde- og 63 Linieregimenter à 2
Batailloner (à 4 Kompagnier, hvert med 8 lette
Maskingeværer); Halvdelen af
Liniebataillonerne er uden for Hjemlandet. <sp>Rytteri</sp>: 2
Garde- og 20 Linieregimenter (à 3 Eskadroner,
heraf en Mitrailleuseeskadron, de 2 andre hver
med 4 Mitrailleuser). <sp>Artilleri</sp>: 14 Batterier
ridende Artilleri, heraf Halvdelen i
Hjemlandet, og 205 andre Batterier, dels almindeligt
Feltskyts, dels middelsvært og svært Skyts, dels
Bjergskyts og Luftforsvarsskyts; af de 205
Batterier er de 120 i Hjemlandet, Resten udenfor,
og af disse 61 i Indien. <sp>Kampvogne</sp>: 1
Bataillon à 3 Kompagnier med i alt 52
Kampvogne, og desuden i Indien 8 Kompagnier
Mitrailleuseautomobiler. <sp>Ingeniørtropper</sp>.
4 Afdelinger med i alt 37 Kompagnier. Hertil
kommer endnu Train, Sundhedstropper m. m.
— En Del af den regulære Hær er indordnet
i 4 Divisioner.

<sp>Territorialhæren</sp> bestaar nu af 14
Divisioner, 1 Kavaleridivision. Hvert af de
ovenfor nævnte 11 Omraader opstiller 1
Division, London og 2 af de andre Omraader dog
hver 2 Divisioner. Styrken var i 1926 c. 150000
Mand. De til Territorialhæren hørende kan kun
anvendes uden for Landet efter en særlig
Parlamentsbeslutning eller som frivillige.

Officerernes Tilvejebringelse: <sp>Den
regulære Hærs Officerer</sp> tilgaar fra
Sandhurst og Woolwich, fra den særlige
Officersreserve, der udgaar fra Instruktionskorpset for
Officerer, fra <i>Warrant officers</i> og
Underofficererne. — Reservens Officerer er dels tidligere
aktive Officerer, dels udgaaede fra den særlige
Officersreserve. — <sp>Territorialhærens
Officerer</sp> udtages blandt Territorialhærens
Mandskab og blandt tidligere aktive Officerer.

<sp>Luftværnet</sp>. Kongen er øverste Chef.
Den højere Ledelse varetages af et
Luftværnsraad og Luftværnsministeriet. »Den indre
territoriale Region« omfatter alle
Luftværnsenheder undtagen dem, der hører under
Kystregionen og under Regionerne Cramwell og
Halton, d. v. s. den virker for Hæren.
»Kystregionen« virker for Flaaden. Regionerne
»Cramwell« og »Halton« virker som Skoler,
Instruktionskursus o. l. Luftstridskræfterne
udgør for Tiden Styrker, svarende til 61
Eskadriller — foruden hvad der findes paa
Skoler —, heraf 56 som regulære Formationer,
5 som Hjælpe-(territoriale)eskadriller. 45
Eskadriller (samt 2 detacherede Sektioner) og
5 Hjælpeeskadriller er for Hæren, 18
Sektioner (en Styrke, der svarer til 9 Eskadriller)
for Flaaden; desuden 2 Sektioner direkte
under Ministeriet. — De for Hæren bestemte
Eskadriller er dels i Hjemlandet, dels uden
for dette (Irak, Indien m. m.).

<sp>Den engelsk-ostindiske Hær</sp>
dannes af hvervede Frivillige og omfatter a)
regulære britiske Styrker (i 1928 45 Ratailloner, 5
Rytterregimenter, det kgl. Artilleri,
Ingeniørtropper, Flyvevæsen m. m.); b) regulære
indiske Styrker (140 Batailloner og 21
Rytterregimenter); c) Hjælpestyrker (formeres af
Englændere i Indien); d) indiske
Territorialstyrker; e) den indiske Hærs Reserve; f) de
indiske Staters Stridskræfter.
<i>O. F.</i>

<sp>Søværn</sp>. Efter Verdenskrigen er det
engelske Søværn blevet præget af Tysklands Nederlag
og Washingtontraktatens Gennemførelse. Efter
sidstnævnte maa E. kun have 525000 t Slagskibe
og 135000 t Hangarskibe, medens der ikke er
bestemt noget Tonstal for de øvrige Skibstyper,
dog maa Krydserne ikke være paa over 10000
t. Før og under Krigen var E.'s Kampflaade
for største Delen baseret i de hjemlige
Farvande, men efter den tyske Flaades Reduktion
ved Fredsslutningen blev den engelske Flaade
frigjort til Opfyldelse af andre Hverv som
Vogter af E.'s Interesser i Middelhavet og ved
de oversøiske Residdelser og Dominions.
Flaadens Nybygninger i Tidsrummet 1925—30
omfatter: 16 Krydsere, 5 Kanonbaade, 27 Jagere,
24 Undervandsbaade samt mindre Fartøjer, i
alt 82 Enheder. Den engelske Flaade er nu delt
i Atlanterhavsflaaden (Hjemmeflaaden),
Mid-delhavsflaaden og Eskadrerne i de oversøiske
Farvande, Af økonomiske Grunde er
Orlogsværfterne ved Rosyth og Pembroke foreløbig
sat ud af Virksomhed. I Østen er
