<chapter name="Aakre">
<b>Aakre,</b> <sp>Aakra</sp>, <sp>Herred</sp>, Karmsund
Sorenskriveri, Rogaland Fylke, (1920) 3215 Indb.
Antagen Indtægt 1925 var 969000 Kr. og
Formue 4,6 Mill. Kr.
<i>M. H.</i>
</chapter>

<chapter name="Aal">
<b>Aal,</b> <sp>Herred</sp>, Hallingdal Sorenskriveri,
Ringerike Politidistrikt, Buskerud Fylke, (1920)
3664 Indb. Af Arealet 1154 km<sup>2</sup> er 22,3 km<sup>2</sup>
Ager og Eng, 200 km<sup>2</sup> Skov, 69,2 km<sup>2</sup>
Ferskvand; Resten er Udmark, Fjeld og Myr. Ved
Aal Kirkested og Jernbanestation tæt
Bebyggelse. Her er en gammel Tingstue og megen
vakker gammel Bebyggelse. Der er mange og
gode Fiskevand: Strandefjorden og
Fjeldvandene, Djupvand, Gyranosvand, Rødningen med
flere. Fjeldene naar i Ranbergskarvet op i 1821
m. Dalbunden ligger mellem 400 og 500 m. De
vigtigste Næringsveje er Jordbrug og Skovdrift,
særlig er Kvægavlen af Betydning, da der
findes fortrinlige Sæterbeiter. Men ogsaa Jagt og
Fiskeri spiller en Rolle. Antagen Formue 1927
var 14,6 Mill. Kr. og Indtægt 2552000 Kr.
<i>M. H.</i>
</chapter>

<chapter name="Ålandshavet">
<b>Ålandshavet,</b> se <sp>Ålandsøerne</sp>.
</chapter>

<chapter name="Ålandstraktaten">
<b>Ålandstraktaten</b> af 20. Okt. 1921, se
<sp>Neutralisering</sp> S. 855 ff.
</chapter>

<chapter name="Ålandsøerne">
<b>Ålandsøerne,</b> finsk <sp>Ahvenanmaa</sp>,
skiltes 1918 fra Åbo og Björneborgs Län (Turun ja
Porin lääni) som et særskilt Län. Arealet er
1442 km<sup>2</sup>, hvoraf 16 km<sup>2</sup> Vand (1,11 %), med
(1925) 27180 Indbyggere, 19 pr. km<sup>2</sup>. Øgruppen
bestaar af c. 6500 Øer, Holme og Skær, hvoraf
c. 80 er beboede. Befolkningen er næsten
udelukkende svensktalende. Länet deles i 15
Kommuner i et Herred med 5 Lensmandsdistrikter
og udgør 1 Domsaga med 5 Tingslag under
Åbo Hovrätt. Å. hører i gejstlig Henseende
under Åbo Ærkestift og deles i et Bysogn og 15
Landsogne. Ved Rigsdagsvalg danner det een
Valgkreds. Ved Lov af 6. Maj 1920 fik det et
mere selvstændigt Styre end noget andet Län.
Styret udøves af et Landsting, som har
Myndighed til at give Landskabslove, der dog skal
sanktioneres af Rigets Præsident. Beboerne har
ingen Værnepligt, men kan beordres til
Tjeneste ved Lods- og Fyrvæsenet. Skriftsproget
mellem Rigsregeringen og Landskabsmyndighederne
er Svensk. Hovedstad er Mariehamn
(Maarianhamina) med (1924) 1507 Indbyggere. Under
Verdenskrigen anlagde Rusland paa Trods af
Bestemmelserne i Pariser-Freden 1856 stærke
Befæstninger paa Å. omfattende betydelige
Landfæstninger med ret store Troppestyrker, en stærk
Basis for Undervandsbaade og 2 store Lufthavne
samt Radiostationer. Samtidig med Finlands
Selvstændighedserklæring afholdtes en
Folkeafstemning, om Landskabet ønskede Tilknytning
til Finland eller Sverige. Resultatet gav stort
Flertal for Sverige. 13. Febr. 1918 sendtes en
svensk Flaadeafdeling til Å. dels for at
overføre Ålændinge til Sverige, dels for at mægle
mellem den finske Hvide Garde og de russiske
Tropper samt overføre disse sidste til Rusland.
Senere kom ogsaa svenske Landtropper (Göta
lifgarde). 7. Marts 1918 ankom en tysk
Flaadeafdeling med Landgangstropper for at hjælpe
til med Overførelsen af det russiske Mandskab
(2000 Mand). 15. Marts var dette Arbejde
tilendebragt, og de svenske Militærafdelinger
forlod Å. 1919 afholdtes en ny Folkeafstemning,
som resulterede i, at der af 10196 Stemmer blev
afgivet 9735 for Sverige. I Apr. 1919 henvendte
Sverige sig med en Note til Fredskonferencen i
Paris, og paa Englands Foranledning

<img>Situationsplan over Ålandsøerne.</img>
