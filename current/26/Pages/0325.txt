<table>
<td><td c>Ialt<br>1000<br>R. T.<td c>Heraf med<br>Ladning<br>1000 R. T.
<td>Sejlskibe, britiske<td r>1044<td r>621
<td>Sejlskibe, fremmede<td r>21<td r>7
<td>Damp- og Motorskibe, britiske<td r>47069<td r>22322
<td>Damp- og Motorskibe, fremmede<td r>3727<td r>88
</table>

<sp>Jernbanernes</sp> Egenkapital var i 1928
1,2 Milliard £, deres samlede Indtægter 194
Mill. £, Udgifter 154 Mill. £.

<sp>Luftfarten</sp> transporterede i 1928 27659
Passagerer og 772 t Gods; den gennemfløjne
Luftstrækning var 1,0 Mill. km.

Af <sp>Automobiler og Motorcykler</sp>
fandtes 2027000 Stkr. i 1928.
<i>H. S.</i>
</chapter>

<chapter name="England (Andre Næringsveje)">
<b>Andre Næringsveje.</b>

Kulproduktionen er efter Krigen blevet et
af de mest omdiskuterede økonomiske
Spørgsmaal i E., idet Olien paa
Verdensmarkedet i nogen Grad fortrænger Kul som
Brændselsmateriale, hvortil kommer en haard
Konkurrence fra Lande som Tyskland og Polen.
Talrige Kommissioner har været nedsat til
Undersøgelse af Kulminernes Forhold, og
Hovedresultatet af disses Betænkninger er, at
de engelske Kulminer i høj Grad trænger til
Modernisering for at blive tilstrækkelig
rentable. Adskillige Gange har der været store
Arbejdskonflikter (se <sp>Fagforeninger</sp>), og
Arbejdsløsheden har de senere Aar været
mellem 200—300000 af i alt ca. 1200000
Kulminearbejdere. Til Belysning af Kulminernes
Forhold skal meddeles følgende Tal:
<table>
<td><td c>1. Halvaar<br>1927<td c>1. Halvaar<br>1928<td c>1. Halvaar<br>1929
<td>Produktion, Mill. Tons<td>112,4<td>107,5<td>114,1
<td>Omkostninger, Mill. Pund Sterling<td>90,5<td>77,0<td>77,2
<td>Heraf Arbejdsløn, Mill. Pund Sterling<td>62,9<td>51,7<td>52,1
<td>Overskud, Mill. Pund Sterling<td>0,7<td>÷ 5,8<td>1,5
<td>Antal arbejdende Minearbejdere, Mill.<td>0,98<td>0,91<td>0,89
<td>Produktion pr. Arbejdshold, cwts.<td>20,6<td>21,1<td>21,8
</table>

Jernertsproduktionen udgør nu ca. 3 1/2 Mill.
t til Værdi c. 15 Mill. £. Saltproduktionens
Værdi er c. 1,2 Mill. £. Den samlede Værdi af
Bjergværksproduktionen udgjorde i 1928 c. 175
Mill.
<i>H. S.</i>
</chapter>

<chapter name="England (Landbrug)">
<b>Landbrug.</b>

Den tidligere Bevægelse i det engelske
Jordbrug, hvorved Pløjelandet gradvis
indskrænkedes og Arealet med permanent Græs
udvidedes, standsedes ved Verdenskrigen, da der
blev beordret en udvidet Dyrkning navnlig af
Hvede og Kartofler. Den derved foranledigede
Forøgelse af Pløjelandet er senere fuldstændig
tabt, og derefter er Pløjelandets Areal
yderligere aftaget saa meget, at hele
Landbrugsarealet er formindsket fra 27 Mill. acres i
1914 til 25 1/2 Mill. acres i 1927. Den eneste
væsentlige Ændring i Jordbruget er Dyrkning
af Sukkerroer, støttet af en meget stor,
gradvis aftagende Bonus. I 1927—28 var der c.
223000 acres med Sukkerroer. Der er ingen
væsentlig Fremgang at spore i Udbyttet pr.
acre af de forskellige Afgrøder eller i Arealets
Fordeling mellem dem.

Derimod er der Fremgang i Kvægbestanden,
i Mælkeproduktionen og i Antallet af Faar,
men Nedgang i Antallet af Heste i Landbruget.
Aaret 1927 viser en Opgang i Svinebestanden,
men da denne stadig svinger stærkt op og
ned, kan man ikke slutte deraf til en fortsat
Fremgang.

Hvad der er sket i Udviklingen af, hvad man
kan kalde det videnskabelige og administrative
Landbrug, er saa paafaldende, at man er
berettiget til at imødese den Tid, da dette vil
give sig Udslag i Produktionen og
Rentabiliteten, selv om det endnu synes at gaa
langsomt. Forskellig Lovgivning, Forsøgsstationer
og Demonstrationsfelter, Landbrugskonsulenter,
ansatte af Grevskabsraadene, saavel som
Landbrugsministeriets faglige Embedsmænd, og
udmærkede Landbrugskollegier, foruden gode
Skoler af lavere Rang, alt stræber efter at
højne Niveauet i det brede Landbrug, samtidig
med, at der fremdeles findes saa dygtige
Landmænd, særlig Opdrættere, som nogetsteds.
Ministeriet støtter saaledes Kvægavls- og andre
Avlsforeninger, fører Elitestambøger, støtter
Kontrolforeninger, har ved Lov forbudt at
trække om med Hingste til Bedækning,
medmindre disse er godkendte og registrerede;
noget lignende paatænkes for Tyrene. Der
virkes saaledes paa mange Omraader.
Eksempelvis kan anføres, hvilke paafaldende Fremskridt
der er sket i Hønseavl og Æggeproduktionen.

Hønsebestanden var i 1927 43 1/2 Mill., hvilket
er 11 Mill. over 1913. Æggeproduktionen 2165
Mill., hvilket er 900 Mill. over 1913. (Indførslen
var i 1927 2921 Mill. Æg). Under Ministeriets
Ægide og under <i>Agricultural Produce (Grading
and Marking) Act (1928)</i> med Samvirken af
<i>National Poultry Council</i> og andre dannes der
Ægsamlingskredse, som, naar de anerkendes,
kan benytte et af Ministeriet fastsat Varemærke
med Ordene <i>Produce of England and Wales</i>
eller <i>of Scotland</i>. Utvivlsomt vil
Hjemmeproduktionen af Æg i England efterhaanden byde
de indførte Æg en stedse skrappere
Konkurrence (hvortil kommer Konkurrencen fra
Irland, som ved Lov af 1924 har revolutioneret
Æggeproduktionen og Udførslen).

Selvejendom af Landbrug er tiltaget meget
betydeligt i de senere Aar, og i 1927 blev over
36 % af Landbrugsarealet og over 36 % af
Ejendommene dyrket af Selvejere.
<i>Harald Faber.</i>
</chapter>

<chapter name="England (Skovbrug)">
<b>Skovbrug.</b>

Skovbruget i E. er under og efter
Verdenskrigen undergaaet store Forandringer.
1913—14 udgjorde Skovarealet kun 3,9 % af
Totalarealet i Storbritannien og Irland, og
Skovbrugets Standard var ikke høj. Landet
kunde derfor under den senere U-Baadskrig ikke paa
langt nær forsyne sig selv med Træ, trods en
meget haard Hugst i Skovene. Træimporten
maatte lægge Beslag paa en generende stor Del
af den haardt optagne Tonnage. For fremtidig at
være sikret mod saadanne Tilstande besluttede
