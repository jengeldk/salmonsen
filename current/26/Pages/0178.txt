Højvandskanal, som skal afværge Oversvømmelser
og formindske Faren for Isgang. Juli 1923 fandt
et Kommunistoprør Sted. B. styres af en
Overborgmester, en Borgmester, 27 Raadmænd og
102 Borgerrepræsentanter.
<i>M. H-n.</i>
</chapter>

<chapter name="Breslau">
<b>»Breslau«,</b> tysk Krydser, se
<sp>Verdenskrigen</sp>, S. 795, 843, 857.
</chapter>

<chapter name="Breslauer Brunt">
<b>Breslauer Brunt</b>, d. s. s. <sp>Kobberbrunt</sp>.
</chapter>

<chapter name="Bresle">
<b>Bresle,</b> se <sp>Somme</sp>, Departement.
</chapter>

<chapter name="Bressanone">
<b>* Bressanone,</b> italiensk Navn for Brixen.
</chapter>

<chapter name="Bresse, La">
<b>Bresse, La,</b> (1926) 5194 Indb.
</chapter>

<chapter name="Bresslau, H.">
<b>Bresslau,</b> <sp>H.</sp>, blev fordrevet fra sit
Professorat i Strassburg, da Franskmændene besatte
Byen, og levede derefter i Heidelberg, hvor
han døde i Novbr. 1926. Til det sidste var han
en flittig Medarbejder ved <i>Monumenta
Germaniæ historica</i> og har 1921 skrevet dette Værks
Historie.
<i>Kr. E.</i>
</chapter>

<chapter name="Bressuire">
<b>Bressuire,</b> (1926) 5094 Indb.
</chapter>

<chapter name="Brest">
<b>Brest,</b> <sp>By</sp>, (1926) 67861 Indb.;
<sp>Arrondissementet B.</sp> (11 Kantoner, 84 Kommuner)
har (1926) 233913 Indb.
<i>E. St.</i>
</chapter>

<chapter name="Breteuil, H. C. J.">
<b>Breteuil,</b> <sp>H. C. J.</sp>, d. 4. Novbr. 1916.
</chapter>

<chapter name="Breuker">
<b>Breuker,</b> se <sp>Pannonien</sp>.
</chapter>

<chapter name="Brev">
<b>Brev.</b> I Danmark maa en Forsendelse for at
blive postbesørget som Brev i den indenrigske
Forbindelse ikke være over 45 cm i Længden,
30 cm i Bredden og 3 cm i Tykkelsen, og
Vægten maa ikke overstige 1 kg. I Norge kan et
Brev til Indlandet være indtil 45 cm paa hver
Side, men det maa ikke veje over 500 g. I den
internationale Forbindelse gælder samme Maal
som anført for Norge, men Vægtgrænsen er 2
kg. Breve i Rulleform maa i alle de nævnte
Forbindelser være 75 cm i Længden og 10 cm
i Diameter.
<i>T. V. J.</i>
</chapter>

<chapter name="Brevdragere">
<b>Brevdragere,</b> se <sp>Postbud</sp>.
</chapter>

<chapter name="Brevduer">
<b>Brevduer.</b> »De danske Brevdueforeninger«
har nu (1928) 1400 aktive Medlemmer med en
samlet Bestand paa ca. 18000 trænede B. Et
Samarbejde mellem Brevdueforeningerne i
Skandinavien er tilvejebragt gennem den i 1919
stiftede »Skandinavisk Brevdueunion«.
<i>H. Slyrmer.</i>
</chapter>

<chapter name="Brewer">
<b>Brewer,</b> (1920) 6064 Indb.
</chapter>

<chapter name="Brevhemmelighed">
<b>Brevhemmelighed.</b> Borgerlig Straffelov af
15. April 1930 foreskriver Straf af Bøde eller
Hæfte (s. d.) indtil 6 Maaneder for den, der
krænker nogens Fred ved at bryde Brev eller
i øvrigt skaffe sig nogen til en anden rettet
lukket Meddelelse eller unddrage en anden en
saadan Meddelelse, der var rettet til ham.
Under saadanne lukkede Meddelelser maa bl. a.
føres Telegrammer. Paatale sker dog kun efter
Begæring af den forurettede. Under disse
Bestemmelser omfattes ikke Personer, der virker
ved Post-, Jernbane- eller Telegrafvæsenet, idet
der for disse er fastsat en strengere Straf,
saafremt de ulovlig aabner, tilintetgør eller
underslaar Forsendelser, derunder naturligvis
ogsaa Breve. Et saadant Forhold betragtes
nemlig ikke som et Brud paa B., men som en
Forbrydelse i offentlig Tjeneste eller Hverv.
<i>E. L-n.</i>
</chapter>

<chapter name="Brevik">
<img>Situationsplan over Brevik.</img>

<b>Brevik,</b> <sp>Købstad</sp>, Telemark Fylke, (1928)
2427 Indb. Toldintraderne udgjorde 1927 33500
Kr. Handelsflaaden bestod af 3 Dampskibe paa
tilsammen 1846 Brutto Tons, 5 Motorfartøjer
paa 1860 t og 5 Sejlskibe paa tilsammen 2937 t.
Ejendommenes Skattetakster udgjorde 4,8 Mill.
Kr. Antagen Formue 3,7 Mill. Kr. og Indtægt
3,2 Mill. Kr. B. omtales som Handelssted i en
Toldforordning af 1691, men fik først
Købstadrettigheder i 1845. I 1761 brændte B. totalt ned,
kun Kirken, opført 1670, stod igen. B. fik eget
Vandværk i 1860.
<i>M. H.</i>
</chapter>

<chapter name="Brevirostres">
<b>* Brevirostres,</b> de Kortnæbbede, en stundom
benyttet Fællesbetegnelse for forskellige
Vadefugle, f. Eks. Brokfugle, Vandhøns og Traner.
<i>R. H. S.</i>
</chapter>
