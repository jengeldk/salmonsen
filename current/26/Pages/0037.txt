kroatisk Universitet med (1919) 145 Lærere og
3175 Studerende. Der findes desuden en
Handelshøjskole med 8 Professorer og 460
Studerende samt en Veterinærskole med 4 Lærere
og 62 Elever.
<i>M. H-n.</i>
</chapter>

<chapter name="Agrément">
<b>* Agrément</b> [-'mã]. Inden en Gesandt
udnævnes til at repræsentere sit Land hos en
anden Stats Regering, lader Afsenderstaten
forhøre, om Modtagerstaten er villig til at
modtage den paagældende som Gesandt. Det
imødekommende Svar paa en saadan Forespørgsel
kaldes A., og Gesandten siges, indtil han har
overrakt sit Kreditiv, at være <sp>agréeret</sp>. Jfr.
i øvrigt <sp>Gesandt</sp>.
<i>G. R.</i>
</chapter>

<chapter name="Agri">
<b>Agri,</b> se <sp>Potenza</sp>.
</chapter>

<chapter name="Agriania">
<b>Agriania,</b> d. s. s. <sp>Agrionia</sp>.
</chapter>

<chapter name="Agrigan">
<b>Agrigan,</b> se <sp>Marianerne</sp>.
</chapter>

<chapter name="Agrikulturkemi">
<b>Agrikulturkemi</b>, d. s. s.
<sp>Jordbrugskemi</sp>.
</chapter>

<chapter name="Agterløber">
<b>Agterløber,</b> se <sp>Forløber</sp>.
</chapter>

<chapter name="Agueda">
<b>Agueda,</b> se <sp>Salamanca</sp>.
</chapter>

<chapter name="Aguijan">
<b>Aguijan,</b> se <sp>Marianerne</sp>.
</chapter>

<chapter name="Aguilar de Campos">
<b>Aguilar de Campos,</b> (1920) 1793 Indb.
</chapter>

<chapter name="Aguilar de la Frontera">
<b>Aguilar de la Frontera,</b> (1920) 14864 Indb.
</chapter>

<chapter name="Aguilarit">
<b>Aguilarit,</b> se <sp>Blyglans</sp>.
</chapter>

<chapter name="Aguilas">
<b>Aguilas,</b> (1920) 17078 Indb.
</chapter>

<chapter name="Aguinaldo y Famo, E.">
<b>Aguinaldo y Famo,</b> <sp>E.</sp>, optraadte 1926 som
Fører for et lille indfødt Parti, der støttede det
amerikanske Styre over for Kravet om større
Uafhængighed og Selvstyre.
<i>F. de F.</i>
</chapter>

<chapter name="Ahle, Johan Rudolph">
<b>* Ahle,</b> <sp>Johan Rudolph</sp>, tysk
Komponist (1625—73), var Organist og Kantor i
Thüringen og komponerede talrige kirkelige
Korværker, Arier og flerstemmige Sange (udgivne
i Udvalg i »Denkmäler deutscher
Ton-Künstler«); flere smukke Koralmelodier af A. er
endnu i Brug, saaledes: »Søde Jesu, vi er her«.
<i>W. B.</i>
</chapter>

<chapter name="Ahlefeldt">
<b>Ahlefeldt,</b> ældgammel, vidtforgrenet og
mægtig holstensk Adelsslægt, der maaske har
samme Oprindelse som Slægterne <sp>Rumohr</sp>,
<sp>Rastorp</sp> og <sp>Rosendal</sp>, idet disse og
Slægten A. førte samme Vaaben: Skjoldet delt,
1. Felt en Sølv- eller sort Ørnevinge, fast paa
Delingen, i blaat, 2. Felt tre Gange tværdelt
af Sølv og rødt, senere to røde Bjælker i
Sølv, paa Hjelmen en paa en rød Pude med
Guld-Kvaster siddende hvid Hund - Rakke
eller Støver — med rødt Halsbaand. I latinske
og nedertyske Diplomer fra Middelalderen
skrives Navnet i Flæng <sp>de</sp> (<sp>van</sp>) <sp>Alevelde</sp>
(<sp>Alvelde</sp>) eller <sp>Anevelde</sp> (<sp>Anvelde</sp>).
Slægtens Hjemstavn kan stedfæstes til den
nuværende Landsby A., to Mil Nord for
Rendsborg.

<sp>Benedict (I) von A.</sp> var 1319 i Hertug
Henrik af Mecklenborgs Tjeneste, nævnes
allerede det følgende Aar som Grev Johan III af
Holstens lenspligtige Mænd, sluttede sig senere
til Kong Valdemar Atterdag. Sønnen,
<sp>Benedict (II) von A.</sp> (død o. 1360), var nøje
knyttet til samme Konge. Fra hans Sønner,
Hr. <sp>Benedict (III) von A.</sp>, der endnu
nævnes 1404, og <sp>Hr. Johan von A.</sp> (død o.
1390), nedstammer Slægtens endnu blomstrende
to Hovedlinier.

Den førstnævnte af disse to Brødre var Kong
Valdemar's Raad, men hørte efter de jyske og
holstenske Adelsmænds Frafald fra Kongen til
dennes Modstandere. Han ejede betydeligt
Jordegods paa de danske Øer. Blandt hans Sønner
skal nævnes Hr. <sp>Claus von A.</sp> til Søgaard,
der 1404 faldt i Kampen mod Ditmarskerne,
og <sp>Volf von A.</sp> til Nøer, som 1424 afgav
Vidnesbyrd om Hertugdømmet Slesvigs
Udstrækning og dets Lensforhold til Danmark.
Hr. Claus var Fader til <sp>Benedict von A.</sp>
til Søgaard (død o. 1440), hvis uddøde
Efterslægt, som ejede Graasten, bl. a. talte
Overhofmester hos Enkedronning Charlotte Amalie,
Deputeret for Finanserne, Vicestatholder i
Hertugdømmerne, Geheimeraad og Hvid Ridder
<sp>Joachim von A.</sp> til Bukhagen, Olpenæs
og Løitmark (1646—1717) og dennes Søn,
Geheimekonferensraad, Kammerherre og Blaa
Ridder <sp>Hans Adolph von A.</sp> til Bukhagen
(1679-1761), der 1711-14 var Gesandt i Berlin,
gift med Christian Gyldenløve's Enke, Dorothea
Krag; endvidere til Hr. <sp>Johan von A.</sp> til
Lehmkulen og Wittmold (død o. 1464), der
1448, som den fornemste blandt samtlige
holstenske Adelsmænd, medbeseglede Kong
Christiern's Haandfæstning, og endelig til <sp>Godske
von A.</sp> til Bossee og Lindau, sidst omtalt 1475
som Medlover for Marianerstiftelsen i
Flensborg. Fra Hr. Johan nedstammede
Generalkrigskommissær <sp>Cai von A.</sp> til Mehlbek,
Saxtorp og Eskildsmark (1591—1670), der hørte
til de af Christian IV mest benyttede
slesvig-holstenske Adelige og som efter Frederik III's
Tronbestigelse udnævntes til Medlem af det
nyoprettede Regeringskancelli i Glückstadt.
Hans Søn, Kammerherre hos Dronning Sophie
Amalie, senere Overlanddrost i Oldenborg og
Delmenhorst, Geheimeraad og Hvid Ridder,
Grev <sp>Burchard A.</sp> til Eskildsmark
(1634—95), blev ved Patent af 7. Maj 1672 optaget i
dansk grevelig Stand. Fra en af sidstnævntes
Sønnesønner, Kommandant i Rendsborg, General 
af Infanteriet, Kammerherre og Hvid Ridder,
Grev <sp>Conrad A.</sp> (1705—86), stammer den nu
kun i Udlandet blomstrende Linie Eskildsmark,
hvis Overhoved siden 31. Decbr. 1716 har
Lensgreves Titel og Rang. Den ovennævnte
Generalkrigskommissær C. von A.'s yngre
Broder, Oberst <sp>Henrik von A.</sp> til
Lehmkulen og Lindau (1592—1674), forsvarede 1644
Passet ved Wärpinge nær Lund og blev Ridder
af Elefanten ved Kong Frederik III's Hylding.
Hans Sønnesøn, Kommandant i Glückstadt,
Generalløjtnant <sp>Balthasar von A.</sp> til
Lindau, Aschau og Fresenhagen (1684—1752),
som tidligere havde staaet i holsten-gottorpsk
militær og civil Tjeneste, sidst som
Geheimeraad, var Fader til Kommandant i Ratzeburg,
General <sp>Siegfried Ernst von A.</sp> til
Steinhausen ved Wismar (1721—92) og til
General af Kavalleriet, Geheimekonferensraad og
Hvid Ridder <i>Hans Adolph von A.</i>
(1722—1807). Sidstnævnte var Deputeret i
Generalitets- og Kommissariatskollegiet, en Tid Direktør
for den kgl. Veterinærskole og benyttedes i
diplomatiske Sendelser, saaledes 1776—79 som
Gesandt i St. Petersborg. Ovennævnte Godske
von A. til Bossee blev Fader til <sp>Henrik von
A.</sp> til Lindau, som faldt 1500 ved Hemmingsted
og hvis først 1871 paa Mandssiden uddøde
Afkom ejede Königsförde, og til <sp>Claus von</sp>
