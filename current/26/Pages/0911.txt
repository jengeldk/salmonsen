rekommanderede, Forsendelser og Værdibreve
til 67092 Kr. samt Værdipakker for 17864 Kr. I
1925 ankom 34300 Breve og Værdibreve for
83392 Kr., men disse Tal sank atter i 1928 til
15800 Breve, Værdibreve for 55800 og
Værdipakker for 15100, idet 1925 var
Polflyvningsaaret.

Antal Postforsendelser i 1928 var
Brevforsendelser indenrigs 117 Mill., til Udlandet 12,9 Mill.
og fra Udlandet 18,9 Mill. Tilsammen 149,3 Mill.
Pakker, indenrigsk 2,3 Mill., til Udlandet 175000
og fra Udlandet 688000. Tilsammen 3,2 Mill.
Postanvisninger, indenrigsk 3,8 Mill., til
Udlandet 227000 og fra Udlandet 106000.
Tilsammen 4,1 Mill. Aviser, indenrigsk 153 Mill.,
til Udlandet 1,3 Mill. og fra Udlandet 1,7 Mill.
Tilsammen 156 Mill. Samtlige Forsendelser,
indenrigsk og udenrigsk, bliver 312,7 Mill.
Samtlige Værdibeløb sendt indenrigs og udenrigs
var i 1928 1478 Mill. Kr. samt
Postopkrævningsbeløb for 17,1 Mill. Kr. I 1928 blev der sendt
108 Millioner almindelige Breve til Ind- og
Udland, 10,4 Mill. Brevkort og 25 Mill. Korsbaand,
og der blev sendt ca. 4 Mill. Værdibreve.
Post-opkrævningsbeløbet i 1928 var tilsammen for
Ind- og Udland 17,1 Mill. Kr.
<i>M. H.</i>
</chapter>

<chapter name="Potchefstroom">
<b>Potchefstroom</b> har 83365 Indb. (1921),
hvoraf 8189 Europæere (9336 i 1926).
<i>W. P.</i>
</chapter>

<chapter name="Poteidaia">
<b>Poteidaia,</b> d. s. s. <sp>Potidaia</sp>.
</chapter>

<chapter name="Potenza">
<b>Potenza</b> omfatter i geografisk Henseende
hele Landskabet Basilicata, 9987 km<sup>2</sup> med
494995 Indb. (1925) eller 49,6 pr. km<sup>2</sup>. I
administrativ Henseende omfatter Provinsen
(Comparimento) 6194 km<sup>2</sup> med 347666 Indb. (kalkuleret
1926), Resten udgør Provinsen Matera.
Hovedstaden P. di Basilicata har 18604 Indb. (1925).
<i>W. P.</i>
</chapter>

<chapter name="Poti">
<b>Poti,</b> Distriktshovedstad i Georgien, har
13109 Indb. (1926). Distriktet P. har 14207 Indb.
(1926).
<i>W. P.</i>
</chapter>

<chapter name="Potosi">
<b>Potosi,</b> Departement. Befolkningen ansloges
1915 til 531000, hvilket dog vilde betyde en
usandsynlig Stigning af Befolkningen siden
sidste Folketælling 1910. Byen P. anslaas 1924 til
30100 Indb.
<i>M. V.</i>
</chapter>

<chapter name="Potsdam">
<b>Potsdam.</b> 1) Regeringsdistrikt P. har et Areal
af 19835,5 km<sup>2</sup> med (1925) 1299894 Indb., 65,5 pr,
km<sup>2</sup>. - 2) Byen P. har (1925) 65672 Indb. Tæt
ved Neue Palais i Sanssouci-Parken findes
Eks-kejserinde Auguste Viktorias Grav (død i Doorn
ved Utrecht 1921). Vest for Jungfernsee ligger
Slottet Cecilienhof, bygget 1913—17 til den
kronprinselige Familie.
<i>M. H-n.</i>
</chapter>

<chapter name="Pottefugl">
<b>Pottefugl,</b> se <sp>Fluesnappere</sp>.
</chapter>

<chapter name="Potto">
<b>Potto,</b> se <sp>Halvaber</sp>, S. 723.
</chapter>

<chapter name="Pottowatomies">
<b>Pottowatomies,</b> se <sp>Chippeways</sp>.
</chapter>

<chapter name="Pouce">
<b>* Pouce</b> [pus], ældre fransk Tomme = 27,07
mm.
<i>H. J. N.</i>
</chapter>

<chapter name="Pouchong">
<b>Pouchong,</b> se <sp>Te</sp>.
</chapter>

<chapter name="Poueigh, Jean">
<b>Poueigh,</b> <sp>Jean</sp>, d. s. s. <sp>Séré, O.</sp>
</chapter>

<chapter name="Poulaille, Henri">
<b>* Poulaille</b> [pu'la.j], <sp>Henri</sp>, fransk
Forfatter, f. 1896. P. staar de internationalt,
kommunistisk sindede Kredse om Rolland og Barbusse
nær. Med Romanerne <i>Ils étaient quatre</i> (1925),
<i>Arnes neuves</i> (1925) og <i>L'Enfantement de la Paix</i>
(1926) indtog han en førende Plads blandt
Frankrigs yngre Skribenter. Med blændende
stilistisk Evne forbinder han Evnen til aldrig som
Barbusse at lade Tendensen overstraale den
kunstneriske Sandfærdighed. Ogsaa et
fortrinligt Essay om Charlie Chaplin maa nævnes.
<i>F. S.</i>
</chapter>

<chapter name="Poulenc, Francis">
<b>* Poulenc</b> [pu'la], <sp>Francis</sp>, fransk
Komponist, f. 7. Januar 1899 i Paris, Elev bl. a. af
<sp>Ch. Koechlin</sp> (s. d., <i>Suppl</i>.) har paavirket
af <sp>E. Satie</sp> og af Digteren <sp>Cocteau</sp> skrevet
Musik i modernistisk Stil af et ofte populært
humoristisk, men bisart og sarkastisk Indhold
(<i>Le Bestiaire ou Cortège d'Orphée</i>, <i>Rhapsodie
nègre</i>, <i>Cocards</i>, <i>Chansons à boire</i>. Digte af
Cocteau og Apollinaire for en Stemme med
forskellig bisar Ledsagelse). P. har paa Kunstrejse til
Kjøbenhavn fremført egne kammermusikagtige
Værker.
<i>W. B.</i>
</chapter>

<chapter name="Poulsen, Adam">
<b>Poulsen,</b> <sp>Adam</sp>, fejrede 14. Novbr. 1926
sammen med Broderen Johs. P. 25-Aars
Jubilæum under et Gæstespil paa Det kgl. Teater,
hvor han udførte Skule Jarl i »Kongsemnerne«;
iøvrigt har han fortsat sit Turnéliv, der bl. a.
har ført ham til Island, paa hvis Hovedscene i
Reykjavik han som Prinsen i »Der var
engang —« 1925 var den første danske
Skuespiller, som optraadte blandt islandske Kolleger.
Maj 1929 udførte han med Held paa Tysk Pastor
Bratt i »Over Evne« paa Teatret i Lübeck. Fra
Juli 1930 er P. Det kgl. Teaters Direktør, og
naar Talescenen kan tages i Brug, skal han som
Chef gennemføre Teaterloven af Februar 1930.
<i>R. N.</i>
</chapter>

<chapter name="Poulsen, Axel">
<b>* Poulsen,</b> <sp>Axel</sp>, Billedhugger, f. 1. Dec.
1887 i Kjøbenhavn. Elev af Akademiet 1908—11.
Fik 1912 den lille Guldmedaille, 1913 den store
Guldmedaille, 1914 Eckersbergmedaillen. Har
foretaget Rejser til Frankrig, Grækenland og
Italien. Udstiller paa Charlottenborg.
Hovedværker: »Den første Kærlighed« (Kunstmuseet);
Frise paa K. F. U. K.'s Bygning i
Kannikestræde; Bronzeport paa Axelborg; Altertavler i
Ansgarkirken i Odense, Fredens Kirke ved
Odense, Skjoldborg Kirke; Relieffer i
Kjøbenhavns Stadions Portal; Fontæne i Haderslev;
Genforeningsmonument ved Fælledparkens
Indgang (Kjøbenhavn).
<i>J. St.</i>
</chapter>

<chapter name="Poulsen, D. T.">
<b>Poulsen,</b> <sp>D. T.</sp> Planteskolen senere udvidet
ved Køb af Kellerisgaard, hvortil bl. a.
knyttedes Tiltrækning af nye Sorter af
Polyantha-Roser, hvilke har vundet Anerkendelse baade
her og i Udlandet. D. 23. Juli 1925.
<i>P. F.</i>
</chapter>

<chapter name="Poulsen, Johannes">
<b>Poulsen,</b> <sp>Johannes</sp>, forlod ved Udgangen
af Sæsonen 1927 Det kongelige Teater
sammen med sin Hustru, Solodanserinden <sp>Ulla
P.</sp> (s. d.; <i>Suppl</i>.) for at drage paa Turné
i Danmark og de øvrige nordiske Lande, hvor
han ogsaa siden har virket som Sceneinstruktør.
Hans Optræden i Kjøbenhavn har indskrænket
sig til et Gæstespil paa det ny Teater (Harlekin
i »De Usynlige«) og senest (1929) paa Betty
Nansen-Teatret. 1927 og 1929 ledede han
Holberg'ske Gæstespil med danske Skuespillere i
Paris og Holland. Fra Juli 1930 vil P. atter
være knyttet til Det kgl. Teater, ogsaa som
Sceneinstruktør.
<i>R. N.</i>
</chapter>

<chapter name="Poulsen, Knud">
<b>* Poulsen,</b> <sp>Knud</sp>, Forfatter, Journalist, f.
16. August 1881 i Kjøbenhavn. Student 1900.
Medarbejder ved »København« 1905—20, ved
»Politiken« fra 1921. Debuterede 1915 med
»Breve fra det Fjerne« (heri bl. a. Skildringer
