<chapter name="Oktansyre, normal">
<b>Oktansyre,</b> <sp>normal</sp>, d. s. s.
<sp>Kaprylsyre</sp>.
</chapter>

<chapter name="Oku, Yasukata">
<b>Oku,</b> <sp>Yasukata</sp>, Greve, japansk
Feltmarskal, blev Greve i 1905, var 1906—12 Chef for
Generalstaben, 1912 blev han Medlem af det
højeste Krigsraad og Feltmarskal og var
1914—16 Krigsminister. D. Juli 1930.
<i>E. C.</i>
</chapter>

<chapter name="Okularmikrometer">
<b>Okularmikrometer,</b> se <sp>Mikroskop</sp>
(Maalinger med M.).
</chapter>

<chapter name="Okularring">
<b>* Okularring,</b> det virkelige Billede, som
Okularet danner af Objektivet (se <sp>Kikkert</sp>).
Forholdet mellem Objektiv diameteren og O.'s
Diameter er lig Forholdet mellem Objektivets
og Okularets Brændvidder og altsaa lig
Kikkertens Forstørrelse.
<i>J. K. E.</i>
</chapter>

<chapter name="Okuloma">
<b>Okuloma,</b> se <sp>Bonnyflod</sp>.
</chapter>

<chapter name="Okushiri">
<b>Okushiri,</b> se <sp>Japan</sp>, S. 805.
</chapter>

<chapter name="Olafsen, O.">
<b>Olafsen,</b> <sp>O.</sp>, har udgivet »Ulvik i fortid og
nutid. En bygdebok« (2 Bind, 1925) og »Norsk
prestegaardsliv. Kulturhistoriske skildringer fra
vaare prestegaarde« (1927).
<i>Wt. K.</i>
</chapter>

<chapter name="Ólafsvik">
<b>Ólafsvik,</b> (1927) 428 Indb.
</chapter>

<chapter name="Olason, Páll Eggert">
<b>* Olason,</b> <sp>Páll Eggert</sp>, islandsk
Historiker, f. 3. Juni 1883; Student 1905; efter at
have virket ved Landsbiblioteket blev han
<i>cand. jur.</i> ved Reykjaviks Universitet 1918,
men han interesserede sig mest for Islands
Historie og blev <i>Dr. phil.</i> 1919 ved 1. Del af et
større Værk: »Menn og mentir«, der afsluttedes
1926 med 4. Del; Værket handler om de
centrale Skikkelser i Landets Historie og
Litteratur i det 16. Aarhundrede
(Reformationsaarhundredet). Det er et meget udførligt Værk,
bygget paa førstehaands Studier, grundigt og
nøjagtigt. O. blev Professor i Islands Historie
1921. Han havde 1918 begyndt at udgive et
Katalog over Landsbibliotekets Haandskrifter, der
siden er blevet fortsat. Som Følgeskrift til
Universitetets Aarbog 1924 udgav O. en
Afhandling om Salmedigtningen efter
Reformationen. Han har oversat »Arni Magnusson's
Optegnelser«, der er udgivet i J. Clausen's og
Rist's Memoirer og Breve 1918. O. er en meget
produktiv, hurtig og grundig Arbejder, der har
offentliggjort Afhandlinger om forskellige
Emner i forskellige Tidsskrifter. Han leder
Udgivelsen af <i>Diplomatarium Islandicum</i> og er
det islandske þjóðvinafjelags Formand. Fra
Jan. 1930 er O. Direktør i den nystiftede
Fiskeribank i Reykjavik.
<i>F. J.</i>
</chapter>

<chapter name="Olathe">
<b>Olathe,</b> (1920) 3268 Indb.
</chapter>

<chapter name="Olav">
<b>* Olav,</b> Norges Kronprins, f. 2. Juli 1903. Efter
at have aflagt <i>examen artium</i> 1921 gennemgik
han Krigsskolen 1921—24 og aflagde
Officerseksamen og blev Premierløjtnant i Infanteriet som
Nr. 4 af sit Kuld. Samtidig udnævntes han
ogsaa til Premierløjtnant i Marinen. Han
tjenstgjorde derpaa i Rekrutskolen som
Næstkommanderende i 1925 og gennemgik et 2aarigt
Kursus ved Balliol College i England, hvor
han aflagde Eksamen 1926 i Socialøkonomi
og politisk Økonomi og Statsforfatningslære.
I 1927 genemgik han Vinterskolen og i
1928 Infanteriets Skydeskole. Da han den 2.
Juli 1921 fyldte 18 Aar, fik han Adgang til
Statsraadet, dog uden Stemme. I 1924 var han
21 Aar og havde da naaet den for Norges
Konge bestemte Myndighedsalder og aflagde
den i Grundloven fastsatte Ed. Den 21. Marts
1929 blev han viet i Vor Frelsers Kirke i Oslo
til den svenske Prinsesse Martha, født 28. Marts
1901 og Datter af Prins Carl af Sverige og
Prinsesse Ingeborg af Danmark. Brylluppet
blev fejret under stor og hjertelig Deltagelse
fra hele Folkets Side.
<i>M. H.</i>
</chapter>

<chapter name="Olbernhau">
<b>Olbernhau,</b> (1925) 10017 Indb.
</chapter>

<chapter name="Olca">
<b>Olca,</b> se <sp>Bolivia</sp>.
</chapter>

<chapter name="Oldbury">
<b>Oldbury,</b> (1927) 43120 Indb.
</chapter>

<chapter name="Oldcastle">
<b>Oldcastle,</b> se <sp>Falstaff</sp>.
</chapter>

<chapter name="Oldenburg">
<b>Oldenburg,</b> Fristat, omfatter 6424 km<sup>2</sup> med
(1925) 545172 Indb., 85 pr. km<sup>2</sup>. Fordelingen paa
Fristatens 3 Omraader er flg.: Oldenburg 5379
km<sup>2</sup> med 442029 Indb. eller 82 pr. km<sup>2</sup>, Lübeck
542 km<sup>2</sup> med 47494 Indb. eller 188 pr. km<sup>2</sup>,
Birkenfeld 503 km<sup>2</sup> med 55649 Indb. eller 111 pr.
km<sup>2</sup>. Befolkningstilvæksten 1910—25 udgør 12,9
%. Der fandtes 1927 763 Folkeskoler, 7 højere
Borgerskoler, 3 Mellemskoler, 5 Gymnasier, 3
Reformgymnasier, 1 Realgymnasium, 6
Overrealskoler, 1 Overlyceum, 8 Lyceer, 2
Realskoler, 1 Lærerseminarium, 1 Pigerealskole, 1
Søfartsskole, 1 Ingeniørakademi, 2 tekniske
Skoler og 1 højere Handelsskole. — Af
Arealet er 67,4 % anvendt til Land- og Havebrug,
10,3 % Skov, 1,25 % bebygget, 8,6 % ukultiveret
Mose, 7,71 % uproduktivt, 3,4 % Veje, 1,2 %
Vand. I 1927 fandtes 57000 Heste, 365000 Stkr.
Hornkvæg, 559000 Svin, 22000 Faar, 25000
Geder, 1531000 Stkr. Fjerkræ og 15000 Bistader.
1925 fandtes 15799 industrielle Virksomheder,
som sysselsatte 69578 Personer. — 1926 bestod
Handelsflaaden af 191 Dampere paa 35267
Registertons og 151 Flodfartøjer paa 21252
Registertons. — Landdagen bestaar nu af 40
Medlemmer, valgt for 3 Aar. O. deles i 5
Stæder og 12 Amtsdistrikter. Statens Indtægter var
1927 19508000 Reichsmark, Udgifterne 19774300
Reichsmark.
<i>M. H-n.</i>
</chapter>

<chapter name="Oldenburg (Historie)">
<b>Historie.</b>

Efter den republikanske Forfatnings
Ikrafttræden 1919 styrede en af Weimarkoalitionen
udgaaet Regering indtil 1923; men fra det
Tidspunkt har det upolitiske
Embedsmandsministerium Finckh været ved Magten, idet
Højregrupperne og Venstregrupperne i Landdagen
(der tæller 48 Medlemmer) har været
nogenlunde lige stærke. Et Opløsningsvalg i 1925,
som Centrum fremkaldte for at faa en politisk
Regering, førte ikke til noget, og ogsaa efter
Valgene 1928, hvor Højregrupperne fik
Flertallet, er Ministeriet Finckh blevet siddende.
<i>C. A. T.</i>
</chapter>

<chapter name="Oldenburg">
<b>Oldenburg,</b> Hovedstad i Fristaten O., har
(1925) 52723 Indb., hvoraf c. 1/12 Katolikker.
Et Polyteknikum oprettedes 1922. Det tidligere
storhertugelige Slot (1607—15) rummer siden
1921 et Museum for Kunst og Kulturhistorie.
Hjemmehørende i O. var 1926 17 Søskibe paa
24111 Brutto-Registertons. Havnen blev 1926
anløbet af 3683 Flodskibe og 169 Søskibe (25734
Netto-Registertons).
<i>M. H-n.</i>
</chapter>

<chapter name="Oldenburg">
<b>Oldenburg,</b> By i preussisk Provins
Schleswig-Holstein, (1927) 2929 Indb.
</chapter>

<chapter name="Oldenburgere">
<b>Oldenburgere,</b> se <sp>Heste</sp>, S. 398.
</chapter>

<chapter name="Old Foresters">
<b>Old Foresters,</b> se <sp>Friendly
Societies</sp>.
</chapter>
