<chapter name="Bruusgaard, H. E.">
<b>Bruusgaard,</b> <sp>H. E.</sp>, blev Chef for Marinens
Torpedo- og Maskinskole 1915. Lærer i
Minevæsen paa Søkrigsskolen.
<i>M. H.</i>
</chapter>

<chapter name="Bruvik">
<b>Bruvik,</b> <sp>Herred</sp>, Nordhordland
Sorenskriveri, Hordaland Politidistrikt, Hordaland Fylke,
(1920) 4095 Indb. Af Arealet 392 km<sup>2</sup> er 9 km<sup>2</sup>
Ager og Eng, 89 km<sup>2</sup> Skov, 7 km<sup>2</sup> Ferskvand,
Resten er Fjeld og Myr. Antagen Formue 1927
var 11,6 Mill. Kr. og Indtægt 5293000 Kr.
<i>M. H.</i>
</chapter>

<chapter name="Bruxelles">
<b>Bruxelles</b> har (1926) med Forstæder 808664
Indb. I Byomraadet indlemmedes 1921 de
nordlige Forstæder Laeken, Haeren og Neder- og
Over-Heembeek samt delvis
Molenbeek-Saint-Jean i Vest og Schaerbeek i Øst. I Syd begynder
B. at vokse sammen med Forstæderne Torest,
Uccle og Watermael-Boitsfort og i Øst med
Woluwe-Saint-Lambert. Byens Fysiognomi er
ikke undergaaet større Forandringer og har
ikke lidt nogen Overlast under Verdenskrigen.
1918 købte Byen B. Hertugen af Arenbergs
Palæ, som derefter igen har faaet sit gamle
Navn, Palais d'Egmont. Det rummer nu <i>la
Société belge de Géographie</i>, <i>l'Institut national de
Commerce</i> og <i>la Maison des étudiants</i>. Edith
Cavell's Celle i St. Gilles Fængsel er omdannet
til et Edith Cavell-Museum. Ved Notre-Dame
Kirken i Laeken afsløredes 1927 et Monument
for ukendte franske Soldater, faldne paa
belgisk Jord. Paa Place du Congres i Rue Royale
findes siden 1922 den ukendte belgiske Soldats
Grav, Mage til den paa Place de l'étoile i
Paris. — B.-Charleroi-Kanalen forbinder B. med
Kul- og Industridistrikterne omkring Charleroi.
Willebroek-Kanalen er 28 km lang og er siden
1922 uddybet til 6,5 m Dybde og en Bredde af
40—100 m og har 4 Sluser paa 114 m's
Længde. En ny Yderhavn mellem Laeken og
Vilvorde aabnedes 1922 og blev s. A. anløbet af
Søskibe paa i alt 60000 Register Tons. En
Lufthavn findes i Haeren med faste Ruter til
London, Antwerpen og Basel. Under
Verdenskrigen blev B. besat af Tyskerne og var Sæde for
den tyske Civilforvaltning og
Generalguvernøren. General Sixt von Armin's tyske Tropper
ankom til B. 20. Aug. 1914. 2. Septbr. 1914 blev
Feltmarskal von der Goltz udnævnt til
Generalguvernør over Belgien med Sæde i B. Han
afløstes i 1915 af General von Bissing. B. var
Sæde for den nationale Hjælpekomité, som i
Forbindelse med Hoover's amerikanske Komité
organiserede den belgiske Befolknings
Forsyning med Levnedsmidler. 12. Oktbr. 1915 blev
den engelske Sygeplejerske Edith Cavell skudt
i B. af Tyskerne. 10. Novbr. 1918 udbrød blandt
de tyske Besættelsestropper et Oprør mod
Officererne, og det kom til alvorlige Kampe paa
Place Charles-Rogier foran Gare du Nord. 18.
Novbr. trak de tyske Besættelsestropper bort,
og den belgiske Armé holdt sit Indtog under
storstilede nationalistiske Demonstrationer, der
gentog sig ved Kongefamiliens Tilbagekomst 22.
Novbr. 1918. Den internationale
Finanskonference holdt Møder i B. i Juli, Septbr-Oktbr og
Decbr 1920.
<i>M. H-n.</i>
</chapter>

<chapter name="Bruxellien">
<b>Bruxellien,</b> se <sp>Tertiærformation</sp>.
</chapter>

<chapter name="Bruzzi, Stefano">
<b>* Bruzzi</b> [-tsi], <sp>Stefano</sp>, italiensk Maler,
f. 1835 i Piacenza, d. 1911, studerede i sin
Fødeby (hvor han 1885 blev Professor og
Direktør for Kunstskolen) og i Rom. Han
malede Genrebilleder med Bønder og Dyr fra
Apenninerne og regnes for Forløberen for
Segantini. Malerier af B. i Roms moderne
Galleri og andre italienske Museer.
<i>A. Hk.</i>
</chapter>

<chapter name="Bryan">
<b>Bryan,</b> (1920) 6307 Indb.
</chapter>

<chapter name="Bryan, W. J.">
<b>Bryan,</b>< sp>W. J.</sp>, d. 26. Juli 1925. Han gjorde
sig i sin sidste Tid særlig bemærket som
Talsmand for Alkoholforbudet og som religiøs
Agitator mod den darwinistiske Udviklingslære.
<i>H. J-n.</i>
</chapter>

<chapter name="Bryce, J.">
<b>Bryce,</b> <sp>J.</sp>, d. 22. Jan. 1922. Han virkede
under Verdenskrigen bl. a. som Medlem af
Komiteer, der skulde undersøge Tyskeres og Tyrkers
Forsyndelser mod Folkeretten. Skrifter fra hans
sidste Aar: <i>Essays and Addresses in War Time</i>
(1918), <i>The Study of American History</i> (1921),
<i>Memoirs of Travel</i> (1922).
<i>H. J-n.</i>
</chapter>

<chapter name="Brücker, Georg Valdemar">
<b>* Brücker,</b> <sp>Georg Valdemar</sp>, dansk
Præst, f. 10. Decbr. 1852 i Kjøbenhavn, d. 14.
Jan. 1929 i Aagaard. Studerede først
Polyteknik, derefter Teologi; efter Embedseksamen
1880 blev han Kapellan i Øster Starup og 1887
Præst for en fri Kreds i Sognet, der 1896
anerkendtes som Valgmenighed, men 1922 atter
gik over til at være Frimenighed; 1899—1918
var han tillige Forstander for Aagaard
Folkehøjskole; skrev bl. a. »Religiøse Overvejelser«
(1896), »Ord og Skrift« (1912), »Et Livssyn«
(1916), »Johannes Døberen« (1918), »Mit Livs
Vej« (1925) samt talrige Artikler i
»Højskolebladet«, i hvilke han forfægtede et frisindet,
til Tider doktrinært-radikalt grundtvigiansk
Standpunkt.
<i>H. M.</i>
</chapter>

<chapter name="Brückner, A.">
<b>Brückner,</b> <sp>A.</sp>, udgav 1926—27 »Slownik
etymologiczny jezyka polskiego« (»Etymologisk
Ordbog over det polske Sprog«). Han var
Professor i slavisk Filologi i Berlin indtil 1924.
<i>H. C-e.</i>
</chapter>

<chapter name="Bryde, G. M.">
<b>Bryde,</b> <sp>G. M.</sp>, Vicepræsident i Norges
Rederforbund 1912—15 og i stor Udstrækning
fungerende Præsident, medens Præsidenten,
Gunnar Knudsen, var Statsminister. Var Medlem af
Delegationen, som i 1917 blev sendt til Amerika
for at forhandle med Shipping Board om
Erstatning i Anledning af Beslaglæggelsen af
Nybygningskontrakter, kontraheret i Amerika af
norske Redere. Beslaglagt 3. Aug. 1917. Efter
Krigen slog B. sig ned i Amerika (Kalifornien)
som Skibsmægler og Reder.
<i>M. H.</i>
</chapter>

<chapter name="Brydning">
<b>Brydning,</b> se <sp>Bogtryk</sp>, S. 564.
</chapter>

<chapter name="Brügge">
<b>Brügge,</b> (1925) 52894 Indb. Efter
Antwerpens Fald blev Byen besat af Tyskerne 14.
Oktbr. 1914 og forblev i deres Besiddelse til
19. Novbr. 1918. Under hele Verdenskrigen var
B. i Forbindelse med Zeebrügge
Operationsbasis for tyske Torpedobaade, hvorfor
Jernbanestationen, Kanalen og de militære Anlæg
gentagne Gange bombarderedes af engelske
Flyvere i Tiden Aug. 1915—Aug. 1918. I alt
nedkastedes ca. 2000 Bomber. Byen selv led ingen
Skade.
<i>M. H-n.</i>
</chapter>

<chapter name="Bryggerhest">
<b>* Bryggerhest.</b> Betegnelse for en stor, svær
Hest, opstaaet ved, at Bryggerierne sædvanlig
anvender saadanne Heste til deres tunge
Køretøjer.
<i>A. M. S.</i>
</chapter>

<chapter name="Bryggesaa, A. O.">
<b>Bryggesaa,</b> <sp>A. O.</sp>, d. i Hægebostad 3. Apr.
1922.
<i>Wt. K.</i>
</chapter>

<chapter name="Bryher">
<b>Bryher,</b> se <sp>Scilly-Øerne</sp>.
</chapter>
