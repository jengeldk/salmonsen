Den i Straffeloven af 1866 værende absolutte
Adskillelse mellem visse bestemte tyvagtige
Handlinger, de saakaldte <sp>grove T.</sp>, for
hvilke der var foreskrevet en særlig streng Straf,
og andre T., de saakaldte <sp>simple T.</sp>, er
forladt i den Forstand, at Loven nu opstiller
en almindelig Straf for T. med Adgang for
Domstolene til under særlige Omstændigheder
at bringe en forhøjet eller en nedsat Straf i
Anvendelse. Det maatte nemlig erkendes, at en
mere eller mindre skarp Sondring mellem to
Slags T., af hvilke den ene altid maatte
betragtes som særlig strafværdig, paa Forhaand
maatte være forfejlet. Selvfølgelig kan et T.
af visse bestemte Genstande eller udført paa
en særlig Maade almindeligvis siges at være
særlig farligt, men det behøver ikke at være
Tilfældet, og omvendt kan et T. udøvet paa
en Maade og rettet mod Genstande, der ikke
henhører til dem, Loven fremhævede i sine
Bestemmelser om groft T., udmærke sig ved en
betydelig Farlighed. Loven gaar da den Vej
at opgive den tidligere anvendte Opregning og
nævner en Del Eksempler, der uden at være
bindende for Domstolene dog yder disse
Vejledning, naar de skal afgøre det enkelte
Tilfældes Grovhed, Farlighed eller
Strafværdighed. Der opstilles saaledes en Normalstraf for
T., nemlig Fængsel indtil 2 Aar, i
Gentagelsestilfælde indtil 3 Aar (§ 285). Men Straffen kan
stige indtil Fængsel i 6 Aar, hvis Tyveriet er
af særlig grov Beskaffenhed, saasom paa Grund
af den Maade, hvorpaa det er udført, eller
fordi det er udført af flere i Forening eller
under Medtagelse af Vaaben og lignende, eller
paa Grund af de stjaalne Genstandes
betydelige Værdi eller de Forhold, under hvilke de
befandt sig. Paa samme Maade kan Straffen
stige, hvis Tyverierne er begaaet i større
Antal (§ 286). Tilsvarende findes en Bestemmelse
om, at Straffen kan nedsættes til Hæfte (s. d.)
eller Bøde, eller under i øvrigt formildende
Omstændigheder endog helt bortfalde, hvis T.
findes at være af særlig ringe Strafværdighed
paa Grund af de Omstændigheder, hvorunder
det er begaaet (§ 287). I Modsætning til, hvad
der tidligere var foreskrevet om et saadant,
saakaldt <sp>undtaget T.</sp>, er der altsaa ikke
fastsat en bestemt, mindre Straf for dette, men
derimod aabnet en Adgang for Domstolene til
at nedsætte Straffen under det for T. ellers
fastsatte.
<i>E. L-n.</i>
</chapter>

<chapter name="Tzakoner">
<b>Tzakoner,</b> d. s. s. <sp>Tsakoner</sp>.
</chapter>

<chapter name="Tækkefade">
<b>Tækkefade,</b> se <sp>Service</sp>.
</chapter>

<chapter name="Tælle">
<b>Tælle,</b> se <sp>Talg</sp>.
</chapter>

<chapter name="Tællings-Enhed">
<b>Tællings-Enhed,</b> se
<sp>Industristatistik</sp>.
</chapter>

<chapter name="Tændrør">
<b>Tændrør,</b> se <sp>Motorvogn</sp>, S. 361.
</chapter>

<chapter name="Tärna">
<b>Tärna,</b> se <sp>Folkehøjskoler</sp>.
</chapter>

<chapter name="Tærskel">
<b>Tærskel,</b> se <sp>Stemmeværk</sp>.
</chapter>

<chapter name="Tøffel">
<b>Tøffel,</b> se <sp>Fodtøj</sp>, S. 330.
</chapter>

<chapter name="Tøjbom">
<b>Tøjbom,</b> se <sp>Vævning</sp>.
</chapter>

<chapter name="Tøjstrup">
<b>* Tøjstrup,</b> Sædegaard i Gudme Herred,
Vestsydvest for Nyborg, kendt fra Begyndelsen
af 14. Aarhundrede. Hovedbygningen opført
1893. Areal 162 ha.
<i>N. J.</i>
</chapter>

<chapter name="Tölgyes">
<b>Tölgyes,</b> se <sp>Rumænien</sp>.
</chapter>

<chapter name="Tølløse">
<b>Tølløse,</b> Stationsby. Tølløse—Høng-Banen,
948 Indb. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Tømmerby">
<b>Tømmerby,</b> Jernbaneholdeplads,
Fjerritslev—Thisted-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Tømmermaaling">
<b>* Tømmermaaling.</b> <sp>Norsk</sp> Lov af 22. Juni
1928 tager Sigte paa at gennemføre ensartet og
fuldt betryggende Maaling af alt Tømmer, som
sælges til Forædling eller til industrielt Brug.
I dette Øjemed skal der i ethvert
Flødningsdistrikt dannes en Tømmermaalingsforening,
som er en Fællesorganisation for Distriktets
Tømmerkøbere og -sælgere. Foreningens Styre
bestaar af et lige Antal Repræsentanter for
Købere og Sælgere. Alt Salgstømmer maales i
metriske Enheder — overensstemmende med et
af Kongen fastsat Reglement — af
Tømmermaalere, som antages og afskediges af
Tømmermaalingsforeningens Styre. Samtlige
Udgifter vedkommende T. udlignes paa det maalte
Tømmer og udredes med en Halvdel af Køber
og en Halvdel af Sælger. (<sp>Litt</sp>.: <sp>Østberg</sp>,
»Norsk Bonderet«, IV [Oslo 1926]).
<i>K. Ø.</i>
</chapter>

<chapter name="Tømmerup">
<b>Tømmerup,</b> Jernbaneholdeplads,
Amagerbro—Dragør-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Tønder">
<b>Tønder,</b> <sp>Købstad</sp>, havde 1925 5866 Indb.
og <sp>Forstaden</sp> »T. Slots- og Frigrund« 155.
Af <sp>andre Tilføjelser</sp> kan nævnes:
Kommunens Indtægter og Udgifter var 1927—28
henholdsvis 607000 (1925-26: 777000) Kr. og
585000 (1925-26: 674000) Kr.; dens Formue og
Gæld ved Aarets Udgang henholdsvis 4,400
(1926: 3,831) Mill. Kr. og 8,305 (1926: 3,677) Mill.
Kr. — Ved Vurderingen til
<sp>Ejendomsskyld</sp> 1927 var hele Summen 20,283 Mill. Kr.,
hvoraf 3,957 Mill. Kr. Grundværdi. Samme Aar
var Bygningsassurancen 25,214 Mill. Kr. —
Telegraf- og Telefonstation er nu i Posthuset.
<i>M. S.</i>

Rettelse: Paa Kortets Maalestok skal staa
m for km.
</chapter>

<chapter name="Tønder">
<b>Tønder,</b> se <sp>Fyrtøj</sp>.
</chapter>

<chapter name="Tønder Amt">
<b>Tønder Amt.</b> Det landbrugsmæssigt
<sp>dyrkede Areal</sp>, i alt 711,7 km<sup>2</sup>, var 1927
anvendt saaledes, at der til de forskellige
Høstafgrøder m. m. benyttedes følgende Antal km<sup>2</sup>:
Kornsorter til Modenhed 226,1 (deraf Hvede
1,9, Rug 45,5), Rodfrugter 64,2, andre
Høstarealer 0,8, Brak 3,3, Grønfoder, Græsning og
Høslæt 417,3. Desuden fandtes der til Høslæt uden
for Agermarken 193,3 km<sup>2</sup>. — Af de vigtigste
<sp>Husdyr</sp> var der 1927: 9604 Heste, 73913 Stkr.
Hornkvæg (deriblandt 26079 Malkekøer og 12544
Stude) og 56436 Svin.

Ved Vurderingen til <sp>Ejendomsskyld</sp>
1927 var hele Summen 107,858 Mill. Kr., hvoraf
57,863 Mill. Grundskyld. Samme Aar var
Bygningsassurancen 103,851 Mill. Kr. — Ved denne
Vurdering fandtes
<sp>Ejendomsforholdene</sp> paa Landet saaledes, at der var af
større Gaarde (12 Tdr. Hartkorn og derover):
71 med i alt 1230,1 Tdr. Hartkorn, 8918 ha
(7,2 ha pr. Td. H. K.), Vurderingssum 9,274,
Grundværdi 6,724, Bygningsassurance 5,419; af
Bøndergaarde (1—12 Tdr. Hartkorn): 1703 med
i alt 5657,9 Tdr. Hartkorn, 75302 ha (13,3 ha
pr. Td. H. K.), Vurderingssum 58,319,
