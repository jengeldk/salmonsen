som har vist en mægtig Fremgang. Endvidere
maa for L. nævnes, at Majs, der som Foderstof
har overtaget en stor Del af Byggens Rolle, i
Sammenligning med Tiden før Krigen viser en
50 % større Omsætning. Næsten hele
Fremgangen falder paa Argentina, der er den
betydeligste Eksportør med c. 70 % af hele
Verdenseksporten. Majs anvendes som de andre
Kornarter saavel direkte som indirekte til
Menneskehedens Ernæring og er nu næst efter
Hvede den Frønæringsplante, hvoraf
Verdensproduktionen er størst.

Ifølge en af Det internationale
Landbrugsinstitut foretaget Opgørelse udgjorde
Verdensproduktionen af Hvede i 1928 125 Mill. t,
medens Majsproduktionen var 108 Mill. t.
Herefter kommer i Rækkefølge efter Betydning
følgende Frønæringsplanter: Ris med en
Verdensproduktion paa 88 Mill. t, Havre 73 Mill. t,
Rug 44 Mill. t og Byg 40 Mill. t. Det er
naturligvis kun en ringe Del af disse aarligt
producerede Kornmængder, som gaar ud i den
internationale Omsætning, idet Hovedparten
afsættes paa de forskellige Hjemmemarkeder
eller forbruges direkte paa Produktionsstedet.
Verdenshandelen med Hvede og Hvedemel
udgjorde i Gennemsnit for de sidste 5 Aar før
Krigen 20 Mill. t og steg i 1928 til 25 Mill. t.
Af de øvrige Kornarter deltager en betydelig
mindre Del af Produktionen i den
internationale Vareudveksling. Af Rug saaledes kun 1,5
Mill. t mod 2 Mill. t før Krigen, af Havre 1,4
Mill. t. mod 3,3 før Krigen og af Byg
henholdsvis 4,1 og 5,9 Mill. t. Endelig har der for Majs,
som tidligere nævnt, været en stærk Fremgang
i Verdensomsætningen, der nu udgør 10 Mill.
t eller 3 Mill. mere end før Krigen. Ligeledes
er Omsætningen med Ris steget fra 6 til 8
Mill. t.

Medens saavel Produktionen som
Omsætningen og Forbruget af Risen hovedsagelig finder
Sted inden for de asiatiske Lande, hvor den
mange Steder er Befolkningens alt overvejende
Næringsmiddel, har de øvrige
Frønæringsplanter deres Hovedmarked i Europa. Før
Verdenskrigen kom 1/3 af de øvrige europæiske
Landes Forbrug af Brødkorn (Hvede og Rug)
eller c. 5 Mill. t fra Rusland; men de af
Revolutionen foraarsagede store Omvæltninger og
særlig Overgangen fra Storbrug til Smaabrug,
som erfaringsmæssig medfører en mindre
Overskudsproduktion af Korn, har opslugt denne
betydelige Eksport. En medvirkende Aarsag
hertil har endvidere været den ret stærke
Befolkningsforøgelse og det efter Revolutionen
stærkt stigende Forbrug pr. Individ.

Europa, og særlig de vesteuropæiske
Industrilande, udgør saa godt som hele
Verdensmarkedet for Brødkorn, idet denne Verdensdel
aftager c. 88 % af den samlede Hvedeeksport
og omtrent hele Rugeksporten. Da Rusland
svigtede, maatte der foretages en Omlægning af
Brødkornimporten, saaledes at en langt større
Del nu kommer fra de oversøiske Lande. For
Europa — med Undtagelse af Rusland — var
der i Gennemsnit for Aarene 1909—13 et
Importoverskud paa 14 Mill. t Hvede og 1 Mill. t
Rug. Dette Importoverskud var i 1928 steget
til 17 Mill. t Hvede, men uforandret for Rug.
Samtidig viser Europa med Undtagelse af
Sovjetunionen nogen Nedgang i Produktionen af
Brødkorn, idet den gennemsnitlige
Aarsproduktion før Krigen var 37 Mill. t Hvede og 25 Mill.
t Rug, medens Produktionen i 1927, der
gennemgaaende var et ret godt Høstaar, kun
udgjorde 35 Mill. t Hvede og 21 Mill. t Rug.
Det ses saaledes, at selve Forbruget ikke er
undergaaet særlig store Ændringer i den sidste
Snes Aar, hvilket vel delvis skyldes, at mere
forædlede Landbrugsprodukter er anvendt i
stedse stigende Grad.

De til Europas Forsyning nødvendige
Mængder af Brødkorn er hovedsagelig kommet fra
følgende Lande, hvis samlede Eksport nu udgør
c. 90 % af hele Verdenseksporten af Hvede:
<table>
<td><td 3 c>Hvedeudførsel i Mill. t.
<td r>Gennemsnit<td c>1909—13<td c>1927<td c>1928
<td>Kanada<td r>2,0<td r>6,9<td r>9,9
<td>De Forenede Stater<td r>1,5<td r>4,6<td r>2,6
<td>Argentina<td r>2,4<td r>4,2<td r>5,3
<td>Australien<td r>1,1<td r>2,2<td r>1,6
<td>Samlet Verdenseksport<td r>17,0<td r>20,2<td r>21.2
</table>

Den internationale L. med forædlede
Husdyrprodukter er den Gren inden for L., som i
Aarene efter Krigen udviser det største Opsving.
Medens Danmark paa Grund af sin ringe
Størrelse og Befolkningsmængde oftest maa indtage
en meget beskeden Plads inden for den
internationale Handel, har det her en exceptionel
Stilling, idet det er dominerende Eksportland
for et Par af de vigtigste Produkter. Af særlig
Vigtighed er den internationale Handel med
Smør, Flæsk og Æg, og denne Handel er ogsaa
af stor Interesse for Danmark, idet Værdien af
disse Varer udgør godt 85 % af den samlede
danske Landbrugseksport. Verdensomsætningen
med Smør, der før Krigen udgjorde c. 325 Mill.
kg, var i 1928 steget til 500 Mill. kg eller med
godt 50 %. Af Verdens samlede Smøreksport
har Danmark i de senere Aar leveret c. 30 %
og staar som Nr. 1 blandt de
smøreksporterende Lande. Med Undtagelse af enkelte Krigs-
og Efterkrigsaar, hvor ganske ekstraordinære
Forhold gjorde sig gældende, har Danmark
siden 1887 indtaget den ledende Stilling paa
Verdensmarkedet for Smør. Før den Tid var
særlig Holland og Frankrig betydende Lande paa
Verdensmarkedet og ganske særlig paa det
engelske Marked. Medens Frankrig helt er gaaet
ud, har Holland endnu c. 10 % af
Verdenssmøreksporten. Omkring Aarhundredeskiftet
begyndte de oversøiske Lande at gøre sig
gældende paa det internationale Smørmarked.
Deres Betydning har siden været stigende, og de
tre Lande: New Zealand, Australien og
Argentina leverer nu tilsammen lige saa meget Smør
som Danmark eller omtrent 150 Mill. kg. aarlig.

Samtidig med den voksende Eksport fra de
smørproducerende Lande har ogsaa Forbruget
paa Verdensmarkedet været i stærk Fremgang.
Medens England for 5 Aar siden aftog over 70
% af Verdens samlede Smøreksport, er dette
Lands Andel nu — til Trods for en stigende
Import — gaaet noget tilbage — efter at
Tyskland er blevet et ret betydeligt Marked, der
aftager 1/4 af hele Verdenseksporten,

Verdenshandelen med Flæsk (Svin og
Svine-produkter) er steget fra 800 Mill. kg i
Gennemsnit for de sidste 3 Aar før Krigen til 1100 Mill.
