paa Søn- og Helligdage findes i Retsplejelovens
§§ 27 og 156, Punkt 4. Falder Juleaftensdag
paa en Søgnedag, kommer Helligdagslovens
Regler til Anvendelse fra Kl. 4 (tidligere fra
Kl. 6).
<i>V. H.</i>
</chapter>

<chapter name="Helligkors-Bjergene">
<b>Helligkors-Bjergene,</b> se <sp>Polen</sp>, S. 312.
</chapter>

<chapter name="Hellmuth, Ernst">
<b>Hellmuth,</b> <sp>Ernst</sp>, d. s. s.
<sp>Schmidt-Weissenfels, E.</sp>
</chapter>

<chapter name="Hellquist, G. E.">
<b>Hellquist,</b> <sp>G. E.</sp>, har siden 1921 fuldføRt sin
store »Svensk etymologisk Ordbok« (Lund 1922).
<i>V. D.</i>
</chapter>

<chapter name="Hellum">
<b>Hellum,</b> <sp>Herred</sp>, havde 1925 10843 Indb.
(1921: 10663). Det hører under 64. Retskreds
med Tingsted i Terndrup og under 45.
Politikreds (Hadsund).
<i>M. S.</i>
</chapter>

<chapter name="Hellum">
<b>* Hellum,</b> Stationsby,
Vodskov—Østervraa-Banen. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Helmond">
<b>Helmond,</b> (1921) 19141 Indb.
</chapter>

<chapter name="Helms, O.">
<b>Helms,</b> <sp>O.</sp>, traadte 1920 tilbage som
Redaktør af »Dansk ornithologisk Forenings
Tidsskrift«, udgav 1924 »Danske Fugle ved Hus og
i Have« og 1927 »Danske Fugle ved Stranden«;
begge har de ved deres velskrevne Tekst og
smukke Billedstof i høj Grad bidraget til i
vide Kredse at vække Interesse for Danmarks
Fugleverden. Af mere populær Art, men derfor
ikke mindre læseværdige er de tiltalende, smaa
Monografier: »Stæren« (1925), »Nattergalen«
(1926) og »Storken« (1927), til hvilke Johs.
Larsen har leveret Illustrationerne.
<i>R. H. S.</i>
</chapter>

<chapter name="Helmstedt">
<b>Helmstedt,</b> (1925) 17166 Indb. 1918 aabnedes
et Rekreations- og Sygehjem for akademiske
Krigsinvalider. H. fik Byrettigheder 1190 og
havde Universitet 1576—1809. 1807—13 hørte
H. til Kongeriget Westfalen.
<i>M. H-n.</i>
</chapter>

<chapter name="Helmund">
<b>Helmund,</b> d. s. s. <sp>Hilmend</sp>.
</chapter>

<chapter name="Helnæs">
<b>Helnæs,</b> Sogn, havde 1925 536 Indb. (1921:
560). Ved Halvøens Østside ligger H. By med
Kirke, Præstegaard, Skole, Andelsmejeri, Kro
og Landingssted m. m.
<i>M. S.</i>
</chapter>

<chapter name="Helnæs">
<b>Helnæs.</b> Rettelse, L. 6 f. n.: Østgrænsen
læs: Vestgrænsen
</chapter>

<chapter name="Helsingborg">
<b>Helsingborg.</b> 1914 indlemmedes i
Byom-raadet Pålsjö og Senröd Landkommune,
1918—19—20 Raus og Dele af Allerums og Kropps
Sogne. Arealet er 5206 ha, hvoraf 5186 ha
Land. 1928 fandtes 53371 Indb. 1923 modtog H.
som Gave et Stadsbibliotek, som indrettedes i
»Konsul Perssons Villa«. H.s Museum har
erhvervet Frederiksdahls gamle Herregaard,
hvortil Museet er flyttet, og hvor der 1923
paabegyndtes et Friluftsmuseum og en botanisk
Have. Paa Havnetorvet rejstes 1923 et
Søfartsmonument, og 1927 rejstes en Mindebrønd for
Tycho Brahe. 1926 havde H. 152 Fabrikker med
6834 Arbejdere, og Industriens
Produktionsværdi var s. A. 87,97 Mill. Kr. — 1926 ankom
6066 Skibe med 1907131 Nettotons.
Handelsflaaden bestod s. A. af 111 Skibe paa 98700
Nettotons.
<i>M. H-n.</i>
</chapter>

<chapter name="Helsinge">
<b>Helsinge,</b> stor Sogne- og Stationsby samt
Tingsted, havde 1925 1353 Indb. (1921: 1255);
den er Tingsted for 9. Retskreds (Kronborg
vestre Birk), og der er Kontorafdeling for 7.
Politikreds (Politimesteren i Hillerød). Af
andre <sp>Tilføjelser</sp> skal nævnes: der er
Læger, 3 Missionshuse, Filial af Frederiksborg
Amts Sparekasse i Hillerød og Kontorsted for
den sjællandske Bondestands Sparekasse;
endvidere Mejeri, Brugsforening, Maskinfabrik,
Dampsavværk, Stampeværk og Kaffebrænderi.
— Den private Jernbane Hillerød—Kagerup—H.
er forlænget til Tisvildeleje. —
»Dampuldspinderi« udgaar.
<i>M. S.</i>
</chapter>

<chapter name="Helsingfors">
<b>Helsingfors,</b> (1925) 215829 Indb. Blandt de
offentlige Bygninger kan nævnes: Børsen,
opført i Granit 1912 (af Lars Sonck),
Nationalmuseet (Konsallismuseo), opført i graa Granit
1912. I Bygningen Heimola tæt ved Athenæum
holder den finske Rigsdag foreløbig sine
Møder. Stænderhuset benyttes til Rigsdagens
Udvalgsmøder. Det tidligere kejserlige Palads
benyttes som Bolig for Præsidenten.
Hovedbanegaarden er en monumental Granitbygning med
et 48 m højt Taarn. Den byggedes af E.
Saarinen og fuldførtes 1920. Ved
Boulevardgatan rejstes 1920 to Krigermonumenter, et for
Finlands Faldne og et for de 92 tyske
Soldater, som faldt ved Byens Erobring i Apr.
1918. En Statue af Statsmanden J. V.
Snellman rejstes uden for Finlands Bank 1923. —
Universitetet (Helsingin Yliopisto) har (1927)
4166 Studenter, som deles i 13 »Nationer«. Til
Universitetet er knyttet 111 Professorer, 21
Adjunkter og 112 Docenter. Universitetets
Bibliotek omfatter 500000 Bind. Tekniska
Högskolan (Suomen Teknillinen Korkeakoulu) har
(1926) 700 Studerende (15 Kvinder), 27
Professorer, 13 Lektorer, 20 Ekstralærere og 24
Assistenter. — 1921 fandtes 388 Fabrikker med c.
15000 Arbejdere og en Produktionsværdi af
928 Mill. finske Mark. Af nye industrielle
Virksomheder nævnes Statsbanernes mekaniske
Værksteder og Strömberg's Fabrikker for
Tilvirkning af elektriske Maskiner. — H. er
Finlands største Importhavn, men Eksporten er
kun ringe. En Storsjöhavn er aabnet i den
vestlige Bydel, og Trævarehavnen er udvidet. I
Sörnäs, 5 km Nordøst for H., skal skabes et
Industriomraade med tilhørende Havn. — Paa
Østsiden af Skatudden ligger Marinekasernen
og en Lufthavn. Ved Begyndelsen af Oprøret
1918 besattes H. af de røde Tropper og blev
Sæde for de Rødes Regering. Mord og
Fængslinger fandt Sted i stor Udstrækning. 11. Apr.
1918 ankom en tysk Eskadre til Forvandene
ved H., og tyske Tropper trak sammen
omkring Byen paa Landsiden. 12. Apr. løb den
tyske Eskadre ind i Havnen og landsatte
Tropper paa Skatudden. 12.—13. Apr. indtoges H.
af Tyskerne, som senere afgav Byen til finske
hvide Tropper.
<i>M. H-n.</i>
</chapter>

<chapter name="Helsingland">
<b>Helsingland,</b> 15386,2 km<sup>2</sup>, hvoraf 14253,5
km<sup>2</sup> Land. 1928 167000 Indb., 12 pr. km<sup>2</sup>.
<i>M. H-n.</i>
</chapter>

<chapter name="Helsingør">
<b>Helsingør,</b> Købstad, har et Areal af 1158
ha, og 1929 var der 15695 Indb. (1925: 15118);
som Foi stæder til Købstaden maa desuden
betragtes Snekkersten og Espergærde
Villabebyggelse med tilsammen 2248 Indb. — Af andre
<sp>Tilføjelser og Ændringer</sp> skal
nævnes: En international Folkehøjskole, en
Alderdomsstiftelse er opført 1919—21 (Arkitekt P.
Holsøe), en Mindebrønd med Statue af Erik af
Pommern er 1926 anbragt paa Akseltorvet
(Utzon-Franck), Prinsesse Ingeborg's
Welanderhjem, Alderdomshjem, Teater, flere Hoteller,
Gæstgiverier, Dampmøller, Mejeri
