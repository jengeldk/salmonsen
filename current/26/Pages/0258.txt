Nedgangen i det kvindelige Kontor- og
Butikspersonale fra 1914 til 1925 er i Hovedsagen
rent formel, idet et betydeligt Antal
Ekspeditricer o. l. i mindre Virksomheder med Handel i
Forbindelse med Haandværk nu er optalt under
Handel, hvorimod de ved Tællingen i 1914 var
medregnet under Industrien. Af det samlede
Personel var 77598 Kvinder, heraf 60910 egentlig
industrielle Arbejdere. Det er navnlig i de store
Virksomheder, at Kvinderne finder
Beskæftigelse; i Virksomheder med 1—5 Arbejdere
var 11,3 % Kvinder mod 28,9 % i
Virksomheder med over 100 Arbejdere. — Af de
egentlig industrielle Arbejdere (269830) var 137088
eller 50,8 % Faglærte, herunder 34575
Lærlinge, 6042 Kvinder. 43289 eller 16,0 % var
Tillærte, herunder 35938 Kvinder. 89453 eller
33,2 % var Arbejdsmænd, herunder 20314
Kvinder. Der er forholdsvis flest Faglærte i
Provinsen, forholdsvis færrest Faglærte i de store
Virksomheder. — Af Virksomheder med
industrielle Hjemmearbejdere fandtes 1111
beskæftigede 11117 Arbejdere, heraf 10024 Kvinder.
Der fandtes kun 2377 Hjemmearbejdere uden
for Hovedstaden. I Forhold til 1914 er der en
Nedgang paa ca. 3000, hvilket bl. a. skyldes
Fagforeningernes Kamp mod Hjemmearbejdet.
Endvidere spiller det en Rolle, at
Hjemmearbejde i Tobaksindustrien nu ikke mere er
tilladt saaledes som i 1914.

Maskinkraftens Fordeling efter Kraftens Art fremgaar af følgende Oversigt:
<table>
<td v2 2><td c 6>Virksomheder med
<td c>0<br>Arbejdere<td c>1—5<br>Arbejdere<td c>6-20<br>Arbejdere<td c>21—100<br>Arbejdere<td c>Over 100<br>Arbejdere<td c>Ialt
<td v3 c>Damp {<td>Antal Maskiner<td r>81<td r>1752<td r>503<td r>693<td r>451<td r>3480
<td>Maskinstyrke, H. K.<td r>1631<td r>22899<td r>1858<td r>46889<td r>92283<td r>182284
<td>H. K. pr. Maskine<td r>20,1<td r>13,1<td r>37,0<td r>67,9<td r>204,6<td r>52,4
<td v3 c>Olie {<td>Antal Maskiner <td r>894<td r>1480<td r>260<td r>221<td r>113<td r>2968
<td>Maskinstyrke, H. K.<td r>9215<td r>18462<td r>6991<td r>9557<td r>17965<td r>62190
<td>H. K. pr. Maskine<td r>10,3<td r>12,5<td r>27,1<td r>43,4<td r>159,0<td r>21,0
<td v3 c>Generatorgas {<td>Antal Maskiner<td r>26<td r>88<td r>39<td r>28<td r>8<td r>189
<td>Maskinstyrke, H. K.<td r>350<td r>1444<td r>1375<td r>1148<td r>800<td r>5117
<td>H. K. pr. Maskine<td r>13,5<td r>16,4<td r>35,3<td r>41,0<td r>100.0<td r>27,1
<td v3 c>Elektricitet {<td>Antal Maskiner<td r>6288<td r>19504<td r>8533<td r> 7073<td r>4071<td r>45469
<td>Maskinstyrke, H. K.<td r>18140<td r>61572<td r>33290<td r>37103<td r>34789<td r>184894
<td>H. K. pr. Maskine<td r>2,9<td r>3,2<td r>3,9<td r>5,2<td r>8,5<td r>4,1
<td v3 c>Gas {<td>Antal Maskiner<td r>50<td r>165<td r>99<td r>52<td r>11<td r>377
<td>Maskinstyrke, H. K.<td r>420<td r>1075<td r>567<td r>454<td r>615<td r>3131
<td>H. K. pr. Maskine<td r>8,4<td r>6,5<td r>5,7<td r>8,7<td r>55,9<td r>8,3
<td v3 c>Ialt {<td>Antal Maskiner<td r>7339<td r>22989<td r>9434<td r>8067<td r>4654<td r>52483
<td>Maskinstyrke, H. K.<td r>29756<td r>105452<td r>60805<td r>95151<td r>146452<td r>437616
<td>H. K. pr. Maskine<td r>4,1<td r>4,6<td r>6,4<td r>11,8<td r>31,5<td r>8,3
</table>

For Landet som Helhed anvendtes i 1925
Damp og Elektricitet omtrent i samme
Omfang, nemlig med godt 180000 H. K. for hver
Kraftart. I Sammenligning med 1914 er der en
meget betydelig Fremgang i Benyttelsen af
elektrisk Kraft, idet denne i 1914 kun udgjorde
en Femtedel af den samlede Maskinkraft mod
godt 2 Femtedele i 1925. Dampkraftens relative
Betydning er aftaget tilsvarende, og dette
gælder ligeledes for Anvendelsen af Petroleum og
andre Brændselsolier, der i 1925 repræsenterer
62000 H. K. eller 14 % af den samlede
Maskinstyrke, samt for Generatorgas og Gas. I
Landdistrikterne betyder i Modsætning til i
Hovedstaden og Provinsbyerne den elektriske Kraft
relativt mindre end Dampkraften; her har
Oliemotorerne endnu en forholdsvis stor
Udbredelse, hvilket ikke mindst skyldes de i Møllerne
installerede Motorer. Dampkraften betyder
forholdsvis mindst, Olie- og elektrisk Kraft mest
paa de mindre Virksomheder, hvilket skyldes,
at kun et større Kraftforbrug gør Anvendelsen
af Dampkraft økonomisk. Det skal tilføjes, at
der i Virksomheder med mekanisk Kraft
gennemsnitlig var installeret 2,39 H. K. pr.
Arbejder mod 1,56 H. K. i 1914.

Vedrørende Ejerforholdet foreligger der i
1925 fyldigere Oplysninger end ved de tidligere
Tællinger. Af det samlede Antal Virksomheder,
89189, tilhørte 99 Staten med et samlet
Personel paa 11117. For Kommunerne var de
tilsvarende Tal 378 og 7959. Der var 80904
Enkeltmandsfirmaer, d. v. s. over 9 Tiendedele
af samtlige Virksomheder, men deres Personel
udgjorde kun 209251 eller godt Halvdelen. 3121
ansvarlige Selskaber beskæftigede 41669, og 151
Kommanditselskaber beskæftigede 2058
Personer. Der var 2267 Aktieselskaber, d. v. s. 2,5
% af samtlige Virksomheder, men disse
beskæftigede 104918 Personer eller over en
Fjerdedel af det samlede Antal. Endelig
beskæftigede 2269 Andelsselskaber 15503 Personer.

Omsætningens Størrelse er for første Gang
statistisk undersøgt i 1925. Herefter skulde den
samlede Værdi af Produktion og udført
Arbejde udgøre i alt 5,9 Milliarder Kr., men dette
Tal er for en stor Del Resultatet af talrige
Dobbeltregninger, der fremkommer ved, at man
lægger Fag, der arbejder i Forlængelse af
hverandre, f. Eks. Garverier og
Skotøjsfabrikker, sammen. Betragter man udelukkende
Forædlingsværdien, d. v. s. den Værdiforøgelse,
som er skabt af Industrien, kommer man ned
paa et væsentlig lavere Tal, der er beregnet
til 1300 Mill. Kr. (naar bortses fra Mejerierne
og Andelsslagterierne). Dette udgør c. 25 %
af Industriens samlede Omsætningsværdi.

<sp>Handelsomsætning med Udlandet</sp>.
Værdien af den Del af Produktionen, der blev
afhændet til Udlandet, androg efter
Erhvervstællingen 854 Mill. Kr., d. v. s. 14 % af
Industriers samlede Produktion.
