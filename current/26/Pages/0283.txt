øvrigt forskellig for de forskellige Værdigrupper
(Banelegeme, Overbygning, Bygninger m. v.).

<sp>Administration</sp>. Da Driften af
Statsbanerne efter Verdenskrigen økonomisk set blev
daarligere og daarligere, blev der 9. Septbr.
1920 nedsat et Udvalg — den saakaldte
»Sparekommission« — til nærmere Undersøgelse af
dette Forhold. Dette Udvalg fremkom med et
Forslag af 21. Febr. 1921, hvis Bestemmelser,
der navnlig tog Sigte paa
Personaleindskrænkning og paa Besparelser ved Indkøb af
Materialer, gennemførtes. I Tilslutning hertil lagdes
Statsbanernes Materialeindkøb fra 1. Juni 1922
ind under et særligt Kontor med en
»Kommitteret for Handelssager« som Leder; denne blev
ikke ansat som Tjenestemand, men blev
honorarlønnet; fra 1. Juli 1926 er dernæst alle
Statsinstitutioners Brændselsindkøb henlagt under
forannævnte Kontor. Som et Led i
Sparebestræbelserne indførtes fra 1. Apr. 1925 en delvis
Omordning af Statsbanernes Styrelse i Henhold
til Lov af 25. Febr. 1925. I Følge denne staar
Generaldirektøren som Departementschef
umiddelbart under Ministeren for offentlige
Arbejder, Generalsekretærstillingen afskaffes, og der
oprettes en Personalafdeling med en
Afdelingschef. Der foretages endvidere en
Decentralisation af Ledelsen, idet en Del Sager, bl. a.
Bygningssager, lægges ud i Distrikterne.
Endvidere gennemførtes ny Regler for
Regnskabsopstillingen i Forbindelse med Reglerne for
Afskrivning og Forrentning af Anlægskapitalen,
der blev nedskrevet passende; nogen saadan
Forrentning havde, som nævnt, hidtil ikke
fundet Sted, men da man ønskede Statsbanerne
drevet mere ud fra forretningsmæssige
Synspunkter end tidligere, mente man ogsaa, at der
regnskabsmæssigt burde forlanges en passende
Forrentning. For Tiden er Statsbanernes
Styrelse atter underkastet en Undersøgelse for
muligt at finde en yderligere Simplificering af den.
Personalets Lønningsforhold har i Tiden under
og efter Verdenskrigen været underkastet en
hel Del Ændringer som Følge af de svingende
Konjunkturer og Dyrtiden, der medførte
forskellige Tillæg (Dyrtids-, Konjunktur- og
Stedtillæg) til de ved Lønningsloven af 27. Maj
1908 fastsatte Lønsatser. Dette affødte en ny
Lønningslov for Statens Tjenestemænd af 12.
Septbr 1919, i Følge hvilken Dyrtidstillægget
skulde variere efter ganske bestemte Regler i
Forhold til et hvert halve Aar af det statistiske
Departement udregnet Pristal. Som noget nyt
oprettedes i Henhold til denne Lov et
Lønningsraad paa 8 Medlemmer, hvis Opgave er
at være medvirkende ved Beregningen af
Dyrtidstillægget og udtale sig om Bestemmelser
vedrørende særlige Ydelser og i øvrigt om
andre forefaldende Lønningsspørgsmaal; ved Lov
af 10. Septbr. 1920 henlægges Lønningsraadet
direkte under Finansministeren. Ved Lov af
28. Marts 1923 nedsattes Konjunkturtillægget,
og fra 1. Apr. 1925 gjordes ogsaa dette Tillæg
variabelt efter Pristallet, og ved Lov af 27.
Juni 1927 om Statens Tjenestemænd nedsattes
igen Dyrtids- og Konjunkturtillæggene, og
samtidig forhøjedes Pensionsbidraget fra 2 1/2 %
til 3 %, og det bestemtes i Loven, at der
i Rigsdagssamlingen 1929—30 (senere ved ny
Lov ændret til 1930—31) skal
forelægges Forslag til Revision af Loven. Endelig skal
nævnes, at Personalets Uddannelse, der efter 1.
Apr. 1921 foregaar paa Jernbaneskolens egen
Bygning i Hellerup, stadig forbedres og nu sker
i Henhold til Regler, udarbejdede paa
Grundlag af en den 31. Marts 1922 nedsat
Kommissions Arbejde. Personalets Stilling over for
Administrationen er ogsaa undergaaet
Forandringer, bl. a. ved Indførelse af Forhandlingsret,
ligesom en Voldgiftsret blev nedsat i Septbr.
1926; denne sidste blev dog atter opløst i Jan.
1927.
<i>G. K.</i>
</chapter>

<chapter name="Danske Studier">
<b>Danske Studier</b> udgives nu af Gunnar
Knudsen og Marius Kristensen.
<i>V. D.</i>
</chapter>

<chapter name="danske Videnskabernes Selskab, Det kgl.">
<b>danske Videnskabernes Selskab, Det
kgl.</b> Til Præsident valgtes efter Vilh.
Thomsen's Død (1927) N. E. Nørlund, til Sekretær
efter Zeuthen Martin Knudsen. De mindre
Afhandlinger, som tidligere optoges i
»Oversigterne«, fremkommer siden 1917 i 4 særlige
Rækker »Meddelelser«, historisk-filologiske,
filosofiske, matematisk-fysiske og biologiske.
»Oversigterne« udkommer derefter kun een Gang om
Aaret og oplyser om Selskabets Virksomhed,
giver Nekrologer over afdøde indenlandske
Medlemmer (med Portrætter) o. s. v.

De stegne Priser paa Tryk og Papir voldte
Selskabet store Vanskeligheder, indtil det fra
1920 opnaaede en stor Statsbevilling, der siden
er reguleret i Forhold til Udgifterne. Da
Verdenskrigen afbrød det tidligere Samarbejde
mellem Akademierne, indtraadte Selskabet i de
»Unioner«, hvorfra Centralmagterne var
udelukkede, men forbeholdt sig dog at kunne
opretholde den tidligere Forbindelse med disse
og har siden støttet Bestræbelserne for en
Tilnærmelse i den videnskabelige Verden.
<i>Kr. E.</i>
</chapter>

<chapter name="Dansk Fiskeriforening">
<b>Dansk Fiskeriforening.</b> Ved Udgangen af
Finansaaret 1927—28 var Medlemsantallet i alt
10912, hvoraf 5 livsvarige, 600 direkte
Medlemmer og 177 Foreninger med 10307 Medlemmer.
Foreningen modtog 21000 Kr. i Statstilskud dels
til almindelige Formaal, dels til bestemte
særlige Formaal. Desuden modtager Foreningen
7000 Kr. til Faresignalstationer paa Jyllands
Vestkyst og 3600 Kr. til Fiskerrejser.
<i>C. V. O.</i>
</chapter>

<chapter name="Dansk Folkeforsikringsanstalt">
<b>Dansk Folkeforsikringsanstalt</b> havde
omkring Aarsskiftet 1929 en Forsikringsbestand
paa henimod 170 Mill. Kr., fordelt paa c.
330000 Policer, og svarende til en samlet
Aarspræmie af mellem 7 og 8 Mill. Kr. Anstaltens
Formue var samtidig omkring 63 Mill. Kr.
<i>Chr. Th.</i>
</chapter>

<chapter name="Dansk Folkemindesamling">
<b>Dansk Folkemindesamling</b> ledes siden 1915
af to jævnstillede Arkivarer, hvoraf den ene
særlig har Omsorg for Folkedigtning i bunden
Form, Folkemusik og Dans, den anden for
Folkedigtning i ubunden Form (Sagn,
Folkeeventyr m. m.), Folketro og Folkeskik. D. F. S.
har i 1917 arvet Axel Olrik's efterladte
Manuskripter og Folkemindebogsamling; i 1922 H.
F. Feilberg's Bogsamling og
Haandskriftsamling; ved Gavebrev af 17. Jan. 1924 overdrog
E. T. Kristensen D. F. S. hele sin
Haandskriftsamling, hele sin Samling af Flyveblade og
Folkebøger og hele sin Billedsamling, for saa
vidt den er af folkloristisk eller af
kulturhistorisk Interesse. Ved E. T. Kristensen's Død 8.
Apr. 1929 overgik disse Samlinger i D. F. S.'s
Eje. D. F. S. udarbejder Registranter og
systematiske Samlinger vedrørende det trykte og
