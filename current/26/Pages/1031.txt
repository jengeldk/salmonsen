<chapter name="Sydafrikanske Union (fortsat)">
Mill. Forsendelser, og 2795 Telegrafstationer
(12057 km Linielængde) samt 4 traadløse
Stationer, der besørgede henholdsvis 5,9 Mill. og
12857 Telegrammer. — Unionens Budget for
1927—28 viste Indtægter paa 27,4 Mill. £ og
Udgifter paa 22,2 Mill. £, Statsgælden var pr. 31.
Marts 1927 217019069 £, hvortil kommer 14,5
Mill. £ »svævende Gæld«. — Til Unionen slutter
sig som Beskyttelsesomraader Basutoland,
Bechuanaland og Swasiland, som Mandat fra
Folkeforbundet det tidligere Tysk Sydvest
Afrika (s. d.), fra dette sidste administreres siden
1. Oktbr. 1922 Omraadet Walfish-Bay (s. d.), der
tidligere hørte under Provinsen Cape of Good
Hope. (<sp>Litt</sp>: <i>The South and East African
Yearbook and Guide</i> [London 1927]).
<i>W. P.</i>
</chapter>

<chapter name="Sydamerika">
<b>Sydamerika.</b> Siden Fremkomsten af Bind
XXII foreligger Resultaterne af Folketællinger
1926 i Venezuela, Nederlandsk og Fransk
Guayana, samt en Del skønsmæssige Vurderinger af
forskellig Værdi af Befolkningens Størrelse i
Aarene 1926 eller 1927. Fra Peru foreligger dog
ikke en Gang et Skøn over Befolkningens
Størrelse yngre end 1896. Angivelsen for Bolivia er
meget usandsynlig. Herefter bliver
Befolkningen af S. følgende:
<table>
<td>Venezuela (1926)<td r>3026878
<td>Colombia (1923)<td r>6620000
<td>Ecuador (1926)<td r>1560000
<td>Peru (1896)<td r>4500000
<td>Bolivia (1927)<td r>3460000
<td>Chile (1927)<td r>4000000
<td>Argentina (1927)<td r>10350000
<td>Paraguay (1927)<td r>800000
<td>Uruguay (1926)<td r>1720000
<td>Brasilien (1926)<td r>36880000
<td>Falklandsøerne (1921)<td r>2087
<td>Britisk Guayana (1926)<td r>307000
<td>Nederlandsk Guayana (1926)<td r>142896
<td>Fransk Guayana (1926)<td r>47341
<td r>Ialt<td r>81420000
</table>
<i>M. V.</i>
</chapter>

<chapter name="Sydamerikansk Bæverrotte">
<b>Sydamerikansk Bæverrotte,</b> se
<sp>Pigrotter</sp>.
</chapter>

<chapter name="Sydaustralien">
<b>Sydaustralien</b> har ikke haft Folketælling
siden 1921. For 1927 anslaas Befolkningen til
385000. 1926 fødtes 8301 Børn, medens der døde
3350. Den naturlige Tilvækst er saaledes
betydelig. I Staten indrejste 30732, medens 29120
forlod den. Produktionsforholdene har ikke
forandret sig nævneværdigt siden Fremkomsten af
Bind XXII.
<i>M. V.</i>
</chapter>

<chapter name="Syderø">
<b>Syderø</b> havde 1925 5141 Indb., deraf 1447 i
Handelspladsen Trangisvaag—Tværaa.
<i>M. S.</i>
</chapter>

<chapter name="Syd Georgia">
<b>* Syd Georgia,</b> bjergrig Ø i det sydlige
Atlanterhav, hører administrativt under
Falklandsøerne. Det højeste Punkt er Mount Paget
(c. 2000 m). Juni har ÷ 2,9° Middeltemperatur,
Februar 5,3°. Øen huser kun 13 Arter af
Blomsterplanter, af hvilke den tuedannende
Tussockgræs (<i>Poa flabellata</i>) er den almindeligste. 300
m o. H. hører al Plantevækst op, og Bjergene er
begravede i Sne. Øen har Betydning som Station
for Sæl- og Hvalfangst og har c. 1000 Indb.,
næsten alle Mænd. Der udføres Tran.
<i>M. V.</i>
</chapter>

<chapter name="Sydney">
<b>Sydney</b> har med Forstæder (1926) 1070510
Indb.
<i>M. V.</i>
</chapter>

<chapter name="Syd-Osseternes autonome Omraade">
<b>* Syd-Osseternes autonome Omraade</b>
autonomt Omraade i Tilknytning til den
socialistiske Sovjet Republik Georgien, 3708 km<sup>2</sup> med
87379 Indb. (1926) eller 23,6 pr. km<sup>2</sup>, ligger i
Kaukasus ved det øvre Løb af Floderne Ksana
og Liachva, mod Nord grænsende til
Nord-Osseternes Omraade, iøvrigt omgivet af Georgien.
Befolkningen er sammensat af Osseter,
Georgier, Jøder, Armenier og Russere og
beskæftiger sig med Agerbrug og Kvægavl, ogsaa noget
Skovhugst finder Sted. Mineralrigdommene er
derimod ganske uudnyttede. I Landet findes
Ruiner af Bygningsværker fra de saakaldte
Uoiguter's Tid. En stor Ruinby med Huse
bygget med »kyklopiske« Mure ligger paa venstre
Bred af Liachva over for Landsbyen Galuat,
den benævnes Uoigut-e-Massyk (Kæmpernes
Slot). Syd-Osseterne sluttede sig i 1917 til den
revolutionære Bevægelse, men fik deres Land
omtrent ødelagt af en menschevikisk Hær i 1919.
Hovedstaden er Skhinvali (ossetisk Chreba) ved
Liachva i en frugtbar ved Kanaler vandet Egn.
<i>W. P.</i>
</chapter>

<chapter name="Sydpolarlandet">
<b>Sydpolarlandet,</b> se <sp>Antarktis</sp> (<i>Suppl</i>.).
</chapter>

<chapter name="Sydpolsekspeditioner">
<b>Sydpolsekspeditioner.</b> I Efteraaret 1929
startede den amerikanske Flyver <sp>R. E. Byrd</sp>
(s. d., <i>Suppl.</i>) paa en Ekspedition til
Sydpolarlandene. B. vendte tilbage i Foraaret 1930 efter
at have fløjet ind over Polomraadet.
</chapter>

<chapter name="Syepoorit">
<b>Syepoorit,</b> se <sp>Koboltsulfider</sp>.
</chapter>

<chapter name="Sygekasser">
<b>Sygekasser.</b> Ved Lov af 14. Juli 1927, der
dannede et Led i Ministeriet Madsen Mygdal's
Bestræbelser for at nedbringe de danske
Statsudgifter bl. a. til sociale Formaal, er
Sygekasselovgivningen forandret paa forskellige Punkter.
Saaledes er Statshjælpen i flere Retninger
blevet beskaaret. Bl. a. er Statens faste Aarstilskud
pr. Medlem nedsat fra 3 til 2 Kr. og den
tidligere Regel om, at Staten skulde yde 1/4 af
Kassernes vigtigste Sygeudgifter, ændret derhen, at
Tilskuddet bortfalder for Medicin og for
Lægehjælpens Vedkommende ikke maa overstige 2,4
Mill. Kr. Regeringen har bestræbt sig for at
skaffe Sygekasserne Erstatning for det lidte
Indtægtstab ved at nedsætte
Invalideforsikringspræmierne, Medicinpriserne og
Lægehonorarerne. Loven af 1927 gør dernæst visse
Indskrænkninger i Reglerne om fri Lægehjælp og indfører
en stærkere Kontrol med, at kun ubemidlede
Personer kan blive nydende
Sygekassemedlemmer. Endelig indskærper Loven, at
Betingelserne med Hensyn til Medlemmernes Indtægts-
og Formueforhold skal være ens for alle de
Klasser af Personer, som kan komme ind under
Loven. De anerkendte danske Sygekassers Tal
af ubemidlede Medlemmer udgjorde pr. 31.
Decbr. 1927 15353601, deraf 729352 Mænd og
806008 Kvinder, hvilket for begge Køn svarer til
64,8 % af Befolkningen over 15 Aar. Kassernes
Formue udgjorde til samme Tidspunkt c. 40
Mill. Kr. og deres Indtægter og Udgifter i 1927
henholdsvis 44831000 og 43843000 Kr. Blandt
Indtægterne var de vigtigste Medlemsbidrag
27191000 Kr. og Stats- og Kommunetilskud
14396000 Kr., og blandt Udgifterne Sygepenge
8022000 Kr., Sygehusbehandling 5240000 og
almindelig Lægehjælp 14246000 Kr.
<i>C. T.</i>
</chapter>

<chapter name="Sykes Hydrometer">
<b>* Sykes</b> [sa'iks] <b>Hydrometer</b>, et
Alkoholometer, der kun bruges i England.
<i>K. M.</i>
</chapter>
