<h1>U</h1>

<chapter name="Uagtsomhed">
<b>Uagtsomhed.</b> Borgerlig Straffelov af 15.
Apr. 1930 (§ 19) bestemmer, at ogsaa
uagtsomme Overtrædelser af Bestemmelser i andre
Love end i selve Straffeloven straffes,
medmindre der (i de paagældende Love) findes
særlig Hjemmel for det modsatte. U. ved de
i Straffeloven omhandlede Lovovertrædelser
straffes derimod kun, hvor dette er særlig
hjemlet med de enkelte Forbrydelser.

Straffeloven indeholder en Række
Bestemmelser om Straf for uagtsom Foretagelse af en
Række Handlinger, ved hvilke der ikke var
foreskrevet Straf i Straffeloven af 1866. Af
disse skal nævnes den strafbare Berusede (s. d.),
Udbredelse eller Salg af sundhedsfarlige
Nærings- og Nydelsesmidler og tilsvarende
Genstande samt virkningsløse og skadelige
Lægemidler. Endvidere visse
Kønsfrihedsforbrydelser (s. d.) samt de i Kapitlet om Forbrydelser
mod Liv og Legeme optagne Bestemmelser om
Straf for at overlade Børn under 15 Aar eller
en sindssyg, aandssvag eller beruset Person
farlige Vaaben eller Sprængstoffer, samt
Fremkaldelse af Fare for Smitte med Kønssygdom
(s. d.). Medtaget er ogsaa Forbrydelserne
Frihedsberøvelse, Hærværk og Hæleri (s. d.).

Naar Straffeloven saaledes udvider
Omraadet af de Forbrydelser, der ogsaa straffes som
uagtsomme, er det sket ud fra den nu i
Almindelighed gældende Opfattelse, at det ikke
altid er muligt at opstille nogen skarp
Modsætning mellem Forsæt og U., og dette
Synspunkt har ogsaa ført til, at Loven i
Modsætning til den gamle Straffelov almindeligvis
lader Strafferammerne gribe ind i hinanden,
saaledes at den højeste Straf, der ved en
Forbrydelse kan idømmes for U., ligger over
Minimumsstraffen for den Straf, der kan
idømmes for den samme Handling, saafremt
Gerningsmanden har handlet med Forsæt.
<i>E. L-n.</i>
</chapter>

<chapter name="Uauka">
<b>Uauka,</b> se <sp>Markesas-Øerne</sp>.
</chapter>

<chapter name="Uçanas">
<b>Uçanas,</b> d. s. s. <sp>Çukra</sp>.
</chapter>

<chapter name="Uchermann, V. K.">
<b>Uchermann,</b> <sp>V. K.</sp>, tog Afsked som
Professor 1922 og døde 24. Febr 1929.
</chapter>

<chapter name="Ucker-Märcker">
<b>Ucker-Märcker,</b> se <sp>Tobak</sp>, S. 540.
</chapter>

<chapter name="Ucuhubafedt">
<b>Ucuhubafedt,</b> d. s. s. <sp>Bicuhybafedt</sp>.
</chapter>

<chapter name="Udaipur">
<b>Udaipur</b> (eller <sp>Mewar</sp>), 1406990 Indb.
(1921), hvoraf 1092222 Hinduer, 199908 Jainaer
og Aandedyrkere, 49805 Muhammedanere og
191 Kristne. Hovedstaden U. (ikke Mewar), 34789
Indb. (1921), hvoraf 20636 Hinduer, 8215
Muhammedanere, 4268 Jainaer, 1560 Aandedyrkere.
<i>W. P.</i>
</chapter>

<chapter name="Udbredelsessynspunktet">
<b>Udbredelsessynspunktet,</b> se <sp>Geografi</sp>,
S. 588.
</chapter>

<chapter name="Uddrejestaal">
<b>Uddrejestaal,</b> se <sp>Drejestaal</sp>.
</chapter>

<chapter name="Udenrigsministerium">
<b>Udenrigsministerium.</b> Ved Lov af 1. Juni
1929 blev Stillingen som Raadgiver i Folkeret
atter gjort til et fast Embede.
<i>G. R.</i>
</chapter>

<chapter name="Udenrigstjeneste">
<b>Udenrigstjeneste.</b> Ved Lov af 1. Juni 1929
er oprettet et Embede af 3. Lønningsklasse
som fast Delegeret ved Folkeforbundet og med
Sæde i Genève. Endvidere ansættes der ifølge
en midlertidig Lov af 15. Apr. 1930 for et
Tidsrum af 5 Aar to Repræsentationschefer i
2. eller 3. Lønningsklasse med den Opgave at
undersøge og fremme Mulighederne for at
forøge Danmarks Handelssamkvem med visse
Grupper af Stater, hvor Danmark ikke har
fast diplomatisk Repræsentation. Disse to
Gesandter udsendtes til henholdsvis
Balkanlandene og det nordlige Sydamerika.
<i>G. R.</i>
</chapter>

<chapter name="Udførselskonventionen">
<b>* Udførselskonventionen</b> af 8. Novbr 1927 er
det første konkrete internationale Resultat af
den i Maj samme Aar afholdte økonomiske
Verdenskonferences Raad og Henstillinger. Ved U.,
der vedtoges paa en i Genève den 17. Oktbr
1927 aabnet Konference, hvori Delegerede for
35 Stater deltog, forpligter de kontraherende
Magter sig til som Hovedregel at ophæve alle
Forbud mod og Indskrænkninger i Indførsel og
Udførsel af Varer, baade Naturprodukter og
Fabrikata. Undtagelserne falder i tre Grupper:
1) de normale eller »klassiske« Forbud og
Indskrænkninger, der i det væsentlige ogsaa var
anerkendt inden Verdenskrigen, og som
vedrører den offentlige Sikkerhed eller opretholdes
af moralske eller humanitære, sanitære eller
veterinære Grunde eller angaar Vaaben,
Ammunition og Krigsmateriel, eller som har til
Formaal at beskytte kunstneriske, historiske
eller arkæologiske Nationalskatte, eller omfatter
Guld, Sølv, Penge og Obligationer, eller som
gaar ud paa at bringe en indenrigsk Ordning
til Anvendelse paa udenlandske Varer, eller
vedrører statsmonopoliserede Varer. 2)
Dernæst har hver af Parterne ifølge en saakaldt
Katastrofeklausul Bet til at forbyde eller
indskrænke Ind- og Udførsel, for under
ekstraordinære og abnorme Forhold at sikre Landets
vitale Interesser, hvorved det er en
Forudsætning, at denne Ret kun kan benyttes under
katastrofale Forhold, som f. Eks. under
Valutaens Sammenbrud. 3) Endelig opregnes i U.
en Række bestaaende Forbud med Hensyn til
Eksport af gammelt Jern og Metalaffald, Ind-
