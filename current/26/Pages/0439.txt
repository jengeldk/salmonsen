<chapter name="Gennaro, San">
<b>Gennaro, San,</b> d. s. s. <sp>Januarius</sp>.
</chapter>

<chapter name="Gennemgangsceller">
<b>Gennemgangsceller,</b> se <sp>Endodermis</sp>.
</chapter>

<chapter name="Gennemslag, elektrisk">
<b>Gennemslag, elektrisk,</b> se <sp>elektrisk
Gnist</sp>.
</chapter>

<chapter name="Gennemvoksning">
<b>Gennemvoksning,</b> d. s. s.
<sp>Prolifikation</sp>.
</chapter>

<chapter name="Genner Bugt">
<b>Genner Bugt,</b> se <sp>sønderjyske
Landsdele</sp>, S. 1043.
</chapter>

<chapter name="Gennevilliers">
<b>Gennevilliers,</b> (1926) 24120 Indb.
</chapter>

<chapter name="Genova">
<b>Genova,</b> 1) Provins. Efter at Spezia
saavel geografisk som administrativt er udskilt
af G. i 1921, er Arealet 3357 km<sup>2</sup> (geografisk
Inddeling) med 1000604 Indb. (1926), hvilket
giver 298 pr. km<sup>2</sup>. Administrativt er Provinsen
G. kun 1767 km<sup>2</sup> med i alt 789780 Indb. (1926)
(Resten udgør Provinsen Savona). 2)
<sp>Hovedstaden G.</sp> havde 316217 Indb. (1921), men
ved Dekret af 14. Jan. 1926 inddroges 14
Forstæder under G.; det saaledes opstaaede
Stor-G. har 541582 Indb. (1926). I G.'s Havn indgik
(1926) 5069 Skibe paa 8645246 Netto Reg.-Tons
og afgik 5092 Skibe med 8662119 Netto
Reg.-Tons, medførende henholdsvis 6192225 og
1389134 t Gods. I G. afholdtes 1922 en af
Efterkrigstidens mange Konferencer.
<i>W. P.</i>
</chapter>

<chapter name="Genova">
<b>Genova.</b> Rettelse, S. 572, Sp. 2, L. 7 f. n.:
<sp>Trebia</sp> læs: <sp>Trebbia</sp> — S. 573, Sp. 2, L.
26 f. n.: Via Settembre læs: Via Venti
Settembre
</chapter>

<chapter name="Genovefa">
<b>Genovefa,</b> d. s. s. <sp>Genoveva</sp>.
</chapter>

<chapter name="Gent">
<b>Gent,</b> (1925) 163364 Indb., med Forstæderne
210000. Universitetet har (1927) 1650
Studerende og 157 Lærere. Universitetsbiblioteket
rummer 450000 Bind. Før Verdenskrigen stod der
gennem mange Aar en Strid om det flamske
Sprogs Ligeberettigelse med Fransk ved
Universitetet, uden at det dog førte til noget
endeligt Resultat. Under Tyskernes Besættelse af
G. under Verdenskrigen omdannedes det
franske Universitet i Oktbr. 1916 til et flamsk
Universitet, men 1919 blev det atter fransk, og
de gamle Stridigheder mellem Flamlændere og
Valloner blussede op igen. Minister Theunis
opnaaede i Juli 1923 et Kompromis mellem
Parterne, saa Flamsk har faaet en
betryggende Sideordning med Fransk. — G.—Terneuzen
Kanalens Uddybning afsluttedes 1911. Kanalen
er nu 32,8 km lang (heraf 17,5 km i Belgien).
G. har regelmæssig Forbindelse med England,
Nord- og Sydamerika, Kanalforbindelse med
Rotterdam og de vigtigste belgiske Byer.
Havnen bestaar af <i>Le bassin du Commerce</i> (1829),
1600 m lang, <i>L'avantport</i> (1870), 1100 m lang,
<i>Le bassin au Bois</i> (1881) og <i>Le nouveau bassin</i>
(1904—14), 2000 m lang, hvortil slutter sig tre
Rassiner paa 500 m's Længde og 140 à 250 m's
Bredde. 1913 ankom til Havnen 1398 Skibe
(heraf 1342 Dampere) paa 1061425 t. 1927
ankom 2428 Skibe paa 2053538 t. De vigtigste
Handelsvarer er Tømmer, Kul, Hør, Fosfat,
Petroleum, Bomuld, Cement, Jern og
Kartofler. G. har stor Bomuldsindustri,
Hørspinderier, Skindfarverier, Jernstøberier,
Maskinfabrikker og Sukkerraffinaderier. Hvad Haarlem er
for Holland, er G. for Belgien, hvorfor den har
erhvervet Tilnavnet <i>ville de Flore</i>. Der
eksporteres fra de mægtige Handels- og
Blomstergartnerier store Ladninger af Palmer,
Laurbærtræer, Azalea. Rhododendron o. l. Hvert 5.
Aar (1928, 1933 o. s. v.) afholdes om Foraaret
store Blomsterudstillinger (<i>Floralies gantoises</i>).
<i>M. H-n.</i>
</chapter>

<chapter name="Gentagelsesstraf">
<b>Gentagelsesstraf.</b> Medens Borgerlig
Straffelov af 15. Apr. 1930 fremdeles bygger paa den
hidtil i dansk Ret fulgte Grundsætning, at
særlig Strafforhøjelse kun indtræder i
Gentagelsestilfælde, naar dette udtrykkelig er foreskrevet
i de for de enkelte Forbrydelser givne
Bestemmelser, har Loven i ikke ringe Omfang udvidet
de Tilfælde, i hvilke der kan anvendes G. Hvor
saadan forhøjet Straf er foreskrevet, kan den
dog kun anvendes under visse Betingelser (§
81). Forudsætningen for G. er saaledes, at
Gerningsmanden tidligere i den danske Stat er
fundet skyldig i en strafbar Handling, for
hvilken der er foreskrevet G. i Forhold til den
senere forøvede Forbrydelse, og at han har
begaaet Handlingen inden sit fyldte 18. Aar.
Gentagelsesvirkningen ophører dernæst, naar
der, inden den ny strafbare Handling er
begaaet, er forløbet 5 Aar, efter at den tidligere
Straf er udstaaet, endeligt eftergivet eller
bortfaldet, eller efter at Domfældte er blevet
endelig løsladt fra Arbejdshus eller
Sikkerhedsforvaring. Som noget nyt i dansk Ret indfører
Loven, at Forsøg paa en Forbrydelse har
Gentagelsesvirkning ligesaavel som en Straf for
fuldbyrdet Forbrydelse samt foreskriver, at det
samme gælder med Hensyn til Meddelagtighed.
Nyt er det ligeledes, at Retten kan tillægge
Straffedomme, afsagte uden for den danske
Stat, samme Gentagelsesvirkning, som de her i
Landet afsagte Domme har. Naar saaledes disse
almindelige Betingelser er til Stede, kan den
højere G. anvendes ved alle de Forbrydelser,
hvor dette er foreskrevet. Af disse skal nævnes
en Række Berigelsesforbrydelser som Tyveri,
Underslæb, Bedrageri, Mandatsvig, Afpresning
og Skyldnersvig, Hæleri med Hensyn til disse
Forbrydelser og Røveri. Endvidere Vold, visse
Sædelighedsforbrydelser saasom kønslig
Usædelighed for Betaling med en Person af
samme Køn, Rufferi, Alfonseri, Hærværk,
Overtrædelse af Udvisningstilhold, Hasardspil, strafbar
Beruselse (se <sp>Berusede</sp>) m. m.

Foruden ved disse Forbrydelser, hvor G.
særlig er foreskrevet, kan der dog blive Tale om
G. i andre Tilfælde, idet Loven i
Almindelighed foreskriver Forhøjelse af Straffen indtil det
dobbelte, naar det i Gentagelsestilfælde findes,
at nogen har forøvet Forbrydelser erhvervs-
eller vanemæssigt. Gentagne Forbrydelser kan
dernæst have en særlig Betydning ved Spørgsmaal
om Anbringelse af den Skyldige i Arbejdshus
eller Sikkerhedsforvaring.
<i>E. L-n.</i>
</chapter>

<chapter name="Genter-Alen">
<b>* Genter-Alen,</b> ældre belgisk Maal = 69,8
cm.
<i>H. J. N.</i>
</chapter>

<chapter name="Gentil, É.">
<b>Gentil,</b> <sp>É.</sp>, tog 1908 sin Afsked som
Guvernør i fransk Kongo og blev efter sin
Hjemkomst Oppebørselskommissær i Bordeaux; d.
30. Marts 1914.
<i>C. A.</i>
</chapter>

<chapter name="Gentileschi">
<b>* Gentileschi</b> [dзenti'leski], egentlig <sp>Lomi</sp>.
1) <sp>Orazio</sp>, italiensk Maler, f. 1562 i Pisa,
d. 1647 i London, virkende en Tid i Ligurien,
var i sine kirkelige Billeder en meget dygtig
Kunstner, original i Komposition og elegant i
malerisk Haandelag. Hans Værker kan minde

