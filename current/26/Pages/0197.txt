det til dette Værft hørende Søndre Værft i
Sydhavnen overtaget af B. & W.

I 1928 er fra Værftet afleveret 14
Dieselmotorskibe med 70000 t Brutto Tonnage og
med en Drivkraft af 42000 HK samt et
Dampskib paa 2300 t Brutto og 1300 HK.

Maskinfabriken paa Christianshavn er i
Aarenes Løb gennemgaaet en rivende Udvikling.
Fabrikationen af Centrifuger, som blev begyndt
i 1880 og i en Aarrække var en vigtig
Fabrikationsgren, blev i 1910 opgivet og afhændet
til A/B. Separator i Stockholm, efter at
Bygningen af Dieselmotorer havde taget Fart.
Grundlaget for denne vigtige Fabrikation blev skabt,
da Firmaet 1898 af Maschinenfabrik
Augsburg-Nürnberg købte Patentretten for Danmark for
den af Rudolf Diesel gjorte Opfindelse af
<sp>Dieselmotoren</sp> (s. d.). I de første Aar
byggede Firmaet særlig Landdieselmotorer til
Elektricitetsværker, medens der til Skibsanlæg
stadig byggedes Dampmaskiner, særlig
Stempelmaskiner, men ogsaa Turbineanlæg. Ved egne
Konstruktioner, sikrede gennem Patenter,
udviklede B. & W. Dieselmotoren til Skibsmaskine,
og fra 1912 efter Dieselmotorskibet
<sp>Selandia</sp>'s vellykkede Prøveture var Firmaets
Anseelse som Byggere af Skibsdieselmotorer slaaet
fast over hele Verden. En Række ansete
Skibsværfter i Udlandet erhvervede
Fabrikationsretten for B. & W.'s Skibsdieselmotor, hvorved
dennes Anvendelse som Skibsmaskine yderligere
tog Fart, saaledes at for Tiden omtrent
Halvdelen af alle Motorskibe paa over 2000 t enten
er forsynede med Motorer af B. & W's
Fabrikat, eller med Motorer byggede paa Fabriker,
som har erhvervet sig Fabrikationsretten til
B. & W.'s Motorer. Firmaet har stadig
forbedret og udviklet Skibsdieselmotoren og maa
anses som det førende Firma i Verden paa
dette Omraade.

De første Skibsdieselmotorer var
enkeltvirkende firetakts Motorer, senere er man ved
store Anlæg gaaet over til Brugen af
dobbeltvirkende firetakts Motorer og bygger i den
sidste Tid desuden enkelt- og dobbeltvirkende
Totaktsmotorer af Firmaets egne patenterede
Konstruktioner.

Maskinværkstederne er samtidig med de nye
Konstruktioner og den stærkt forøgede
Produktion stadig udvidet, moderniseret og
forsynet med de mest moderne Værktøjsmaskiner
for Fabrikation af Dieselmotorer, tildels af
Firmaets egne Konstruktioner. Maskinfabriken paa
Christianshavn indtager nu hele den
oprindelige Grund og desuden de senere købte
tilstødende Grunde. I 1916 flyttedes Kedelsmedien
fra Christianshavn til Refshaleøen. I 1922
byggedes paa Teglholmen i Sydhavnen et moderne
Jernstøberi for en Ydeevne af 20000 t pr. Aar,
og i 1924 flyttedes Staalværk med Staalstøberi,
Storsmedie med Presseværk og
Modelsnedkerværksteder ud i nye moderne Bygninger paa
samme Plads. Paa Christianshavn er den ledige
Plads udnyttet til større Haller til Fabrikation
og Opstilling af Dieselmotorerne, idet de store
dobbeltvirkende Dieselmotorer til oversøiske
Passagerskibe kræver Opstillingshaller med en
Højde af indtil 25 m.

For at skaffe Plads til større Kontorer,
Tegnestuer og yderligere udvidede Værksteder købte
Firmaet i 1928 den ved Siden af Fabriken
beliggende »Holms Plads« med nærliggende
Ejendomme.

I Aaret 1928 afleveredes fra Maskinfabriken
Skibsdieselmotoranlæg med en samlet Ydeevne
af 148000 HK og Landanlæg med en samlet
Ydeevne af 5000 HK. Af Skibsanlæggene var de
42000 HK til de af B. & W.'s Værft byggede
Skibe, medens Motorer paa tilsammen 106000
HK var til Skibe, som byggedes af andre
Værfter.

Staalværket kan aarlig producere 25000 t
Staal. Presseværk og Storsmedie afleverer
gennemsnitlig 10000 t Materiale aarlig, hvoraf en
Del eksporteres til England og Skandinavien.

Der udbetales en aarlig Arbejdsløn paa over
22 Mill. Kr., og 8000 Mennesker er beskæftiget
i Selskabets forskellige Virksomheder, som
beslaglægger et Areal af 360000 m<sup>2</sup>.

Selskabets Aktiekapital er 30 Mill. Kr., der
af Bestyrelsen kan forhøjes til 35 Mill. Kr.

Efter C. F. Tietgen blev i 1898 Fabrikejer G.
A. Hagemann Bestyrelsens Formand til 1909.
Fra 1909 til 1918 beklædtes denne Post af
Kammerherre A. de Richelieu, 1918 til 1927 af
Kammerherre C. E. A. Ammentorp og siden 1927
af Fabrikant C. F. Jarl. Efter Wain's Død i
1882 blev David Halley ansat som Overingeniør
og fra 1887 til 1891 som Direktør sammen med
Burmeister. Da Burmeister ved Udgangen af
1890 trak sig tilbage som Direktør, blev Halley
Enedirektør, i hvilken Stilling han fungerede til
sin Død i 1895. I 1895 blev derefter Direktør
for Orlogsværftet, Kommandør H. C. Nielsen
administrerende Direktør med Løjtnant
Hovgaard og Ingeniør Ivar Knudsen som
Underdirektører. I 1897 fratraadte Hovgaard, og der
blev dannet en Direktion, som bestod af
Kommandør Nielsen. Ivar Knudsen, Martin Dessau
og N. C. Hansen. 1899 afløstes N. C. Hansen
af Charles Reynolds, som igen i 1905 afløstes
af K. G. Meldahl, hvis Direktionstid varede til
1908. 1907 fratraadte Kommandør Nielsen, og
Direktionen bestod derefter af Ivar Knudsen og
Martin Dessau indtil 1919, da de to sidstnævnte
Direktører trak sig tilbage, hvorefter de
daværende Underdirektører H. Blache, E.
Bondegaard og Chr. Overgaard overtog Direktionen
med Wilh. Petersen som finansiel Direktør,
indtil denne døde i Januar 1925 og afløstes af
N. Leth, der trak sig tilbage i 1927. Den
nuværende Direktion bestaar af de tre ledende
Direktører, som tillige er Medlemmer af
Bestyrelsen, H. Blache, som Maskindirektør, E.
Bondegaard, som Skibsværftsdirektør, og C.
Overgaard, som Fabrikdirektør, samt (fra Jan.
1929), E. Frigast, som finansiel Direktør, og af
fire Underdirektører for de forskellige
Afdelinger.
<i>H. P. C.</i>
</chapter>

<chapter name="Burmester, L. E. H.">
<b>Burmester,</b> <sp>L. E. H.</sp> »Lehrbuch der
Kinematik« er aldrig blevet fortsat ud over 1. Bind.
B. fratraadte sit Professorat 1912; d. 1927.
<i>Chr. C.</i>
</chapter>

<chapter name="Burmester, W.">
<b>Burmester,</b> W., har fra sit Hjemsted i
Hamburg foretaget vidtstrakte Turnéer til Japan,
Sydamerika etc.; meget populær blev hans
