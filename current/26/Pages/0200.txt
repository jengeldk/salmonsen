- Ved Siden af Loven af 1924 gælder endnu
Lovene om Foranstaltninger til Betryggelse mod
<sp>Brandfare</sp>, dels i Hoteller og lignende
Bygninger, dels i større Vaaningshuse, af
henholdsvis 6. Juni 1891 og 8. Juni 1895; alle andre
ældre Byggelove er ophævede. (<sp>Litt</sp>: <sp>T.
Heggelund</sp>, »Den almindelige B.« (Oslo
1929]).
<i>E. Sivertsen.</i>
</chapter>

<chapter name="Bygningsmyndigheder">
<b>Bygningsmyndigheder.</b> Ved
Bekendtgørelse af 23. Apr. 1924 er Bygningsvæsenets
Centralstyrelse overført fra Justits- til
<sp>Indenrigsministeriet</sp>, dog at
Brandpolitilovgivningen stadig henhører under førstnævnte
Ministerium. Ved et i Medfør af Lov af 4. Apr.
1928 § 4 udfærdiget Cirkulære af 22. Jan. 1929
har Indenrigsministeriet i vidt Omfang overladt
sin Dispensationsbeføjelse til de stedlige
Bygningskommissioner, for saa vidt angaar
Bygninger, som paabegyndes inden 1. Apr. 1933.
Med Hensyn til B. i <sp>Kjøbenhavn</sp> (Instruks
af 11. Decbr. 1920) er at mærke, at Byen nu
er inddelt i 12 Bygningsdistrikter, og at
Gebyrer for Bygningsattester (og Byggetilladelser,
jfr. Lov af 13. Apr. 1923 § 2) nu er fastsat ved
Raadstueplakat af 1. Novbr. 1926. Paa
<sp>Frederiksberg</sp> er Bygningskommissionen ophævet
ved Lov af 21. Febr. 1926 og B. overført til
Kommunalbestyrelsen, der udøver samme, dels
direkte, dels gennem et af Forsamlingen nedsat
teknisk Udvalg, dels gennem Kommunens
almindelige tekniske Forvaltning, dels endelig gennem
en under sidstnævnte ansat Bygningsinspektør,
jfr. Forretningsgang for B. af 30. Juni 1924 og
Vedtægt for B. af 11. Decbr. s. A.

I <sp>Norge</sp> skal der, hvor Lov af 22. Febr.
1924 (se <sp>Bygningslovgivning</sp>) er
gældende, hvis ikke anderledes bestemmes ved den
lokale Bygningsvedtægt, være et
<sp>Bygningsraad</sp> til Behandling af Spørgsmaal vedrørende
Byplaner og Bygningsanliggender, samt en
<sp>Bygningschef</sp> og en <sp>Reguleringschef</sp>,
hvor Bystyret bestemmer, at saadanne skal
ansættes. Bygningsraadet bestaar af
Politimesteren (eventuelt Lensmanden), Helseraadets
(Sundhedskommissionens) Ordfører,
Brandchefen, Bygningschefen og Reguleringschefen,
hvor saadanne er ansat, samt et tilsvarende
Antal af Bystyret valgte Medlemmer, dog mindst
tre. Af Særbestemmelser i de lokale
Bygningsvedtægter kan nævnes, at der i Oslo er et særligt
Reguleringsraad, og i Bergen dels et
Byplanraad, dels et Tilsynsraad for Byens
Udseende, hvilket sidste dels skal udtale sig om
æstetiske Spørgsmaal vedrørende Bebyggelsen,
dels fungere som raadgivende for
Bygningsraadet i visse lovbestemte Tilfælde. Endelig
bestemmer Lov om
<sp>Bygningskommuner</sp> af 22. Febr. 1924, der traadte i Kraft 1.
Jan. 1929, at naar en Del af et Herred er eller
bliver underlagt Bygningslovgivningen (se
denne Artikel), kan vedkommende
Regeringsdepartement bestemme, at et saadant Areal
udskilles som en saakaldt »Bygningskommune« med
særskilt Styrelse, for saa vidt angaar
Byggesager.
<i>E. Sivertsen.</i>
</chapter>

<chapter name="Bygningsskat">
<b>Bygningsskat,</b> d. s. s. <sp>Bygningsafgift</sp>.
</chapter>

<chapter name="Bygsæd">
<b>Bygsæd,</b> se <sp>Vipstjærter</sp>.
</chapter>

<chapter name="Bygvraa">
<b>* Bygvraa,</b> Gaard i Tyrstrup Herred, Sydøst
for Christiansfeldt. Areal 68 ha.
<i>N. J.</i>
</chapter>

<chapter name="Bykle">
<b>Bykle,</b> <sp>Herred</sp>, Setesdal Sorenskriveri,
Kristiansand Politidistrikt, Aust-Agder Fylke,
(1920) 561 Indb. Antagen Formue 1927 var 1,7
Mill. Kr. og Indtægt 240000 Kr.
<i>M. H.</i>
</chapter>

<chapter name="Bykova-Mundingen">
<b>Bykova-Mundingen,</b> se <sp>Lena</sp>.
</chapter>

<chapter name="Byldemoder">
<b>Byldemoder,</b> se <sp>Furunkel</sp>.
</chapter>

<chapter name="Bylderup-Bov">
<b>* Bylderup-Bov,</b> Stationsby,
Sønderborg—Tønder-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Byliner">
<b>Byliner.</b> Rettelse. Sp. 1, L. 7 f. n.: Sagnene
læs: Sangene
</chapter>

<chapter name="Bülow, Bernhard von">
<b>Bülow,</b> <sp>Bernhard</sp> von, d. 28. Oktbr. 1929.
</chapter>

<chapter name="Bülow, Frits Toxwerdt v.">
<b>* Bülow,</b> <sp>Frits Toxwerdt v.</sp>, dansk
Jurist og Politiker, f. 16. Apr. 1872, <i>cand.
juris</i> 1898, Højesteretssagfører fra 1903, en
betydelig Forretningsmand, Defensor for J. C.
Christensen og Sigurd Berg ved Rigsretten 1910,
Justitsminister i Ministeriet Kl. Berntsen
1910—13, Medlem af Landstinget 1920—24 og dets
Formand 1920-22.
<i>H. J-n.</i>
</chapter>

<chapter name="Bülow, F. R. H.">
<b>Bülow,</b> <sp>F. R. H.</sp> Rettelse, L. 23 f. o.: 20. Aug.
læs: 20. Aug. 1807
</chapter>

<chapter name="Bülow, Karl Wilhelm Paul von">
<b>* Bülow</b> ['by.lo.], <sp>Karl Wilhelm Paul
von</sp>, tysk Feltmarskal, f. 24. Marts 1846, d. 31.
Aug. 1921. Tjente i Fodfolket og Generalstaben
og blev 1912 Generaloberst og Arméinspektør.
Ved Verdenskrigens Udbrud overtog B. 2.
Armé, der hørte til de gennem Belgien og
Frankrig fremrykkende tyske Hære. 2. Armé
kæmpede under Fremmarche bl. a. ved St. Quentin
og var senere med ved Marne. Under dette
Slag mente B., at han var ved at blive
overfløjet, og han gav da Befaling til Tilbagegang;
vel var han i Overensstemmelse med en
Udsending fra det store Hovedkvarter
(Oberstløjtnant Hentsch), men det store Spørgsmaal
vil altid blive, om denne Beslutning var rigtig.
B. blev 1915 Feltmarskal og tog sin Afsked 1916
paa Grund af Alder. (Se <sp>Verdenskrigen</sp>,
S. 775).
<i>E. C.</i>
</chapter>

<chapter name="Byneset">
<b>Byneset,</b> <sp>Herred</sp>, Strinda og Selbu
Sorenskriveri, Uttrøndelag Politidistrikt,
Sør-Trøndelag Fylke, (1920) 1719 Indb. Af Arealet
78 km<sup>2</sup> er 18,8 km<sup>2</sup> Ager og Eng, 20 km<sup>2</sup> Skov,
0,4 km<sup>2</sup> Ferskvand; Resten er Udmark og Myr.
Antagen Formue 1927 var 4,9 Mill. Kr. og
Indtægt 1071000 Kr. (<sp>Litt</sp>: <sp>O. I. Høyem</sp>, »Nes
eller Bynes og Buvik. En bygdebeskrivelse«
[Trondhjem 1894]).
<i>M. H.</i>
</chapter>

<chapter name="Byng, Julian Hedworth George">
<b>* Byng</b> [bing], <sp>Julian Hedworth
George</sp>, Baron af Vimy, engelsk General,
f. 11. Septbr. 1862. Deltog som Rytterofficer i
Boerkrigen og blev 1912 Øverstbefalende i
Ægypten. I Verdenskrigen førte B. først en
Rytterdivision, saa et Rytterkorps paa
Vestfronten og derefter som Generalløjtnant fra
Maj 1915—Januar 1916 Armékorps, bl. a. paa
Gallipoli-Halvøen. B. overtog derefter det
kanadiske Korps paa Vestfronten, der er særlig
kendt fra Kampen om Vimy-Højderne (1917);
han fik saa 3. Armé og indlagde sig
Berømmelse ved Cambrai 1917, hvorefter han blev
General. 1919 tog han sin Afsked, blev Baron
og fik en stor Dotation. 1921 blev han udnævnt
til Generalguvernør i Canada. Se ogsaa
<sp>Verdenskrigen</sp>, S. 825.
<i>E. C.</i>
</chapter>
