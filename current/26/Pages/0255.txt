navnlig benyttes til Fangst af Sild og Brisling
i Bælthavet og det sydlige Kattegat.

I Sæsonen 1927-28 optoges c. 2,0 Mill. Stk.
<sp>Østers</sp> i Limfjorden. Da den naturlige
Foryngelse af Bestanden har vist sig at være for
ujævn til alene at bære Fiskeriet, er man siden
1922 begyndt at indplante hollandsk
Østersyngel, der trives udmærket.

<sp>Offentlige Fiskeauktioner</sp> holdes
nu i alle større Fiskerihavne. I 1927 omsattes
derved Fisk for 6,9 Mill. Kr. Størst Omfang har
Esbjerg-Auktionerne.

Vor Fiskeudførsel, næsten udelukkende fersk
Fisk, var i 1927 48000 Tons, hvoraf 40000 Tons
til Tyskland og England. Hovedudførselen til
England gik over Esbjerg Havn.

Den nugældende Lov om Saltvandsfiskeri er
af 2. Juni 1917. Den afløste Loven af 4. Maj
1907 og indeholder bl. a. ændrede Regler for
Indtagelse og Benyttelse af Pladser til
Bundgarnsfiskeri, for Brug af Skovlvaad, der er en
Slags lille Trawl, for Oprettelse af
Fiskerivedtægter m. m.

Som fastsat i bemeldte Lov staar siden 1918
en Fiskeridirektør i Spidsen for
Fiskerikontrollen. Direktøren fungerer tillige som
Regeringens Konsulent i alle Fiskerisager og
udarbejder den aarlige Fiskeriberetning, indeholdende
den officielle Fangst-Statistik, samt udgiver
»Aarbog for den danske Fiskerflaade«.
Materialet til Fiskeristatistikken tilvejebringes dels
af Kontrollen, dels ved Bistand af lokalkendte
Mænd i c. 250 Distrikter Landet over. Tilsynet
med Ferskvandsfiskeriet varetages af en
Fiskeriinspektør. For Tiden (1928) udgøres
Fiskerikontrollens Personale af 2 Kontrollører, 4
Assistenter, 34 Fiskeribetjente og Medhjælpere samt
11 Fiskerifogder.

Under 10. April 1922 er der indgaaet
Overenskomst med Tyskland om Fællesfiskeri i
Flensborg Fjord og om Fiskeriet paa
Bredegrund (Syd for Als).

Af de i 1927-28 bevilgede Beløb, der paa
forskellig Maade kommer Fiskeriet til Gode,
medgaar 330000 Kr. til Kontrollen, 250000 Kr. til
Drift af de i Thyborøn og Esbjerg stationerede
Redningsdampere, 290000 Kr. til videnskabelige
Fiskeri- og Havundersøgelser, herunder Drift
af Dansk Biologisk Station, 17000 Kr. til
Fiskeri-Statistik, 125000 Kr. som Tilskud til
Forsikringer (Fartøjs-, Uykkes- og Arbejdsløsheds-),
30000 Kr. til Yngel-Udsætninger, 1190000 Kr.
(fortsat Bidrag) til Fiskerihavne paa Jyllands
Vestkyst (Hirtshals-Havnen omtrent færdig,
Hanstholm-Havnen i Arbejde), 900000 Kr. til
Drift og Vedligeholdelse af andre Fiskerihavne
(Statens og kommunale Havne), 550000 Kr. til
Fiskerilaan (Fartøjsanskaffelser), 47000 Kr. til
Tilskud til Foreninger og forskellige andre
Formaal.

Hertil kommer Udgifter til det af Marinen
varetagne Tilsyn med fremmede Fiskere:
Fiskeriinspektionerne i danske Farvande, ved
Færøerne, ved Island og Grønland.

De videnskabelige Fiskeriundersøgelser
varetages siden 1926 af Kommissionen for
Danmarks Fiskeri- og Havundersøgelser i
Samarbejde med Biologisk Station, hvortil ogsaa
Undersøgelserne i ferske Vande er henlagt.

Fiskeriet fra Færøerne androg i 1927 5,4 Mill.
Kr., hvoraf for Baadfiskeriet 615000 Kr. I
Skibsfiskeriet ved Island deltog 2757 Mand, ved
Grønland 304 Mand. Færø-Fartøjernes
Grønlandsfiskeri gav 328000 Kr. Ved Øerne dræbtes
i 1927 195 Storhvaler.

De fleste færøske Fiskeriskibe fisker Foraar
og Sommer Torsk under Island. Fisken saltes
om Bord og tilvirkes i Land til Klipfisk.
Desuden deltager færøske Fiskere fremdeles i
Motorbaadsfiskeri fra islandske Fjorde.

Fiskeri ved <sp>Vestgrønland</sp> er siden 1924
drevet af norske, engelske og som nævnt af
færøske Skibe. Der fiskes Helleflynder, der
føres frossen til engelske Markeder, og — af de
færøske Skibe — Torsk.

Grønlændernes eget Kystfiskeri er ligeledes i
Udvikling. Udbyttet for 1927 opgives til c. 3292
Tons Torsk, imod c. 834 i 1924, 229 Tons
Helleflynder, der henkoges, samt 489 Tdr. salt
Hellefisk. Udbyttet af den af Grønlands Styrelse
drevne Hvalfangst blev 40 Storhvaler (1927).
<i>Aa. S.</i>
</chapter>

<chapter name="Danmark (Handel og Skibsfart, Haandværk og Industri)">
<b>Handel og Skibsfart, Haandværk og Industri.</b>

Den 15. Juli 1925 afholdtes for første Gang
en Erhvervstælling, omfattende dels Haandværk
og Industri i Lighed med de tidligere
Industritællinger, dels som noget nyt Handel og
Transport.

Ved denne Tælling foretog man for første
Gang en Bearbejdelse af Materialet efter
økonomiske Enheder foruden den særlig under
Haandværk og Industri omtalte Bearbejdelse
efter tekniske Enheder. Hovedresultaterne af
denne Undersøgelse skal meddeles i det
følgende, saavel hvad angaar Haandværk og Industri
som Handel og Transport.

For en meget væsentlig Del af
Virksomhederne falder Begreberne »teknisk« og »økonomisk«
Enhed sammen. Følgende Oversigt viser, hvor
mange af de tekniske Enheder som samtidig
var en økonomisk Enhed, og hvor mange
tekniske Enheder der var kombineret med andre
tekniske Enheder til en økonomisk Enhed.

<table>
<td v2><td 3 c>Antal tekniske Enheder
<td c>Ikke<br>kombineret <td c>Kombineret<td c>Ialt
<td>Haandværk og Industri<td r>60200<td r>29000<td r>89200
<td>Handel<td r>47300<td r>32200<td r>79500
<td>Transport<td r>6500<td r>700<td r>7200
<td><td r>114000<td r>61900<td r>175900
</table>

De forholdsvis fleste Kombinationer findes
altsaa inden for Handelen, de færreste inden for
Transporten.

Følgende Oversigt viser de økonomiske
Enheder, fordelt efter Antallet af tekniske
Enheder:
