Litteratur havde ladet ligge (den blev forbudt
i E., men genoptryktes i Paris). Men <i>Ulysses</i>
er mere end blot en dristig Bog — den er et
meget betydeligt, paa sine Steder (særlig
Slutningen) virkelig genialt Værk, idet han
har formaaet her at give Udtryk for de
dybeste og mest skjulte Følelser i Samtiden. (Det
er ikke med Urette, at den er blevet kaldt
»et Epos om den moderne primitive Mand«).
Joyce har i E. skabt en hel Skole, hvis
betydeligste Medlem er Forfatterinden <sp>Virginia
Woolf</sp>, der med Romanen <i>Mrs. Dalloway</i>
1925 gav et Slags kvindeligt Sidestykke til
<i>Ulysses</i>. (Af andre Tilhængere af Joyce kan
f. Eks. nævnes <sp>Dorothy Richardson</sp> og
<sp>Wyndham Lewis</sp>).

Verdenskrigen affødte naturligvis i E. som
i alle andre krigsførende Lande et Utal af
Romaner, hvoraf de fleste nu er glemt. En
Undtagelse herfra danner dog <sp>R. H.
Mottram</sp> med sin Roman fra Flandern: <i>The
Spanish Farm Trilogy</i>.

En Oversigt som denne maa selvfølgelig blive
meget skematisk, og mange Forfattere maa
overspringes, som nok kunde fortjene Plads —
saaledes især <sp>Maurice Baring</sp> med sine
mærkelige, halvt autobiografiske Romaner (<i>C</i> 1924,
<i>Cat's Cradle</i> 1925, se i øvrigt Artiklen om
<sp>Baring</sp>, <i>Suppl</i>). Udtrykkelig nævnes maa dog
en Række <sp>Forfatterinder</sp>, der hver paa
sin Vis har skrevet karakteristiske Bøger: som
<sp>Sheila Kaye-Smith</sp> med sine Romaner
fra Sussex (<i>Sussex Gorse</i> 1916, <i>Iron and Smoke</i>
1928), <sp>Clemence Dane</sp> med den
impressionistiske Skildring <i>Legend</i> 1920 og
Generationsromanen <i>The Babyons</i> 1928, <sp>Rose
Macaulay</sp> med sine ironiske Skildringer af
Samtiden (<i>Dangerous Ages</i> 1921, <i>Told by an
Idiot</i> 1923, <i>Crewe Train</i> 1926) og <sp>Storm
Jameson</sp>, der har givet en ypperlig
Skildring af de Problemer, som møder den
moderne gifte Forretningskvinde, i <i>Three
Kingdoms</i> 1926.

Ogsaa inden for <sp>Poesien</sp> kan man i den
moderne engelske Litteratur skelne skarpt
imellem to Retninger: en idyllisk og en
intellektuel. Begge har mange Tilhængere, og i det
hele synes det, som om Poesien i de sidste
Aar (særlig fra 1922) mere og mere faar
Overtaget over Romanen, saa meget mere som
denne i den sidste Tid er i Tilbagegang — baade
Galsworthy, Bennett og Wells har saaledes med
deres sidste Bøger i høj Grad skuffet deres
ellers saa trofaste Publikum. Til den første
Retning inden for Poesien hører Digtere som
<sp>de la Mare</sp> (med <i>The Listeners and other
Poems</i> 1912) og <sp>Drinkwater</sp> (<i>Collected Poems</i>
1923). <sp>Masefield</sp> (som ogsaa har skrevet
Romaner og Dramer, men hvis vigtigste Værk
nu er det store beskrivende Digt <i>Reynard the
Fox</i> 1920, der giver en udmærket Skildring
af det landlige E.) og <sp>Edm. Blunden</sp> (hvis
smukke naturbeskrivende Digte i <i>To Nature</i>
1923 ikke er ulig det 18. Aarhundredes
Naturpoesi), som ogsaa har fundet en Efterligner
i <sp>Virginia Sackwille West</sp> med <i>The
Land</i> danner Overgangen (se <sp>Blunden</sp>'s
<i>Poems</i> 1925 og <i>The Retreat</i> 1928) til den
intelligensprægede Retning, som mere interesserer
sig for, hvad der foregaar i Menneskers Sind,
end hvad der sker i Naturen.

Som den moderne engelske Romankunst
havde det Held at have en virkelig Begavelse at
samle sig om i Joyce, saaledes har den
intellektuelle Retning inden for engelsk Poesi en
betydelig Fører i <sp>T. S. Eliot</sp>, hvis store Digt
<i>The Waste Land</i> kom i 1922 og paa sin Vis
vakte lige saa megen Opsigt som <i>Ulysses</i>. Det
er et langt, i Episoder inddelt Digt, skrevet i
meget frie Versemaal, der kun rimer nu og
da. Det er paa sine Steder meget dunkelt, og
det forklarende Noteapparat, Forfatteren har
tilføjet, gør det kun endnu dunklere. Her er
ingen Beskrivelse af Naturen, men
udelukkende Interesse for de psykologiske Problemer i
Menneskets Sind. Det har allerede dannet
Skole blandt de unge engelske Digtere, hvoraf
de tre Søskende <sp>Sitwell</sp> indtager en
fremskudt Plads: <sp>Osbert</sp> med Digte som
<i>Winstonberg Line</i> og <i>De Luxe</i>, <sp>Edith</sp> med det
lange allegoriske Digt <i>The Sleeping Beauty</i>
1924 og <sp>Sacheverell</sp> med
Digtsamlingerne <i>Hundred and One Harleqvins</i> 1922 og
<i>The Thirteenth Caesar</i> 1924.

Ogsaa i Poesien har Verdenskrigen sat dybe
Spor, og vi har en lang Række Digtere, der
dels forherliger, dels angriber Krigen. Den
første Retning repræsenteres væsentlig af
<sp>Rupert Brooke</sp>, hvis <i>1914 & other Poems</i>
gjorde stor Opsigt i Krigens Begyndelse (se
Artiklen om <sp>Brooke</sp>, <i>Suppl.</i>); den anden, nu mere
populære, Retning har fundet sin betydeligste
Repræsentant i <sp>Siegfried Sassoon</sp>, hvis
meget realistiske Digte skildrer Krigens
Rædsler i kraftige Strofer (<i>Collected War Poems</i>
1919). Midt imellem dem staar <sp>Robert
Granes</sp>, en af det moderne E.'s betydeligste
Digtere (<i>Collected Poems</i> 1927); nævnes kan ogsaa
<sp>Robert Nichol</sp>'s Krigsdigte (<i>Ardours and
Endurances</i> 1917) (<sp>Valdemar Rørdam</sp>
har oversat og udgivet to Samlinger »Digte fra
Verdenskrigen«, hvoraf mange engelske).

Inden for den engelske <sp>Kritik</sp> kan man
lige saa skarpt skelne mellem to Skoler, som
man kan det inden for Romanen og Poesien:
ogsaa her er en højre og en venstre Fløj,
ogsaa her staar den moderate Retning skarpt
mod den mere yderliggaaende. Den første
repræsenteres af Tidsskriftet <i>The London
Mercury</i>, hvis Redaktør er <sp>J. C. Squire</sp> (<i>Essays
on Poetry</i>), den anden af <i>The Adelphi</i>
(Redaktør <sp>Middleton Murry</sp> <i>Discoveries</i> 1924)
og <i>The New Criterion</i>, der redigeres af <sp>T. S.
Eliot</sp> (<i>The Sacred Wood</i> 1920).

Endelig har <sp>Essayet</sp> og <sp>Biografien</sp>
i de sidste Aar faaet en fremskudt Plads inden
for den engelske Litteratur, først gennem
<sp>Chesterton</sp>'s og <sp>Belloc</sp>'s bindstærke
Produktion, og dernæst (og særlig) ved
<sp>Lytton Strachey</sp>'s Bøger, der forener
virkelig Karaktertegning med ætsende Ironi
(<i>Eminent Victorians, Queen Victoria</i>).

(<sp>Litt</sp>.: God, men kort, Oversigt i <sp>A. C.
Ward</sp>, <i>Twentieth Century Literature 1901—25</i>
[1928]; fyldigere er <sp>Friedrich Wild</sp>, »Die
Englische Literatur der Gegenwart«
