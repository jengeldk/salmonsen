italiensk Omraade offentligt fremsættes mod P.
(Traktatens Artikel 8). Italien anerkender
fremdeles P.'s Ret til at sende og modtage
Gesandter efter Folkerettens Regler og forpligter sig
til altid og under alle Omstændigheder at lade
Pavestolens Brevveksling med alle Stater, ogsaa
krigsførende, foregaa uhindret (Artikel 12).
Pavestolens egne diplomatiske Udsendinge,
fremmede Regeringers Gesandter ved
Pavehoffet og kirkelige Embedsmænd, hvis Pas er
forsynet med paveligt Visum, kan frit passere
italiensk Omraade (Artikel 19). P.'s Suverænitet
er ved Traktaten udtrykkelig anerkendt ogsaa i
internationale Forhold, men Pavestolen
erklærer at ville holde sig fjernt fra andre Staters
timelige Stridigheder og fra de i den
Anledning sammentrædende internationale
Kongresser, med mindre de stridende Parter i
Fællesskab paakalder dens fredsstiftende Mission; dog
forbeholder Pavestolen sig i alle Tilfælde
Adgang til at gøre sin moralske og aandelige
Myndighed gældende (Artikel 24). I
Overensstemmelse hermed har Pavestolen ikke hidtil
søgt at blive Medlem af Folkeforbundet. —
(<sp>Litt</sp>.: er anført i Artiklen
<sp>Lateranforliget</sp>, <i>Suppl</i>.}.
<i>G. R.</i>
</chapter>

<chapter name="Pave des Géants">
<b>Pave des Géants,</b> se <sp>Rochemaure</sp>.
</chapter>

<chapter name="Pavestaten">
<b>Pavestaten.</b> <sp>Geografisk</sp>, <sp>historisk
topografisk Beskrivelse</sp>. Ifølge
Traktaten af 11. Febr 1929 bestaar P. af en Række
spredt beliggende Jordarealer og Bygninger,
der vil kunne deles i 3 Grupper: Gruppe I
omfatter den egentlige P., Citta del Vaticano,
der saavel stats- som folkeretlig og økonomisk
indtager en Særstilling (se <sp>folkeretslige
Afsnit</sp> nedenfor). Gruppe II omfatter
Jordegods, som nyder Ekstraterritorialret, og som
drives direkte af og svarer Skat til P. Gruppe
III omfatter Ejendomme, som nyder
Ekstraterritorialret, men er sikrede mod
Ekspropriation, de er underkastet egen Drift og ikke
skatskyldige til Italien.

I. <sp>Citta del Vaticano</sp>.
Omraadet har et Areal af 44 ha og har 528
Indb., heraf 389 Italienere og 113 Schweizere
(ekskl. 230 Udlændinge [Gesandter, Gæster m.
m.]). Garnisonen bestaar af Schweizergarden
(Guardia Swizzera) paa 10 Officerer og 110
Mand og Slotsgarden (Guardia Palatina) paa 3
Officerer og 100 Mand. De øvrige Indbyggere
er Pavens Hofstat samt Arbejdere,
Vagtmandskab og lignende ved Peterskirken og
Vatikanet, hvoraf en Del bor i nogle
Smaabygninger paa Peterskirkens Tag.

Citta del Vaticano (se vedføjede Kortskitse)
begrænses mod Nord, Vest og Syd af Mure, hvis 7
fremspringende Bastioner naar frem til <i>Viale
Vaticano</i>, Vatikanstien, der snor sig rundt om
Vatikanhøjen (Monte Vaticano). Mod Nordøst
følger Grænsen et kort Stykke Via Leone IV
og derpaa Piazza del Risorgimente til Porta
Angelica og videre ad Via di Porta Angelica
(hvorved Schweizergardens Kaserne naturligt
kommer til at ligge inden for P.'s Omraade)

<img>PAVESTATEN (CITTA DEL VATICANO)</img>
