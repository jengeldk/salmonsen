Toldproblemet, som hver enkelt Stat hidtil har
betragtet som et indre Anliggende.
Konventionens udpræget europæiske Karakter
understreger dens Betydning for Tilvejebringelsen af et
Grundlag for økonomisk Samarbejde mellem
Europas Lande.

T. havde tillige til Opgave at lægge et
<sp>Program</sp> for fremtidige Forhandlinger om
kollektive Traktater med det Formaal ved
egnede Midler at lette de økonomiske
Forbindelser, navnlig ved at »begrænse de Hindringer,
der nu lægger sig i Vejen for Handelen«.
Dette Program, der indeholdes i en Protokol,
ligeledes af 24. Marts 1930, anviser Vejen til
snævrere økonomisk Samvirken gennem
Forbedring af Vilkaarene for Produktion og
Omsætning. Det gaar ud paa med Henblik paa
senere Forhandling dels at indhente de
forskellige Regeringers Udtalelser om en lang
Række konkrete Spørgsmaal vedrørende
Afsætning af Landbrugsprodukter og
Industrivarer, dels at opstille Emnerne for det
sideløbende internationale Arbejde, saaledes
Tilvejebringelse af det tekniske Grundlag for en fælles
Toldnomenklatur, Undersøgelse og
Sammenligning af Toldtariffer, Kodifikation af sædvanligt
forekommende Klausuler i Handelstraktater,
Oprettelse af et Forligs- og Voldgiftsorgan i
Sager vedrørende Handels- og Toldtraktater,
udvidet Anvendelse af Konventionen af 3. Novbr
1923 om Forenkling af Toldformaliteter,
Oplysning om indirekte Protektionisme,
Eksportpræmier og Tilskud, Forberedelse af internationale
Veterinæroverenskomster, af Konventioner om
Oprindelsesbetegnelser og Typeprodukter, om
Dobbeltbeskatning og om Udlændinges
Retsstilling, om hvilket sidste en Konference i
Paris i Novbr 1929 forgæves havde søgt at opnaa
Enighed.

Endelig anbefalede T. i en <sp>Slutakt</sp>, at
Folkeforbundets økonomiske Organisation
skulde foretage en objektiv Undersøgelse af
Midlerne til at fremme et nært Samarbejde
mellem Europa og de oversøiske Lande og navnlig
undersøge Muligheden af til gensidig Fordel at
forbedre den oversøiske Samhandel. Slutakten
fastslaar, at den vedtagne Handelskonvention
kun er et første Skridt henimod økonomisk
Samarbejde i Europa, og at Konventionens
fulde Virkning er knyttet til Programmet for de
fremtidige Forhandlinger, hvorfor det anbefales
at fremme disse jævnsides med de planlagte
Undersøgelser »i det Øjemed i størst muligt
Omfang at indgaa Overenskomster, der
imødekommer den nationale Økonomis anerkendte
Behov, og hvis Ikrafttræden samtidig kan
fjerne alle ubegrundede Hindringer for den
internationale Vareomsætning«.
<i>G. R.</i>
</chapter>

<chapter name="Toldsatser">
<b>Toldsatser,</b> se <sp>Verdenskrigen</sp>,
S. 880.
</chapter>

<chapter name="Toldsvig">
<b>Toldsvig.</b> De almindelige
Straffebestemmelser for T. findes fremdeles i Forordning af
1. Febr. 1797. For fuldbyrdet eller forsøgt
Indsmugling af Spiritus og enkelte særlig højt
beskattede Varer er der nu ved §§ 48 og 49 i
Lov Nr. 62 af 31. Marts 1928, jfr. Anordning af
1. Apr. 1928, fastsat yderligere høje Straffe.
Med Bøder indtil 20000 Kr. eller Fængsel og
Konfiskation af Varer og Befordringsmidler
straffes nu ikke alene »Hovedmænd« og
Medhjælpere ved fuldbyrdet eller forsøgt
Indsmugling, men ogsaa Personer, som medvirker ved
Varernes Salg eller Køb, naar de er vidende
om, formoder eller »burde have Formodning«
om, at Varerne er indsmuglede. I
Gentagelsestilfælde kan Straffen efter den nye Lov stige
til Tvangsarbejde i 2 Aar og Forbrydelse af
Næringsret. For Fremlæggelse af falske
Fakturaer, Konossementer e. l. ved Fortolkning af
værditoldbeskattede Varer er Straffen ligeledes
Bøder indtil 20000 Kr. eller Fængsel, og der er
hertil knyttet den ejendommelige Bestemmelse,
at der i Gentagelsestilfælde ved Frihedsstraf
skal foregaa, en Bekendtgørelse af Dommen i
Statstidende og »i de paa Stedet mest udbredte
Blade«, se tillige <sp>Kreditoplag</sp>, og
Straffebestemmelserne i §§ 31—39 i Lov af 18. Febr
1922, jfr. Lov af 17. Decbr 1928 om
Tobaksafgifter.

I Tilslutning til Helsingfors-Konventionen af
19. Aug. 1925 om Bekæmpelse af Smugleri af
alkoholholdige Varer bestemte Lov af 13. Novbr.
1926, at det ved kgl. Anordning kunde
fastsættes, at Straffebestemmelserne i
Toldlovgivningen kunde bringes til Anvendelse saavel
over for danske som fremmede Skibe paa de
Omraader og i det Omfang, som var hjemlet
ved Konventionen. Ved kgl. Anordning af 17.
Novbr. 1926 fastsattes det derefter, at
Bestemmelserne i Toldanordningerne skulde finde
Anvendelse paa Skibe af dansk, estnisk, finsk,
lettisk, norsk og svensk Nationalitet (senere
tillige af polsk, danzigsk, tysk og litauisk
Nationalitet), som aabenbart giver sig af med
Smugling af alkoholholdige Varer, naar de antræffes
inden for en Grænse, der strækker sig indtil
12 Sømil (Kvartmil) fra Kysten eller de yderste
Øer. Toldvæsenet kan yderligere forfølge Skibet
uden for Zonen og anholde det.

Ved Strafforfølgning for Spiritusindsmugling
findes Bestemmelserne om Forholdet mellem
Anklagemyndighed og Toldvæsen i
Justitsministeriets Cirkulære af 22. Apr. 1929.

En Oversigt over de vigtigste
Straffebestemmelser for Urigtigheder ved Varers
Toldbehandling ved Ind- og Udførsel samt over
Paaankebestemmelserne findes i »Samling af
Bestemmelser vedrørende Toldbehandling af Varer«
(Kjøbenhavn 1925).
<i>Fr. T.</i>
</chapter>

<chapter name="Toldvæsen">
<b>Toldvæsen.</b> Den saakaldte »tekniske«
Toldlov af 29. Marts 1924 fik i de følgende Aar
forskellige delvis midlertidige Ændringer og
Tilføjelser. Den 8. Febr. 1928 fremsatte
Finansministeren i Folketinget et Forslag, der
tilsigtede en Videreførelse af Toldloven af 1924.
Formaalet var at gøre de midlertidige
Ændringer permanente og ved en Række tekniske
Toldbestemmelser søge at undgaa »negativ«
Beskyttelse, hvorved den indenrigske Producent var
bleven stillet daarligere end den Udlænding, der
indførte Varerne til Landet, samt yderligere at
lette Tolden paa Raa- og Hjælpestoffer.
Forslaget indeholdt tillige Bestemmelser om
forskellige Kontrolforanstaltninger for Handelen
med Vine og Spirituosa og en yderligere
Skærpelse af de i Forvejen haarde
