haardhudet, men ogsaa modtageligt og
forlanger Komedier med voldsomme sjælelige Kampe
og Konflikter, f. Eks. Tendensskuespil som
Hasenclever's »Mord«, E. Toller's »Hoppla, wir
leben«, Østerrigeren Ferdinand Bruckner's
»Krankheit der Jugend«, Tysk-Amerikaneren
Theodor Dreiser's »Ton in des Töpfers Hand«
eller den amerikanske Krigsfolkekomedie
»Rivaler« (meget realistisk iscenesat af Piscator).
Ofte indbydes til Festspiluger omkring i Riget;
saaledes afholdtes 1929 i Kiel en Uge for
Norden, hvis betydelige Forfattere var
repræsenteret, og i Lübeck er dannet en Scene, særlig
for nordiske Skuespil under Ledelse af F. J.
Domes. Her udførte Adam Poulsen (Maj 1929)
paa Tysk Præsten Bratt's Rolle i »Over Evne«.
<i>R. N.</i>
</chapter>

<chapter name="Tyskland (Historie)">
<b>Historie.</b>

Ved Valg til Rigsdagen i Maj 1928 gik
Socialdemokraterne frem fra 131 til 152 Mandater,
Kommunisterne fra 45 til 54, de tysk-nationale
gik stærkt tilbage, i Juni afgik Kabinettet
Marx, og Socialdemokraten Hermann Müller
dannede et nyt Kabinet paa Grundlag af en
Koalition mellem Socialdemokrater, Centrum,
tysk Folkeparti, Demokrati og bayersk
Folkeparti. Stresemann fortsatte som
Udenrigsminister, efter hans Død udnævntes Curtius til
denne Post. Regeringen modsatte sig bestemt
de tysk-nationales af Hugenberg ledede
yderliggaaende Politik, og baade af Rigsdagen og
ved en Folkeafstemning forkastedes 1929 det
tysk-nationale Forslag om Opsigelse af
Fredstraktatens Bestemmelser (»Frihedsloven«). I
Dec. 1929 vedtog Rigsdagen med 222 Stemmer
med 158 efter en bevæget Finansdebat et
Tillidsvotum til Regeringen, en Del af
Folkepartiet stemte imod. 12. Marts 1930 vedtog
Rigsdagen Youngplanen med 270 Stemmer mod 192.
27. Marts opløstes Regeringskoalitionen paa
Spørgsmaalet om Statens Tilskud til
Arbejdsløshedsforsikringen. Ministeriet Hermann Müller
traadte nu tilbage, og 30. Marts dannede
Centrumsføreren Bruning den nye, rent
»borgerlige« Regering, hvori Curtius (af det tyske
Folkeparti) fortsatte som Udenrigsminister,
medens Moldenhauer (af det samme Parti) blev
Finansminister, Wirth, Stegerwald, Guerard
(alle af Centrum) henholdsvis
Indenrigsminister, Arbejdsminister og Trafikminister,
Schättel (af det bayerske Folkeparti) Postminister,
Demokraten Dietrich Økonomiminister, den
tysk-nationale Schiele Landbrugsminister, Bredt
(af det saakaldte »Wirtschaftspartei«)
Justitsminister, Groener og Trevianus
henholdsvis Forsvarsminister og Minister for de
besatte Omraader. Det sidstnævnte Begreb
ophørte at eksistere, da i Juli 1930 de sidste
franske Soldater blev trukket tilbage fra
Rhinlandet. Dermed raadede det tyske Folk atter
helt paa sit eget Omraade; ogsaa i Kraft af
den økonomiske Tilstand i Landet, omend nok
saa møjsommeligt vundet ved Ofre og
Nøjsomhed, kunde det nu med en vis berettiget
Optimisme se Fremtiden i Møde trods bestandige
finansielle Vanskeligheder.

Valgene til Rigsdagen 15. Septbr 1930 skabte
en Omvæltning i de parlamentariske
Partiforhold. Socialdemokraterne fik 143 Mandater,
Nationalsocialisterne 107, Kommunisterne 76,
Centrum 68, Tysk-Nationale 47, Folkepartiet 29, det
økonomiske Parti (Wirtschaftspartei) 23,
Statspartiet (de Nationalliberale) 20, Bayersk
Folkeparti 19, andre 48. Det karakteristiske Træk ved
dette Resultat, der maatte synes temmelig
betydningsfuldt for de fredelige Forhold i Tyskland
og hele Europa, var den uhyre Fremgang for de
mest yderliggaaende Partier og ganske særlig
Nationalsocialisterne (s. d.). Ministeriet Brüning
mistede sit parlamentariske Flertal og bliver
afhængig af socialdemokratisk Støtte.
<i>H. J-n.</i>
</chapter>

<chapter name="Tyskland">
<b>Tyskland.</b> Rettelse, S. 49, Sp. 2, L. 7 f. n.:
1908 læs: 1909
</chapter>

<chapter name="Tysk Sydvestafrika">
<b>Tysk Sydvestafrika</b> (nu South West Africa
eller Suidwes Afrika), Mandat under den
sydafrikanske Union. 808550 km<sup>2</sup> med 258905
indfødte Indb. (1926), hvoraf 177494 Hereroer,
Oramba og andre Bantunegre, 57296
Hottentotter, Buskmænd, Bastarder m. m., og 24115
hvide Indb. — Bomuldshøsten gav (1924) 3,3
Mill. lbs (à 0,45 kg). Kvægholdet var (1925)
15030 Heste, 3946 Æsler, 2124 Muldyr, 572239
Stk. Hornkvæg og 2094878 Faar og Geder. —
Der udvandtes (1926) 683024 Karat Diamanter
og 54535 short t Kobber (à 0,907 kg). Import og
Eksport (1927) var henholdsvis 2,5 Mill. £ og
3,5 Mill. £. Af Eksportværdien udgjorde
Diamanter 1,9 Mill. £, Kobber 424000 £, Kvæg
378000 £, Huder 217000 £ og Smør 99000 £.
Hovedhavn er Walfish Bay (s. d., <i>Suppl</i>.).
Omraadet har 1714 km Hovedbane (Stats) og 158 km
Bane til Diamantminerne. — Landet deles i 18
Distrikter. — Efter Forfatningen af 13. Juli 1925
styres T. af et Eksekutivraad (Executive
Committee) paa 4 Medlemmer, i Spidsen for hvilket
staar en af den sydafrikanske Union indsat
Administrator, og af en lovgivende Forsamling
(Legislative Assembly) paa 18 Medlemmer.
Administrationens Sæde er Windhoek med 4602
europæiske og 10489 indfødte Indb.
<i>W. P.</i>
</chapter>

<chapter name="Tysnes">
<b>Tysnes,</b> <sp>Herred</sp>. Antagen Formue 1927
var 6475465 Kr. og Indtægt 1989657 Kr.
<i>M. H.</i>
</chapter>

<chapter name="Tysonit">
<b>Tysonit,</b> se <sp>Fluocerit</sp>.
</chapter>

<chapter name="Tystrup">
<b>* Tystrup,</b> lille Indsø i det sydlige Sjælland
paa Grænsen mellem Sorø og Præstø Amter.
Søen gennemstrømmes af Susaa (s. d.) og
ligger i Forlængelse af Bavelse Sø.
</chapter>

<chapter name="Tys tshölly">
<b>Tys tshölly,</b> d. s. s. <sp>Tus tshöly</sp>.
</chapter>

<chapter name="Tysvær">
<b>Tysvær,</b> <sp>Herred</sp>. Antagen Formue 1927
var 3007879 og Indtægt 604301 Kr.
<i>M. H.</i>
</chapter>

<chapter name="Tyv">
<b>Tyv,</b> se <sp>Kjove</sp>.
</chapter>

<chapter name="Tyveri">
<b>Tyveri.</b> Bestemmelserne om Straf for T. er
i Borgerlig Straffelov af 15. Apr. 1930
undergaaet en meget betydelig Forandring. Medens
Straffeloven af 1866 ikke indeholdt nogen
Definition af Begrebet T., siger Loven nu, at for
T. straffes den, som uden Besidderens
Samtykke borttager en fremmed, rørlig Ting for at
skaffe sig eller andre uberettiget Vinding ved
dens Tilegnelse. Med en rørlig Ting sidestilles
en Energimængde, der er fremstillet,
opbevaret eller taget i Brug til Frembringelse af Lys,
Varme, Kraft eller Bevægelse eller i andet
økonomisk Øjemed, f. Eks. Gas og elektrisk Strøm
(§ 276). Denne Definition er ganske
stemmende med den hidtidige Opfattelse af T.
