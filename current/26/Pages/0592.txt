»Über die Kongruenz zweiten Grades und die
Kummersche Fläche« (<i>Acta math.</i>, Bind 49); i
den sidste vises, hvorledes man ud fra
Forudsætninger, der alle hører til den projektive
<i>Analysis situs</i>, kommer til den algebraiske
Kongruens.
<i>Chr. C.</i>
</chapter>

<chapter name="Juel-Hansen, E.">
<b>Juel-Hansen,</b> <sp>E.</sp>, d. i Aabenraa 30. Novbr
1922.
</chapter>

<chapter name="Juellund">
<b>* Juellund,</b> Herregaard, Sydvest for Køge i
Vollerslev Sogn, oprettet som Herregaard 1694
af Statsmanden Jens Juel. Fra 1776 har den
hørt under det da oprettede Stamhus
Giesegaard. Hovedbygningen, der blev opført 1695,
er nu nedbrudt.
<i>N. J.</i>
</chapter>

<chapter name="Juelsberg">
<b>* Juelsberg,</b> Hovedgaard i Vindinge Herred,
Nordvest for Nyborg, oprettet o. 1675, hed
oprindelig Raskenberg. 1797 oprettedes
Stamhuset J. Hovedbygningen opført 1777. Foruden
Hovedgaarden J. omfatter Stamhuset
Avlsgaarden Borgeskov. Samlet Areal 550 ha Ager og
Eng, 180 ha Skov.
<i>N. J.</i>
</chapter>

<chapter name="Juelskov">
<b>* Juelskov,</b> Hovedgaard i Vindinge Herred,
Vestsydvest for Nyborg, kendt fra Slutningen
af 14. Aarhundrede. Bøndergodset bortsolgtes
o. 1800. Hovedbygningen opført omkring 1600.
Areal 191 ha.
<i>N. J.</i>
</chapter>

<chapter name="Juelsminde">
<b>Juelsminde</b> (20 km Sydøst for Horsens)
havde 1925 797 Indb. (1921: 647). Af andre
<sp>Tilføjelser</sp> skal nævnes: Kuranstalt, særlig
for Gigt- og Stofskiftesygdomme; Kysthospital
for kirtelsvage Børn, Rekreationshjem for
brystsyge Børn, Lægebolig, Badehotel
»Færgegaarden«, Afholdshotel, Brugsforening, Posthus,
opført 1920—21 (Arkitekt, Bygningsinspektør J.
Vilh. Petersen). — J. danner nu et eget
<sp>Kirkedistrikt</sp>; paa Grund af sin gode
Badestrand og naturskønne Omgivelser er den
blevet et søgt Badested. Det gamle Hotel
»Færgegaarden J.« er opført 1813 af Niels Juel Reedtz
til Palsgaard, og herfra stammer <sp>Byens
Navn</sp>.
<i>M. S.</i>
</chapter>

<chapter name="Juenkiang">
<b>Juenkiang,</b> se <sp>Jang-tse-kiang</sp>.
</chapter>

<chapter name="Jugendstil">
<b>* Jugendstil</b> i Arkitektur og især
Kunsthaand, det første større Forsøg paa efter 19.
Aarhundredes Eklektisme at skabe en moderne
Stil. Det Tidsskrift, der fra 1896 slog til Lyd
for den nye Retning, hed »Jugend«; dets
karakteristiske Vignetter tegnedes af O. Eckmann.
Retningen kom til at præge Darmstadts
Kunstnerkoloni; den berømteste Repræsentant er vel
Henry van de Velde. J.'s Ornamentik var fra
første Færd kunstlet og bevarede kun til c.
1910 en vis Magt over Sindene; af mere
blivende Betydning for vor Tids Kunst er
derimod Retningens Krav om Saglighed i
Arkitektur og Brugskunst.
<i>C. A. J.</i>
</chapter>

<chapter name="Jugoslavien">
<b>Jugoslavien,</b> officielt Serbernes, Kroaternes
og Slovenernes Kongerige. Folkemængde, se
<sp>Serbien</sp>, Bind XXI. Statens Indtægter
budgetteredes 1828—29 til 11556 Mill. Dinarer,
Udgifterne til 11593 Mill. Dinarer. 1926 avledes
1,9 Mill. t Hvede, 3,4 Mill. t Majs, 376106 t Byg,
357725 t Hvede, 189342 t Havre, 2,9 Mill. hl
Vin (1925 4,1 Mill. hl), 984000 t Blommer, 195000
t Æbler, 97000 t Pærer, 14821 t Tobak, 970 t
Kokoner, 70018 t Roesukker. Der fangedes 3986
t Havfisk. 1927 fandtes 7,9 Mill. Faar, 3,7 Mill.
Okser, 2,8 Mill. Svin, 1,7 Mill. Geder, 1,2 Mill.
Heste, Muldyr og Æsler. Indførselens Værdi
var 1926 7631,8 Mill. Dinarer, Udførselens 7818,2
Mill. Dinarer. Der findes 9560 km normalsporet,
5144 km smalsporet Jernbane, hvoraf 562 km
Privatbane; 1928 aabnedes Passagerflyvning
mellem Beograd og Zagreb. Af Landeveje
findes 33822 km, af sejlbare Floder 2715 km,
24200 km Telegraflinier, 18540 km Telefonlinier,
910 statslige, 1482 kommunale Posthuse.
<i>M. V.</i>

<sp>Historie</sp>. Det kroatiske Bondepartis
Fører, Stepan Raditch, var 1925 blevet Medlem af
det af Radikalismens Høvding Pashitch ledede
Kabinet, og en Forsoning mellem Serbere og
Kroatere saaledes tilvejebragt. Raditch's
springske, udisciplinerede Optræden udsatte dog
Kabinettet for gentagne haarde Belastningsprøver.
Apr. 1926 indgav Pashitch Ministeriets
Dimission, og hans Partifælle Uzunovitch dannede
en Regering, hvori ogsaa Raditch fik Sæde.
Decbr. 1926 traadte Udenrigsminister Nintchitch
tilbage paa Grund af den Traktat, som Italien
havde sluttet med Albanien, og hvorved man i
Belgrad mente, at de jugoslaviske Interesser
truedes. Dermed dimissionerede hele
Kabinettet. Den gamle Pashitch afgik ved Døden ved
denne Tid, og Uzunovitch dannede Jan. 1927
en ny Regering sammen med Raditch. De indre
Modsætninger sprængte dette Ministerium efter
faa Ugers Forløb, og et nyt Kabinet Uzunovitch
dannedes med Assistance af Slovenerne under
Koroshetz' Ledelse, men uden Raditch, der nu
atter førtes over i skarp Opposition. I
Foraaret traadte Uzunovitch tilbage og afløstes af
Vukitchevitch. Valgene i September bragte de
Radikale nogen Tilbagegang, men de vedblev
at være langt det stærkeste Parti. Juni 1928
affyrede en fanatisk Tilhænger af
Regeringspolitiken Revolverskud mod nogle af det
kroatiske Bondepartis ledende Repræsentanter.
Stepan Raditch og et Par andre kroatiske
Deputerede blev saaret, Stepan's Nevø, Paul
Raditch, blev dræbt. Stepan Raditch kom sig af
sine Saar, men døde ikke længe efter af en
Sygdom. Kroaterne nægtede nu at deltage i det
parlamentariske Arbejde, saa længe det
radikale Parti sad ved Roret. Den blodige
Begivenhed forgiftede hele det politiske Liv. Kabinettet
Vukitchevitch dimissionerede i Juli, men den
nye Regering, hvis Chef blev Sloveneren
Koroshetz, byggede paa den samme Blok af
Radikale, Demokrater og Slovener som den
foregaaende. Den demokratiske Dissidentgruppe
under Pribitchevitch gjorde fælles Sag med
Kroaterne, hvis nye Fører, Matchek, stillede sig
lige saa uforsonligt som sin Forgænger og
stillede Krav om en føderativ Opløsning af den
jugoslaviske Stat. Regeringen forsøgte i
December at bringe Kroaterne til Tavshed ved
haarde Midler. Den nye Guvernør i Zagreb,
Maximovitch, lod Landdagen opløse. Men
Regeringsblokken var svækket ved indre
Modsætninger, og Jan. 1929 gik Kabinettet af. Den
politiske Situation var haabløst fortvivlet og
Parlamentarismen diskrediteret i hele
Befolkningen. 6. Jan. satte Kong Alexander
Forfatningen ud af Kraft og samlede Magten i sin
Haand.
<i>A. C.</i>
</chapter>
