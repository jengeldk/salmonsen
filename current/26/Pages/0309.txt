særlig i Kjøbenhavn, de faar alle en mindre
Statshjælp. Døvstummeforeninger, ledede af de
Døvstumme selv, findes nu spredte over hele
Landet, og Døvstummemenigheder er, foruden i
Kjøbenhavn, med hele Sjælland og omliggende
Øer som Rejseomraade for Præsten, oprettet i
Fredericia, med Fyn og Sydjylland som
Rejseomraade, og i Aarhus med hele Nordjylland.
Landbrugsskolen ved Nyborg er omdannet til
Asyl for Mænd. Statens Udgift til
Døvstummevæsenet er for Finansaaret 1929—30 anslaaet
til c. 700000 Kr.

I <sp>Norge</sp> er Delingen i et
sønden-østen-fjeldsk og et norden-vestenfjeldsk Distrikt
stadig bibeholdt; for det førstnævntes
Vedkommende er Osloskolen Optagelses- og A-Skole,
medens Skolen i Holmestrand er B-Skole, for
det andet Distrikt er det offentlige Institut i
Trondhjem, efter Ombygning, baade
Optagelses-, A- og B-Skole, idet den tidligere B-Skole
paa Gløshaugen er nedlagt. Hamarskolen
optager de ringest begavede Børn fra begge
Distrikter. Statens Udgift for 1929—30 anslaas
til c. 200000 Kr.

I <sp>Sverige</sp> er den af Fru Nordin
grundlagte Privatanstalt for blinde-døvstumme og
blinde-aandssvage Børn og Voksne gaaet over
til Statsanstalt og flyttet fra Vänersborg til
Lund. Private Børnehaver for Smaabørn er
oprettet i Göteborg og Stockholm, i øvrigt er
Organisationen uforandret, hvert af de 7
Distrikter har faaet sin Døvstummepræst. Statens
Udgift for 1928—30 anslaas til c. 340000 Kr.
<i>F. B.</i> 
</chapter>
