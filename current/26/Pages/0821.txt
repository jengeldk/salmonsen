Af vild Ren fældedes 494 (1923), 347 (1924),
444 (1925), 389 (1926), 267 (1927) og 338 (1928).
Af Hjort gennemsnitlig 185. Bjørnens Saga synes
nu ude. Statistikken fortæller, at i Tiaaret
1846—1855 blev der dræbt 2373, i Tiaaret derefter
c. 2000, saa sank Antallet til 1200 pr. Tiaar,
indtil 1886—1895, da det var 723. Fra nu af
gaar det nedover med Kæmpeskridt. Fra
1916-1920 dræbes 30, i 1921 1. 1922 1, 1923 6, 1924
4, 1925 1, 1926 6, og 1927 5.

I 1928 og 1929 syntes man dog at kunne
konstatere, at der fremdeles er et Par meget smaa
Bjørnestammer igen i Gausdal, Møre,
Hallingdal og Lerdal. Hvis disse ikke bliver fredet, er
dog dens Saga i N. nu ude.

Af Ulv fældedes der i 1927 5 og i Aarene i
Forvejen gennemsnitlig 10. Ligesom Bjørnens
slutter ogsaa Ulvens Saga omkring 1920. Af
Gaupe blev der fældet 1927 6 Stykker og i de
foregaaende Aar 12—20. For den var 1905 et
Mærkeaar; før den Tid fældedes der fra 30—60
op til 100 pr. Aar. Jærven optræder med samme
Hyppighed som Gaupen, kun Ræven kan glæde
sig med et stort Antal pr. Aar, om det da kan
siges at være nogen Glæde for den. I 1927 blev
der dræbt 9177 og i Aarene 1921—26 mellem
8—9000, hvilket er et betydelig højere Antal
end de foregaaende Aar helt til 1876. Af Odder
blev der dræbt 687 i 1927 og i de foregaaende
Aar 800—1000. Af Rovfugle dræbtes i 1927 4267
Lom, omtrent som i tidligere Aar. 511 Ørne,
imod 3—400 i Almindelighed. 548 Hubroer, et
nok saa konstant Tal i de sidste 10 Aar. Af
Falke dræbtes i 1927 896, ogsaa et temmelig
konstant Tal, det samme kan siges om
Hønsehøge med 3285 i 1927 og om Spurvehøge med
5457.

Paa Grund af den stærkt aftagende
Vildtmængde rejses der fra Tid til anden i
Dagspressen Krav om Totalfredning for alt Vildt i
en vis Tidsperiode, for at Bestanden atter skal
komme op. Det fremholdes, at Vildtet nu bliver
sjældnere og sjældnere i Lavlandet. Det er
fortrængt til sin sidste Skanse i Højfjeldet, men
ogsaa der kommer Jægerne efter med deres
Magasingeværer og Hunde.

Nu er alle Slags Fangstindretninger for Elg,
Hjort og Vildren forbudt, ogsaa Dyregrave,
Baas, Tane, kunstig Lys, faststaaende Haav,
Garn og Fiskeredskab for Fugl; Trampsaks,
undtagen for Odder, Ulv, Jærv, Gaupe og Ræv.
Selvskud, Bjørnesaks og Bjørnestok maa kun
benyttes med Herredsstyrets Tilladelse. Gift maa
ikke lægges ud uden Brugerens Tilladelse.

I <sp>Rovdyrpræmier</sp> betales for Bjørn,
Jærv og Gaupe 25 Kr., for Maar, Odder og Ræv
2 Kr., for Ørn, Hønsehøg, Rypefalk, Vandrefalk
2 Kr., for Spurvehøg og Lom 1 Kr. Den
ordinære Jagttid paa Fuglevildt begynder 1. Septbr,
ligesaa for Ræv. For Elg begynder den 10.
Septbr.

Trækfuglene kommer til N.: Lærke og Stær
midt i Marts, Solsort, Bogfinke, Tornirisk,
Skovdue sidste Dage af Marts. Maaltrost, Rødstrube,
Linerle, Taarnfalk, Spurvehøg, Ringdue, Rugde,
Smaaspov, Storspov og Graagaas i de første
Dage af April. Gransanger, Enkeltbekkasin
kommer midt i April. Rødstjert, Buskeskvedt,
Løvsanger, sort og hvid Fluesnapper, Gøg,
Skovpiblærke, Natravn, Dobbeltbekkasin i de første
Dage af Maj. Havesanger, graa Fluesnapper,
Taarnsanger, Svale, Ageriks og Terne midt i
Maj.

Havebruget gaar jævnt fremad og ophjælpes
af Staten ved Skoler, hvoraf der i 1928 var 15
med 40 Lærere og 265 Elever, hvoraf 113 blev
udeksamineret fra Havebrugsskolerne.
<i>M. H.</i>
</chapter>

<chapter name="Norge (Fiskeri)">
<b>Fiskeri.</b>

<sp>Fiskeriernes</sp> Art er nærmere omtalt i
Hovedartiklen og skal derfor ikke gentages her.
Antal Fiskere og Fiskerbaade hjemmehørende i
hvert Fylke 1927 var:
<table>
<td c>Fylker<td c>Fiskere<td c>aabne<td c>Fiskerbaade<br>dækkede<br>Sejlere<td c>dækkede<br>Motorbaade<td c>Dampskibe
<td>Østfold<td r>1138<td r>500<td r>20<td r>258<td r>1
<td>Akershus<td r>355<td r>228<td r>2<td r>61<td>
<td>Oslo<td 3 c>Opgave mangler<td r>9<td r>14
<td>Buskerud<td r>195<td r>119<td r>0<td r>33<td>
<td>Vestfold<td r>1994<td r>1429<td r>1<td r>94<td r>10
<td>Telemark<td r>547<td r>403<td r>1<td r>86<td>
<td>Aust-Agder<td r>819<td r>577<td r>4<td r>64<td>
<td>Vest-Agder<td r>2082<td r>1461<td r>34<td r>256<td>
<td>Rogaland<td r>5825<td r>3218<td r>62<td r>815<td r>90
<td>Hordaland<td r>8892<td r>6361<td r>66<td r>1077<td r>4
<td>Bergen<td 3 c>Opgave mangler<td r>28<td r>17
<td>Sogn og Fjordane<td r>5809<td r>8606<td r>78 Doryer<td r>688<td r>11
<td>Møre<td r>15347<td r>7985<td r>1300 Doryer<td r>1692<td r>152
<td>Sør-Trøndelag<td r>6961<td r>5518<td r>19 Doryer<br>45 Sejlere<td r>691<td r>12
<td>Nord-Trøndelag<td r>3871<td r>2714<td r>50 Doryer<br>18 Sejlere<td r>331<td r>1
<td>Nordland<td r>25396<td r>10253<td r>1715 Doryer<br>11 Sejlere<td r>1852<td r>30
<td>Troms<td r>13947<td r>4415<td r>2560 Doryer<td r>1031<td r>22
<td>Finmark<td r>7645<td r>3195<td r>400 Doryer<br>19 Sejlere<td r>794<td r>7
<td r>Ialt<td r>100870<td r>52082<td r>6122 Doryer<br>290 Sejlere<td r>9860<td r>370
</table>
