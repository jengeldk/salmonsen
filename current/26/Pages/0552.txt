<chapter name="Intercarpalled">
<b>Intercarpalled,</b> se <sp>Haand</sp>.
</chapter>

<chapter name="Intercolumnium">
<b>Intercolumnium.</b> Rettelse, S. 440, Sp. 2, L.
2 f. n.: <sp>Metostylon</sp> læs: <sp>Mesostylon</sp>
</chapter>

<chapter name="Interessentskab">
<b>Interessentskab.</b> Konfirmation paa
Interessentskabskontrakter er afskaffet ved
Tinglysningsloven af 31. Marts 1926 § 53. De
Vedtagelser, som det har været Praksis at søge
konfirmeret, vil dog som Regel være gyldige
ogsaa uden Konfirmation. Det maa saaledes
antages, at den enkelte Interessents Særkreditorer
er indskrænkede til at holde sig til hans
Nettoandel i Interessentskabsformuen og ikke kan
forlange den udbetalt under andre Betingelser end
han selv kan. Ligeledes maa der vistnok kunne
vedtages Bestemmelser, der regulerer en afdød
Interessents Arvingers Ret over for
Interessentskabet. I Tilfælde af en Interessents Konkurs
har derimod Boet altid samme Ret til at opsige
Interessentskabsforholdet eller kræve det
ophævet, som Interessenten vilde have haft, hvis
han ikke var gaaet fallit. — Ophævelsen af
Adgangen til at faa konfirmeret
Interessentskabskontrakter har saaledes næppe større
Betydning, og dens Ophævelse ses da ogsaa
nærmest motiveret med dens Overflødighed. (<sp>Litt</sp>.:
<sp>Sindballe</sp>, »Dansk Selskabsret«, I
[Kjøbenhavn 1928]).
<i>A. D. B.</i>
</chapter>

<chapter name="Interfilarmasse">
<b>* Interfilarmasse,</b> I mange dyriske Celler
har man paavist, at Protoplasmaet bestaar af
talrige fine Traade, en Filarmasse, hvis
Mellemrum udfyldes af en mere flydende I.
<i>R. H. S.</i>
</chapter>

<chapter name="Interlaken">
<b>Interlaken,</b> 3621 overvejende protestantiske
og tysktalende Indb. (1920).
</chapter>

<chapter name="intermenstruel">
<b>intermenstruel,</b> se <sp>Menstruation</sp>.
</chapter>

<chapter name="internationale Domstole">
<b>internationale Domstole,</b> se ogsaa
<sp>Voldgift</sp>, S. 351 ff.
</chapter>

<chapter name="internationale Unioner">
<b>internationale Unioner,</b> se ogsaa <sp>Union</sp>.
</chapter>

<chapter name="Interpolator">
<b>Interpolator,</b> se <sp>Telegrafapparater</sp>,
S. 196.
</chapter>

<chapter name="Interrenallegemer">
<b>* Interrenallegemer.</b> Medens hos Pattedyr,
Fugle, Krybdyr og Padder de saakaldte
Binyrer (s. d.) viser sig at bestaa af en
Barksubstans og en Marvsubstans, der embryologisk
set er af ganske forskellig Oprindelse, træffes
derimod hos Fiskene de to Bestanddele
liggende hver for sig. Til Barksubstansen svarer
her de parret anlagte I., der viser sig som
en Cellestreng, der har sin Plads midt imellem
Nyrerne, til Marvsubstansen to Rækker af
Suprarenallegemer, der ligger mellem I. og
Nyrerne.
<i>R. H. S.</i>
</chapter>

<chapter name="intrapalpebral">
<b>intrapalpebral,</b> se <sp>Mallein</sp>.
</chapter>

<chapter name="Introdium">
<b>Introdium,</b> d. s. s. <sp>Introitum</sp>.
</chapter>

<chapter name="Inuje, T.">
<b>Inuje,</b> T., se <sp>Japan</sp>, S. 826.
</chapter>

<chapter name="Invalidefondet">
<b>Invalidefondet.</b> Af de i Lov af 24. Juli 1894
om Brændevins Salg og Udskænkning nævnte
Indtægter (sammenlagt med
»Brændevinsfondet«'s Midler) var der indtil 30. Juni 1929
tilfaldet I. i alt 31397326 Kr.; ved samme
Tidspunkt var der af indvundne Renter tillagt
Fondets Kapital 56332483 Kr. Af Akts.
Vinmonopolet er i Henhold til Lov af 16. Septbr 1921
indbetalt 1344434 Kr.
<i>Wt. K.</i>
</chapter>

<chapter name="Invalideforsikring">
<b>Invalideforsikring.</b> Den danske offentlige I.,
som gør det til Pligt for Medlemmer af
anerkendte Sygekasser at forsikre sig mod
Invaliditet, er ændret ved Lov af 16. Juli 1927,
navnlig med det Formaal at opnaa Besparelser.
Saaledes er den faste, aarlige Rente nedsat
fra 800 til 540 Kr., dog med lempende
Overgangsbestemmelser for de allerede tilkendte
Renter. Og ved de sværere Former for
Invaliditet (f. Eks. fuldstændig Blindhed) bibeholdes
en Rente af 800 Kr., idet Opholdskommunen
yder et Tilskud paa 260 Kr. Som Følge af de
lavere Renter er ogsaa Bidragene gaaet ned.
De udgør nu aarlig for Sygekassemedlemmer
fra 4 Kr. 44 Øre til 6 Kr. 84 Øre, for
Arbejdsgiverne 4 Kr. 50 Øre for hver hos dem
beskæftiget Helaarsarbejder. Resten af Tilskuddene
til Invalideforsikringsfonden dækkes for 3/5 af
Staten, for 2/5 af Kommunen. Afgørelse af, om
Invaliditet foreligger, træffes af
Invalideforsikringsraadet, der bestaar af en Formand og 5
andre Medlemmer. Antallet af ubemidlede
invalideforsikrede Medlemmer udgjorde pr. 31.
Decbr 1927 1390294, og i det nævnte Aar er
der i Invaliderenter udbetalt 16780000 Kr.
<i>C. T.</i>
</chapter>

<chapter name="Invalideforsikringsraad">
<b>Invalideforsikringsraad,</b> se
<sp>Invalideforsikring</sp>.
</chapter>

<chapter name="Invalideforsørgelse">
<b>Invalideforsørgelse.</b> De nærmere Regler
for Ydelsen af Sygehjælp til militære Invalider
i de sønderjyske Landsdele, jfr. Lov af 15.
Decbr 1920, udformedes ved
Indenrigsministeriets Bekendtgørelse af 8. Juni 1921. Herefter
kunde Sygehjælpen kun ydes til de militære
Invalider, der havde faaet Understøttelse i
Henhold til Lov af 1. Decbr 1920, og
Sygehjælpen omfattede kun den Hjælp, som var
fornøden for at fjerne eller i væsentlig Grad
nedsætte den ved Militærtjeneste foraarsagede
Invaliditet eller at hindre en Forværrelse af den.
Udgifterne afholdtes af Opholdskommunen,
men refunderedes denne af Staten.

Lovene af 1. og 15. Decbr 1920 ændredes og
samarbejdedes dernæst ved Lov af 29. Marts
1924 om Forsørgelse af militære Invalider og
saadannes Efterladte i de sønderjyske
Landsdele. Herefter ydes der I. til Personer, der før
15. Juni 1920 i Anledning af tysk
Værnepligtstjeneste har paadraget sig
erhvervsindskrænkende Skade, saafremt de i Henhold til Lov af
5. Septbr 1920 jfr. Lov af 12. Juni 1922 har
erhvervet dansk Indfødsret og har fast Ophold
i Landet.

Efterladteforsørgelse tilstaas Efterladte efter
Personer, der før 15. Juni 1920 er dræbt eller
dødelig saaret ved Udøvelse af tysk
Værnepligtstjeneste, saafremt vedkommende
Efterladte har dansk Indfødsret og fast Ophold her i
Landet. Som Invalid betragtes den, der i den
nævnte Anledning har faaet saadan
Legemsbeskadigelse eller Svaghed, at Vedkommendes
Evne til at sørge for sit og sin Families
Underhold i væsentlig Grad er svækket. En
Nedsættelse af Erhvervsevnen med mindre end 10
% giver ikke Adgang til I.

Er Invaliditeten erhvervet under
Krigsforhold, udgør den aarlige Forsørgelse 120 Kr.,
naar Erlrvervsindskrænkningen er 10 %,
stigende til 1200 Kr., naar
Erhvervsindskrænkningen er 100 %. Tidligere værnepligtige Officerer
faar 30 % mere. Er Invaliditeten erhvervet
under Fredsforhold, udgør Forsørgelsen 2/3 af
de nævnte Beløb.

For Invaliditetsgrader paa 40 % og derover

