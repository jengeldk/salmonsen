betydelig udvidet, og i Anlægget nedenfor er
udgravet en Skovsø. Nord for Byen er anlagt
en Spadseresti langs Stranden, og der er her
anlagt Veje med fremtidig Villabebyggelse for
Øje. Jernstøberiet med Maskinfabrikken er
nedlagt. <sp>Havn</sp> og <sp>Skibsfart</sp>. Havnen bestaar
af 3 Bassiner: den nordlige Havn,
Mellemhavnen og den sydlige Havn med Dybder indtil
henholdsvis 6,9, 5,0 og 4,4 m. 1926 indgik fra
Indlandet 2094 Skibe med 45393 t Ladning,
deraf 1666 Dampskibe med 30983 t Ladning, og fra
Udlandet 152 med 20174 t Ladning, deraf 16
Dampskibe med 8258 t Ladning. S. A. udgik
til Indlandet 2032 Skibe med 23103 t Ladning,
deraf 1626 Dampskibe med 15536 t Ladning, og
til Udlandet 214 Skibe med 4603 t Ladning,
deraf 56 Dampskibe med 1911 t Ladning. Den
hjemmehørende Flaade bestod ved Udgangen
af 1926 af 14 Skibe paa 20 Reg. Tonn. (brutto)
og derover med i alt 655 Reg. Tonn., deraf 3
Damp- eller Motorskibe med i alt 242 Reg.
Tonn. Desuden er der 206 mindre
Fiskerfartøjer. <sp>Finansielle Forhold</sp>.
Kommunens Indtægter og Udgifter var 1925—26
henholdsvis 484000 og 424000 Kr.; dens Formue og
Gæld ved Aarets Udgang henholdsvis 1,74 og
0,82 Mill. Kr. Ved Vurderingen til
Ejendomsskyld 1924 var hele Summen 15,97 Mill. Kr.,
deraf Grundværdi 4,39 Mill. Kr. Sammen Aar
var Bygningernes Brandassurance 18,37 Mill. Kr.

<sp>Administrative Forhold</sp>. Købstaden
udgør et Pastorat i Baag Herreds Provsti
(Fyens Stift); den hører til 42. Retskreds (A.
Købstad og Baag Herred m. m.) og til 31.
Politikreds (samme Omraade) med Tingsted,
Dommer og Politimester i A.; endvidere til A.
Amtslæge- og Lægekreds, 3. Udskrivningskreds
(Omraade VII 3), Odense Amts 4.
Folketings-Opstillingskreds (Valgsted i A.), 4. Landstingskreds
og til A. Skatte-, Skyld- og Vurderingskreds.
Byens Øvrighed bestaar af Politimesteren og
den folkevalgte Borgmester, der tillige er
Formand for Byraadet, som desuden tæller 12
Medlemmer.
<i>M. S.</i>
</chapter>

<chapter name="Assens">
<b>Assens,</b> Landsby og Fabriksby, havde 1925
1553 Indb. (1921: 1402, 1916: 1313). Der er stor
Skole (8 Lærere og Lærerinder), Afholdshotel
med Forsamlingssal, Brevsamlingssted,
Købmandsforretning, 2 Brugsforeninger m. m. Et
Ligkapel er opført 1922. — Nord for Byen ved
Stranden ligger 3 store <sp>Cementfabrikker</sp>:
»Cimbria«, oprettet 1873, senere stærkt udvidet,
beskæftiger henimod 100 Personer; »Dania«,
oprettet 1886, ogsaa meget udvidet, beskæftiger c.
250, og »Kongsdal«, oprettet 1907, da Kongsdal
Kalkværk overtoges og indrettedes, den
beskæftiger c. 200 Arbejdere. Alle disse
Cementfabrikker er Aktieselskaber og har hver især store
Udskibningsbroer med 4,7—5,7 m Vanddybde.
<i>M. S.</i>
</chapter>

<chapter name="assentere">
<b>assentere,</b> se <sp>Assens</sp>.
</chapter>

<chapter name="Asserballe">
<b>* Asserballe,</b> Stationsby,
Sønderborg-Nordborg-Banen. (Se <sp>Danmark</sp>,
Samfærdselskortet, <i>Suppl</i>.).
</chapter>

<chapter name="Assessor">
<b>Assessor.</b> Dette Udtryk er nu antikveret i
dansk Retssprog, idet Medlemmerne af de
kollegiale Retter nu kaldes Dommere: Byrets-,
Landsrets- og Højesteretsdommere. De særlige
militære Retter er nu afskaffede.
<i>K. B.</i>
</chapter>

<chapter name="Assets">
<b>* Assets</b> ['ä-], engelsk Betegnelse for
<sp>Aktiver</sp>.
</chapter>

<chapter name="Assir">
<b>Assir,</b> se <sp>Asir</sp>.
</chapter>

<chapter name="Assireter">
<b>Assireter,</b> se <sp>Kurdere</sp>.
</chapter>

<chapter name="Assisi">
<b>Assisi,</b> (1925) 20103 Indb.
</chapter>

<chapter name="Assmanns Fugtighedsmaaler">
<b>Assmanns Fugtighedsmaaler,</b> se
<sp>Fugtighedsmaaler</sp>, S. 136.
</chapter>

<chapter name="Associationsceller">
<b>* Associationsceller</b> er Navnet paa særegne
Nerveceller, hvis Udløbere skaber Forbindelse
mellem andre Nerveceller, men derimod ikke
fortsættes som motoriske eller sensitive
Nervetraade. De findes f. Eks. i stor Mængde i
Hjernebarkens Associationszoner; se iøvrigt
<sp>Nervesystem</sp>.
<i>R. H. S.</i>
</chapter>

<chapter name="Assuan">
<b>Assuan</b> er ogsaa Navn paa en Provins i
Øvre Ægypten med et Areal af 940 km<sup>2</sup> med
(1927) 266542 Indb. - <sp>Byen A.</sp> havde s. A.
16366 Indb. <sp>Nildæmningen ved A.</sp> (se
<sp>Nilen</sp>, Bind XVII, S. 964).
<i>C. A.</i>
</chapter>

<chapter name="Assuay">
<b>Assuay,</b> (1926) 150000 Indb.
</chapter>

<chapter name="Assur">
<b>Assur.</b> Dr. Andrae's Udgravning af A. for
det tyske Orientselskab har givet en tydelig
Plan af Assyriens ældste Hovedstad. Dens
Omraade var c. 3/4 km<sup>2</sup>. Det danner ligesom en
ligebenet Trekant med konveks Basis mod
Landsiden, medens Tigris begrænser Østnordøst
Siden og en Tigrisarm (eller -kanal) Nordvest
Siden. Her — paa Nordvestfronten — ligger de
vigtigste Bygninger.

Paa Forbjerget mod Nordøst mellem
Vandløbene opførtes Hovedhelligdommen for Guden
Assur; i sydvestlig Række herfor kommer Byens
Tempelbjerg (Zikkurrat), det gamle Palads,
Templer for Anu og Adad (Dobbelttempel med 2
Taarne) og det nye Palads; tæt bagved
byggedes Templer for Ishtar, Sin, Shamash og
Nabu. Byen omgaves i gammel Tid med Mure;
da den udvidedes mod Syd med en »Nystad«
mod Tigris, førtes den ydre Mur og Grav mod
Syd og Øst udenom denne. Hvor Muren bøjer
mod Syd, ligger den mærkelige »Stele-Plads«,
hvor Konger og høje Embedsmænd havde
Privilegium paa at sikre deres Ihukommelse ved
at lade en Stenstøtte rejse; en af dem er
Dronning Semiramis'. Langs Tigris sikredes
Landsiden med en Kaj, som paa store Strækninger
ligger velbevaret den Dag i Dag. (<sp>Litt</sp>.: <sp>Eck.
Unger</sp>, »Das Stadtbild von Assur« [Leipzig
1929]; se ogsaa Artiklerne: <sp>assyrisk Kunst</sp>
og <sp>assyrisk Litteratur</sp>).
<i>O. R.</i>
</chapter>

<chapter name="Assur-bàni-pal">
<b>Assur-bàni-pal.</b> Rettelse, S. 273, Sp. 1, L.
8 f. o.: S. 281 læs: S. 279
</chapter>

<chapter name="Assyrien">
<b>Assyrien.</b> Over Tiden omkring det assyriske
Riges Undergang er der faldet klart Lys ved
Fremdragelsen af »Nabopalassar-Krøniken« af
British Museums Arkiver. Efter Assurbanipal af
Assyriens Død (626 før Kristus) optraadte
Nabopalassar som uafhængig Konge af Babylonien.
Han søgte først at ramme A. ad Eufrat-Vejen,
idet han (616) foretog en Ekspedition mod
assyrisk Omraade ved Mellem-Eufrat. Han
naaede kun forbigaaende Resultater, idet han maatte
retirere for et Fremstød af Assyrerne og deres
nye allierede, Ægypterne. 615 prøver han
Lykken mod den gamle Hovedstad Assur ved
Tigris, men uden Held; han forfølges, indtil han
slipper ind i Tekrit, hvorpaa Assyrerne vender
hjem. I 614 opstaar en ny Fjende for A. i
Mederen Kyaxares; hans Angreb paa Ninive
