Nyordning, som fuldendtes Septbr. 1926.
Museumsrummene ligger, med Undtagelse af
Porcelænssalen i Amaliegade-Pavillonens øverste Etage, i
ubrudt Række langs Grønnegaarden, og der er
lagt den største Vægt paa at gennemføre en
konsekvent og klar Rumdeling, i
Overensstemmelse med den gamle Arkitektur og uden
mindste Tilløb til Interiørvirkninger. I de ydre
Værelser findes Kontorerne, det store Bibliotek,
Musikhistorisk Samling og Rum til vekslende
Udstillinger. I Museets Bestyrelse er Baron O.
Reedtz-Thott, d. 1927, efterfulgt af Direktør M.
Dessau.
<i>C. A. J.</i>
</chapter>

<chapter name="danske Landhusholdningsselskab, Det kgl.">
<b>danske Landhusholdningsselskab, Det kgl.</b>
Der arbejdes paa en Omorganisation af
Selskabet, ved hvilken det paatænkes at gøre dette
til Centralorganisation for det landbrugsfaglige
Forskningsarbejde i Danmark. De nærmere
Rammer herfor er endnu (1929) ikke fastlagt.
<i>A. M. S.</i>
</chapter>

<chapter name="danske Lægeforening, Den almindelige">
<b>danske Lægeforening, Den almindelige.</b>
Kredsforeningernes Antal er (1930) 23.
Bestyrelsen tæller 6, Repræsentantskabet 52
Medlemmer. I Henhold til Statens Love opretholdes et
Mæglingsraad om kommunal Lægehjælp, et
Voldgiftsraad vedrørende Sygekasser og en
Voldgiftsret angaaende Overenskomsten om
Ulykkesforsikringsattester. Foreningen virker
gennem Attest-, Specialist- og Massageudvalget
samt gennem Udvalget vedrørende
Fortsættelseskursus, og den udgiver en Aarbog (15.
Aargang 1930).
<i>J. S. J.</i>
</chapter>

<chapter name="danske Privatbaner">
<b>danske Privatbaner.</b> Den 20. Marts 1918
blev der vedtaget en Lov, ifølge hvilken
Regeringen ud over de i den store Jernbanelov af
27. Maj 1908 vedtagne Privatbaneanlæg
yderligere kunde meddele Eneretsbevilling til
Anlæg og Drift af 32 helt ny Privatbaner samt 10
Baner, der skulde træde i Stedet for tilsvarende
Baner i Loven af 1908. Ved Genforeningen i
1920 blev Danmarks Privatbanenet forøget
meget betydeligt med Amtsbanerne paa Als samt
Aabenraa og Haderslev Amts Jernbaner. I
Aarene efter Verdenskrigen tiltog imidlertid
Automobilernes Benyttelse i Samfærdslens
Tjeneste med rivende Fart, og den hermed
følgende Konkurrence navnlig fra Rutebilernes
Side blev meget følelig overfor Privatbanernes
Drift og Økonomi. Dette Forhold i Forbindelse
med de daarlige Tider for Industri m. v.
gjorde, at det Spørgsmaal trængte sig mere og
mere i Forgrunden, om det vilde være
økononomisk forsvarligt at fortsætte med Anlæg af
flere af de ved Lovene vedtagne Baneanlæg.
Der blev derfor 12. Maj 1923 af Ministeren for
offentlige Arbejder nedsat en Kommission til
Undersøgelse af de herhen hørende Forhold,
idet der paa dette Tidspunkt af samtlige
vedtagne Privatbaner endnu manglede at anlægge
44 Baner. Kommissionen afgav i Juni 1926 en
stor Betænkning, hvori foreslaas, at kun 3 af
disse Baneanlæg fremmes, endda paa visse
Betingelser, at 3 Anlæg ikke fremmes for Tiden,
og at 34 Anlæg slet ikke fremmes. Noget
endeligt Standpunkt til dette Forslag gennem en
særlig Lov er ikke taget endnu, men som
Forholdene har udviklet sig, vil der næppe blive
Tale om Anlæg af disse Baner foreløbig.

De eksisterende d. P. har iøvrigt forsøgt at
imødegaa Konkurrencen paa forskellig Maade,
dels ved Personaleindskrænkninger og
Nedsættelse af Personalets Løn, dels ved Indførelse af
hyppigere og hurtigere Toggang, til dels ved
Motortogskørsel, dels ved Fragtaftaler med de
større Forsendere og almindelige Takst- og
Fragtnedsættelser, og endelig dels ved direkte
Samarbejde med Bilerne, navnlig Rutebilerne,
saaledes at disse kommer til at fungere som
Føderuter til Banerne. Et Led i disse
Bestræbelser er det ogsaa, at den tilladelige,
maksimale Kørehastighed forsøges sat i Vejret ved
passende Sikkerhedsforanstaltninger og
eventuelt tillige ved Sporforstærkninger m. v. Til
Trods for alle disse Forholdsregler har mange
d. P. dog ondt ved at klare sig, og en Del af
dem har i de senere Aar givet Underskud, som
har maattet dækkes af de interesserede
Kommuner. I Sønderjylland maatte saaledes
Aabenraa Amts Jernbaner ophøre med at køre 31.
Marts 1926, og for enkelte andre d. P.'s
Vedkommende staar Spørgsmaalet om
Underskuddets Dækning aabent, saaledes at der kan blive
Tale om Banernes Nedlæggelse.

Antallet af de af private Selskaber drevne
Baner er 1. April 1928 i alt 64 med en samlet
Længde af c. 2728,8 km. Det fast ansatte
Personales Antal var 3379. I hosstaaende Skema er
opført dels de siden 1. April 1916 tilkomne ny
d. P., dels saadanne ældre Baner, for hvilke
der er sket Ændringer (f. Eks. Forlængelser);
det tilføjes, at Strækningen Nærum—Vedbæk er
nedlagt, og at Skagensbanen er ombygget fra
smalsporet til normalsporet Bane og som
saadan aabnet for Driften 6. Juni 1924. For Tiden
er de 2 smalsporede Horsensbaner under
Ombygning til Normalspor.
<table>
<td c>Banestrækning<td c>Længde<br>i km<td c>Aabnet<br>for<br>Drift 
<td>Lyngby—Nærum<td v9><td r>8,0<td r>25/8 00
<td>Helsinge—Tisvildeleje<td r>10,1<td r>18/7 24
<td>Frederiksværk—Hundested<td r>13,3<td r>11/12 16
<td>Hørve—Værslev<td r>21,1<td r>6/5 19
<td>Kjøge—Ringsted<td r>33,2<td r>4/8 17
<td>Stubberup—Fakse Ladeplads<td r>3,4<td r>1/8 80
<td>Maribo—Torrig<td r>23,7<td r>12/4 24
<td>Nakskov—Rødby<td r>36,7<td r>30/3 26
<td>Svendborg—Faaborg<td r>26,4<td r>25/11 16
<td>Sønderborg—Skovby<td v3>Amtsbanerne<br>paa<br>Als<td r>20,3<td r>6/2 98
<td>Lille Mommark—Mommark<td r>4,3<td r>6/2 98
<td>Vollerup—Nordborg<td r>26,5<td r>1/7 98
<td>Haderslev—Christiansfeldt<td v8>Haderslev<br>Amts<br>Jernbaner<td r>18,9<td r>4/3 99
<td>Vojens—Rødding<td r>30,5<td r>5/3 99
<td>Haderslev—Vojens<td r>11,9<td r>4/8 99
<td>Haderslev—Aarøsund<td r>28,6<td r>28/5 03
<td>Ustrup—Toftlund<td r><td r>2/4 04
<td>Haderslev—Skodborg<td r>38,4<td r>1/7 05
<td>Toftlund—Gramby<td r><td r>15/9 10
<td>Arnum—Skærbæk<td r>21,0<td r>13/11 10
<td>Gjerrild—Grenaa<td v9><td r>12,4<td r>27/6 17
<td>Mariager—Faarup—Viborg<td r>43,9<td r>1/7 27
<td>Hjørring—Aalbæk—Hirtshals<td r>16,1<td r>19/12 25
<td>Vodskov—Østervraa<td r>36,5<td r>21/5 24
<td>Kjellerup—Silkeborg<td r>25,2<td r>1/8 24
<td>Skive—Spøttrup (Skive—Vestsalling Jernbane)<td r>26,7<td r>11/12 24
<td>Ørnhøj—Holstebro<td r>23,1<td r>22/8 25
<td>Varde—Grindsted<td r>44,1<td r>13/4 19
<td>Troldhede—Kolding—Vejen<td r>97,5<td r>25/8 17
</table>
<i>G. K.</i>
</chapter>
