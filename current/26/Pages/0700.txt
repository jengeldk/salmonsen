Af Befolkningen inden for L.'s Politidistrikt
var 1921 162037 Udlændinge, heraf 61104
Russere, 16262 Franskmænd, 13552 Italienere, 12607
Tyskere, 8384 Schweizere, 8193 Belgiere og 6682
Borgere fra U. S. A.

Blandt L.'s betydeligste Nybygninger nævnes:
<sp>Middlesex Guildhall</sp> (1913) og
<sp>Wesleyan Central Hall</sp> i Westminster og
den vældige <sp>County Hall</sp> (1912-22) i
Lambeth Nord for Westminster Bridge. The County
Hall er bygget i engelsk Renaissancestil,
indeholder over 900 Værelser, rummer en
Arbejdsstab paa 2300 Mennesker og kostede 3,25 Mill.
£. Den rummer the London County Councils
Kontorer. Paa Trinity Square opførtes
1912—22 the Port of L. Authority's vældige Bygning. —
<sp>Waterloo Station</sp> i Lambeth ombyggedes
1901—22 og er nu Landets største
Jernbanestation, idet den spænder over 24,5 acres. —
<sp>St. Paul's Cathedral</sp> restaureres for
Tiden og har siden 1925 delvis været lukket for
Offentligheden. I Kirken findes nu Monumenter
for Feltmarskal, Earl Kitchener og Captain
Scott og hans Ledsagere paa
Sydpolsekspeditionen. Prinsen af Wales' Residens er nu
flyttet fra Marlborough House til York House, en
Del af <sp>St. James' Palace</sp>. — <sp>Crystal
Palace</sp> i Sydenham anvendtes under
Verdenskrigen som Træningsplads for the Royal
Naval Division, og her indrettedes 1920 the
Imperial War Museum, som dog kun foreløbig
fik Plads her. — I <sp>Westminster Abbey</sp>
begravedes Englands ukendte Soldat 11. Novbr
1920. Af Monumenter, rejste i de senere Aar,
findes <i>The Cenotaph</i> i White Hall, som med
en enkel Indskrift (<i>The Glorious Dead 1914—18</i>)
minder om Englands Ofre i Krigen.
Mindesmærket for L.'s Faldne er rejst uden for
Børsen. Belgiernes Mindesmærke og Luftstyrkens
Monument paa the Thames Embankment.
Artilleriets og Maskingevær-Skytternes
Mindesmærker i Hyde Park. Gardens Monument paa
Horse Guards Parade. Et Monument for Kong
Edward VII rejstes 1921 paa Waterloo Place.
Paa St. Martins Place rejstes 1920 et
Monument for Edith Cavell, som blev skudt af
Tyskerne i Bryssel 12. Oktbr 1915. —
<sp>Universitetet</sp> har 1926—27 9468 Studerende, 174
Professorer og 83 Readers. — Themsen har i
de senere Aar været underkastet store
Uddybningsarbejder paa 40 km nedenfor, til 16 km
ovenfor Tilbury. Den nye George V's Dock
Syd for Royal Albert Dock spænder over 64
acres, har en Kajlængde paa 3,87 km og
aabnedes 8. Juli 1921. Dokkernes Areal er hermed
forøget til 404 acres og Kajlængden til 77,7 km.
Handelsflaaden udgjorde 1927 1167 Sejlskibe paa
132508 Netto-Tons og 2527 Dampskibe paa
3662027 Netto-Tons. Samme Aar ankom til
<sp>London ports</sp> 15995 Skibe med 20372997
Netto-Tons og afgik 14858 Skibe med 18323629
Netto-Tons.

Trafikforholdene er i de senere Aar forbedret
meget ved Hjælp af en udstrakt
Færdselsregulering og Gennembrydning af ældre Karréer
med nye Færdselsaarer. De store
Motoromnibusser ses allevegne, medens Hestekøretøjerne
nu næsten helt er forsvundne. De elektriske
Sporvejslinier udgaar fra Citys Grænser i alle
Retninger undtagen mod Vest.
Sporvejstrafikken har sin Opgave i at tilvejebringe
Forbindelsen mellem Byens Centrum og Periferi. Der
findes c. 400 km Sporveje i Stor-L., hvoraf
250 km ejes af <i>the London County Council</i>.
Der findes 15 store Jernbanestationer i L.
hørende til 10 forskellige Jernbaneselskaber.
Desuden findes over 600 mindre Jernbanestationer,
hvoraf 150 paa de underjordiske Baner. — L.
er tillige blevet Knudepunktet for de engelske
Luftruter samt for Luftruterne til Kontinentet.
<sp>Croydon Aerodromen</sp> (eller <i>L.
Terminal Aerodrome</i>) Vest for Croydon i L.'s sydlige
Udkant er Udgangspunkt for Ruterne til Paris,
Bryssel, Amsterdam o. s. v. <sp>Hendon
Aërodromen</sp> Nordvest for L. anvendes dels af
Militæret, dels til Opvisninger og Luftvæddeløb.
<sp>Stag Lane</sp> ved Edgware Nordvest for
Hendon er Hovedsæde for <i>the De Havilland
Aircraft Co.</i> Her foretages Passagerflyvninger.
<sp>Northolt Aërodromen</sp> Vest for L.
hører under Militæret. I <sp>Cricklewood</sp> Vest
for Hampstead i L.'s nordvestlige Udkant har
<i>the Handley Page Transport Ltd.</i> sin
Prøveflyvningsplads, og en lignende Flyveplads,
<sp>Brooklands</sp>, findes nær Weybridge
Sydvest for L. — Under Verdenskrigen var L.
ofte udsat for Bombardement fra tyske
Luftskibe og Flyvemaskiner. Særlig heftige Angreb
fandt Sted 26. Apr. og 31. Maj 1915. I
Begyndelsen af Septbr 1918 indstilledes Angrebene.
<i>M. H-n.</i>

Navneregister til de med Tal betegnede
Bygninger og Lokaliteter paa Kortet over L. i Bind
XV. Det første Tal angiver Lokaliteten,
Bogstavet findes i Kortets øvre Rand og det sidste
Tal i Kortets venstre Rand.
<table>
<td r>1<td>D<td>5<td><i>The Admirality</i>.
<td r>2<td>E<td>1<td><i>The Agricultural Hall (Udstillingsbygning)</i>.
<td r>3<td>A<td>5<td><i>Royal Albert Hall (Koncerthal)</i>.
<td r>4<td>A<td>5<td><i>The Royal Albert Memorial</i>.
<td r>5<td>C<td>7<td><i>Battersea Polytecnic</i>.
<td r>6<td>B<td>3<td><i>Baker street station</i>.
<td r>7<td>F<td>4<td><i>Bank of England</i>.
<td r>8<td>B<td>2<td><i>Royal Botanic Gardens</i>.
<td r>9<td>D<td>3<td><i>British Museum</i>.
<td r>10<td>C<td>5<td><i>Buckingham Palace</i>.
<td r>11<td>C<td>4<td><i>Royal Academy (Burlington house)</i>.
<td r>12<td>F<td>4<td><i>Cannon street station</i>.
<td r>13<td>C<td>2<td><i>Kavalleri-Kaserne</i>.
<td r>14<td>D<td>4<td><i>Charing cross station</i>.
<td r>15<td>B<td>6<td><i>Chelsea Hospital</i>.
<td r>16<td>E<td>4<td><i>The Law Courts (Courts of Justice)</i>.
<td r>17<td>C<td>2<td><i>Euston station</i>.
<td r>18<td>F<td>4<td><i>The Royal Exchange</i>.
<td r>19<td>G<td>4<td><i>Fenchurch street station</i>.
<td r>20<td>D<td>5<td><i>The Treasury</i>.
<td r>21<td>G<td>2<td><i>Gasværk</i>.
<td r>22<td>F<td>3—4<td><i>General Post Office (Central Postgaard)</i>.
<td r>23<td>A<td>6<td><i>Gloucester station</i>.
<td r>24<td>G<td>3<td><i>Great Eastern Railway goods station</i>.
<td r>25<td>F<td>3<td><i>Guildhall</i>.
</table>
