bragt den i Vanskeligheder, optoges under 21.
Septbr 1922 til Undersøgelse af en
<sp>Kommission</sp>, paa Grundlag af hvis Forundersøgelse
Anklagemyndigheden rejste Tiltale mod saavel
Bankens Direktion som dens Bestyrelse og
Medlem af Bankraadet Direktør H. P. Prior, Østre
Landsret idømte kun 3 af de Anklagede
Pengebøder paa 500—2000 Kr., idet Direktør
Glückstadt inden Domsafsigelsen var afgaaet ved
Døden, men Højesteret, hvis Dom afsagdes 4.
Oktbr. 1923, gik videre, idet Direktør Prior
idømtes 120 Dages Fængsel paa sædvanlig
Fangekost, og de øvrige Anklagede hver Bøder
paa 2000—4000 Kr. Den nævnte Kommission,
der havde 3 Medlemmer (daværende
Landsdommer C. D. G. Rump, Professor L. V. Birck
og daværende Bankinspektør M. C. H. Green),
afgav i Januar en omfangsrig Betænkning,
»Beretning om Forholdene i den danske
Landmandsbank, Hypotek- og Vekselbank, m. m.«
(Kjøbenhavn 1924).
<i>J. Th. M.</i>
</chapter>

<chapter name="Landmark, J. D.">
<b>Landmark,</b> <sp>J. D.</sp>, har udgivet
»Fortolkninger til Søren Kierkegaard's Ungdomsskrifter«
(1926) samt en Række mindre Arbejder i
Tidsskrifter.
<i>Wt. K.</i>
</chapter>

<chapter name="Landmark, Ole Døsen">
<b>* Landmark,</b> <sp>Ole Døsen</sp>, norsk Arkitekt,
f. 1885 i Bergen. Udeksamineret ved
Trondhjems Tekniske Læreanstalts Arkitektafdeling
1909. Senere foretog han Studierejser i Tyskland
og Frankrig. Han har bygget en Række private
og offentlige Bygninger i Bergen og Omegn.
Hører til den romantiske Retning i ny norsk
Arkitektur, hans Arbejder knytter sig nær til
gammel bergensk Bygningsskik. Opførte 1924
Museumsbygning for Rasmus Meyer's Samlinger
i Bergen. Han har endvidere bygget Raadhuset
i Bouchavesnes-Bergen i Somme ved Peronne i
Frankrig. <i>Officier de l'Instruction Publique</i>.
<i>D. P.</i>
</chapter>

<chapter name="Landor">
<b>Landor,</b> engelsk Opdagelsesrejsende, d. i
Firenze 26. Decbr 1924.
</chapter>

<chapter name="Landor, W. S.">
<b>Landor,</b> <sp>W. S.</sp> Rettelse, S. 366, Sp. 1, L. 13
f. o.: Wasington læs: Washington
</chapter>

<chapter name="Landormy, Paul Charles Réné">
<b>* Landormy</b> [lãdår'mi], <sp>Paul Charles
Réné</sp>, fransk Musikforfattei, f 3. Jan. 1869, var
oprindelig Sanger, men gik over til
Musikforskning og virker i Paris som Foredragsholder,
Kritiker og Komponist. Med Romain Rolland
organiserede L. <i>École des hautes études sociales</i>.
L.'s vigtigste Skrifter er <i>Histoire de la Musique</i>
(2. Oplag 1922), <i>Brahms, Bizet, Le Faust de
Gounod</i> etc.
<i>W. B.</i>
</chapter>

<chapter name="Landowski, P. M.">
<b>Landowski,</b> <sp>P. M.</sp> 1914 afsløredes hans
Rytterstatue af Kong Edvard VII paa »Place
Edvard VII« i Paris, 1928 hans Statue, anbragt
taarnhøjt paa en ny Bro bag Nôtre Dame i
Paris.
<i>A. Hk.</i>
</chapter>

<chapter name="Landport">
<b>Landport,</b> se <sp>Portsmouth</sp>.
</chapter>

<chapter name="Landrace">
<b>* Landrace.</b> Hermed betegnes stedlige
primitive Husdyrracer, ofte ikke meget forskellige
fra Naturracerne, men de er som Regel i
deres Benyttelse knyttet til Agerbruget, hvorfor
Befolkningens Kulturstandpunkt vil være
bestemmende for L.'s Livsvilkaar og præge dens
Udseende. Forbedret L. er en Kulturrace,
fremgaaet ved et Avlsarbejde paa Grundlag af den
oprindelige L.
<i>A. M. S.</i>
</chapter>

<chapter name="Landsberg">
<b>Landsberg,</b> 1) i Bayern (1925) 7728 Indb. 2)
<sp>L. an der Warthe</sp>, (1925) 43303 Indb.
</chapter>

<chapter name="Landsfoged">
<b>* Landsfoged</b> kaldes siden Lov om
Grønlands Styrelse af 18. Apr. 1925 den øverste
lokale administrative Embedsmand i Grønland,
der tidligere benævnedes Inspektør. For hver
af Landsdelene Sydgrønland og Nordgrønland
er der ansat en L. Han udnævnes af Kongen
og skal have en Uddannelse som den, der
kræves til at beklæde et Dommerembede i
Danmark. Han er den øverste Politimyndighed og
øverste administrative Myndighed inden for
Landsdelen; han er tillige Dommer i første
Instans i borgerlige Sager og Straffesager, som
rejses mod de under dansk Ret staaende
Personer, ligesom han paa Statens Vegne fører
Tilsyn med de kommunale Bestyrelser.
Endvidere er han Formand for Landsdelens øverste
Raad, Landsraadet, i hvis Afstemninger han
deltager, og ingen af Landsraadet vedtagen
Beslutning er gældende, forinden den er godkendt
af ham eller den vedkommende Minister.
Endelig kan L. som den danske Regerings
Repræsentant i overordentlige Tilfælde træffe alle
saadanne Foranstaltninger, som Befolkningens
Tarv maatte kræve. Han sorterer direkte under
Direktøren for Grønlands Styrelse.
<i>K. B.</i>
</chapter>

<chapter name="Landsforræderi">
<b>Landsforræderi.</b> Foruden paa en Række
Punkter at udvide Grænserne for, hvad der er
strafbart som L., har Borgerlig Straffelov af
15. Apr. 1930 i Afsnittet om Forbrydelse mod
Statens Selvstændighed og Sikkerhed i
Overensstemmelse med, hvad der allerede er
foreskrevet i en Del fremmede Lovgivninger og
nyere Udkast, medtaget en pestemmelse om, at
den, som under en Krig eller truende Udsigt
dertil misligholder en Kontrakt, der vedrører
de af den danske Stat i den. Anledning trufne
Foranstaltninger, straffes med Hæfte (s. d., <i>Suppl.</i>)
eller med Fængsel i indtil 3 Aar, eller med
Bøde eller Hæfte, saafremt Misligholdelsen har
fundet Sted af grov Uagtsomhed. Denne
Straffebestemmelse vil saaledes kunne finde
Anvendelse paa den, der undlader f. Eks. at opfylde
Forpligtelse til at levere Vaaben eller
Fødemidler og lignende.
<i>E. L-n.</i>
</chapter>

<chapter name="Landshut">
<b>Landshut</b> i Bayern har (1925) 26105 Indb.
</chapter>

<chapter name="Landskabsmaal">
<b>Landskabsmaal,</b> se <sp>Dialekt</sp>.
</chapter>

<chapter name="Landskasse">
<b>* Landskasse.</b> Ifølge Lov om Grønlands
Styrelse af 18. Apr. 1925 har hver af Landsdelene
Sydgrønland og Nordgrønland foruden de
respektive Kommunekasser og Sysselkasser en
særlig L., hvis Midler under Medvirkning af
Landsraadet skal anvendes til Fremme af
Formaal af almen Betydning for Landsdelen og
til Støtte for de enkelte Kommunekasser, der
maatte vise sig trængende dertil. L.'s Midler
hidrører fra aarlige Afgifter fra den
grønlandske Handel og Administration.
<i>K. B.</i>
</chapter>

<chapter name="Landskron">
<b>Landskron,</b> (1921) 6510 Indb.
</chapter>

<chapter name="Landskrona">
<b>Landskrona,</b> (1928) 18440 Indb. 1926 fandtes
57 Fabrikker med 1974 Arbejdere og en
Produktionsværdi af 45,45 Mill. Kr. Under
Verdenskrigen fik L. et stort industrielt Opsving.
1920 havde L. 20172 Indb. Industrien
beskæftigede 3542 Arbejdere, og Produktionsværdien
af Industrivarerne var 110,5 Mill. Kr. Der er
altsaa sket et voldsomt Tilbageslag. En stor
Aëroplanfabrik (E. Thulin) med Plads til 5000
Arbejdere og en Aktiekapital paa 6 Mill. Kr.
omdannedes senere til Automobilfabrik, men
