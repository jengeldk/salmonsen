[1926]; <sp>K. Østberg</sp>, »Norsk Bonderet«, IV
[1926]; <sp>P. I. Paulsen</sp>, »Retsplejelovene«
[Oslo 1927]; <sp>C. J. Arnholm</sp>, »Oversigt over
Retsmidlerne i Civilprocessen« [1928]; <sp>F.
Hagerup</sp>, »Strafferettens almindelige Del«, 2.
Udgave [1928]; <sp>G. Holm</sp>, »Tillæg til
Lovregister« [1927]; <sp>P. Hougen</sp>, »Ægtefællers
Formueforhold« i »Hovedregister til nordiske
Domme i Søfartsanliggender 1918—27«; <sp>H.
Lundh</sp>, »Navnepligt og Navneret« [1928]; <sp>K.
M. Olsen</sp>, »Norsk Almenningsret« [1928]; <sp>L.
Rynning</sp>, »Allemandsret og Særret« [1928];
<sp>K. Østberg</sp>, »Norsk Bonderet«, V [1928]; <sp>S.
Bech</sp>, »Konkurslovgivningen« [1928]; <sp>E.
Alten</sp>, »Loven om Skøn« [1928]; <sp>O. Lorange</sp>,
»Oversigt over Lov om Arbejderbeskyttelse i
industrielle Virksomheder« [1928]).
<i>M. H.</i>
</chapter>

<chapter name="Norge (Hær og Flaade)">
<b>Hær og Flaade.</b>

<sp>Hærordningen af 1930</sp>. Stortinget
vedtog i 1927 en ny Hærordning til Afløsning
af den gamle af 1911, som ansaas for for
kostbar. Der blev fastsat den Ramme for
Udgifterne, at det samlede Budget for Hær og Flaade
ikke skulde overstige 40 Mill. Kr., deraf til
Hæren c. 27,5 Mill. Kr. og til Flaaden 12,5 Mill.
Kr. Hovedtrækkene i Organisationen er:
Stillingen som kommanderende General er slaaet
sammen med Stillingen som Chef for
Generalstaben. Indehaveren af denne Stilling har
Generalmajors Rang og er Hærens øverste Chef.
Generalstaben bestaar af 4 Afdelinger: 1)
Kommunikationsafdelingen, 2)
Mobiliseringsafdelingen, 3) Den administrative Afdeling og 4)
Operationsafdelingen. Under dette øverste Styre er
Hæren delt i 6 Divisioner, hver med en
Generalmajor som Chef. Divisionernes
Standkvarterer er: 1. Division: Halden, 2. Oslo, 3.
Kristiansand, 4. Bergen, 5. Trondhjem og 6.
Harstad.

Infanteriet skal bestaa af 16 Regimenter og
1 selvstændig Bataillon.

1. Division: Østfold Infanteriregiment Nr. 1,
Eksercerplads Fredrikstad; Jægerkorpset,
Infanteriregiment Nr. 2, Trandum; Telemark
Infanteriregiment Nr. 3, Heistadmoen.

2. Division: Akershus Infanteriregiment Nr.
4, Trandum; Østopland Infanteriregiment Nr. 5,
Terningmoen; Vestopland Infanteriregiment Nr.
6, Helgelandsmoen.

3. Division: Agder Infanteriregiment Nr. 7,
Gimlemoen; Rogaland Infanteriregiment Nr. 8,
Evjemoen.

4. Division: Hordaland Infanteriregiment Nr.
9, Ulven; Fjordane Infanteriregiment Nr. 10,
Bømoen.

5. Division: Møre Infanteriregiment Nr. 11,
Setnesmoen; Sør-Trøndelag Infanteriregiment
Nr. 12, Værnes; Nord-Trøndelag
Infanteriregiment Nr. 13, Steinkjersanden.

6. Division: Sør-Haalogaland
Infanteriregiment Nr. 14, Drevjen; Nord-Haalogaland
Infanteriregiment Nr. 15, Elvegaardsmoen;
Tromsø Infanteriregiment Nr. 16, Sætermoen.

<sp>Finmark Bataillon</sp>, som bestaar af to
Grupper: Altagruppen (Eksercerplads:
Elvebakken) og Varangergruppen (Nyborgmoen), hver
bestaaende af 2 Geværkompagnier, 1
Mitrailløsekompagni og 1 Infanteriskytsafdeling.

Et Infanteriregiment opsættes med 2
Liniebatailloner og en Reservebataillon. Ved hvert
Regiment i 6. Division bliver der et Batteri
Infanteriskyts og ved Finmark Bataillon en
Afdeling Infanteriskyts. En Infanteribataillon af
Linien bestaar af 3 Geværkompagnier og 1
Mitrailløsekompagni. Kompagniet bestaar af 3
Pelotonger à 3 Mitrailløser. En
Infanteribataillon af Landeværnet bestaar af 6
Geværkompagnier.

<sp>Kavaleriet</sp> opsættes med 3 Regimenter à
3 Eskadroner og 1 Mitrailløseeskadron. 1.
Division har Akershus Dragonregiment Nr. 1
(Gardermoen), 2. Division Opland
Dragonregiment Nr. 2 (Gardermoen), og 5. Division
Trøndelag Dragonregiment Nr. 3 (Rindenleret).

<sp>Hjulrytterne</sp> opsættes med 5
Kompagnier, et for hver af de 5 sydlige Divisioner: 1.,
2. og 5. Hjulrytterkompagni er i Fredstid
knyttet til de tilsvarende Dragonregimenter.

<sp>Felthærens Artilleri</sp> skal bestaa af
3 Feltartilleriregimenter, 1 tung
Artilleribataillon, 1 Luftværnsbataillon, 2
Bjergartilleribatailloner og 1 Bjergbatteri samt 6
Divisions-Infanteriskyts. Regimenterne er: I 1. Division:
Feltartilleriregiment Nr. 1, Fredrikstad, 2. Division:
Feltartilleriregiment Nr. 2, Gardermoen, 5.
Division: Feltartilleriregiment Nr. 3, Værnes.
Hvert Regiment bestaar af 2 Batailloner à 3
Batterier 7,5 cm Kanoner og 1 Bataillon à 2
Batterier 12 cm Haubitser.

Den tunge Artilleribataillon, som i Fredstid
er underlagt 2. Division, skal bestaa af 2
Batterier 10,5 cm Kanoner og 1 Batteri 15 cm
Haubitser. Eksercerplads: Gardermoen.

Luftværnsbataillonen bestaar af 3 Batterier
7,5 cm Luftskyts, Bataillonen bliver direkte
underlagt Generalinspektøren for Feltartilleriet;
Eksercerplads: Starum. Den tunge
Artilleribataillon og Luftværnsbataillonen bliver foreløbig
ikke oprettet.

Bjergartilleribataillonerne er: 3. Divisions
Bjergartilleribataillon Nr. 1, Evjemoen, 4.
Divisions Bjergartilleritataillon Nr. 2, Bømoen, og
6. Divisions 7. Bjergbatteri, Sætermoen. Hver
Bataillon bestaar af 2 Batterier 7,5 cm lange
Bjergkanoner og 1 Batteri 7,5 cm
Bjerghaubitser.

<sp>Ingeniørvaabnet</sp> bestaar af 1
Ingeniørregiment og 2 Ingeniørbatailloner.
Regimentet, som er underlagt 1. Division, er opsat
med 1 Sappørbataillon paa 4 Sappørkompagnier
+ 1 Lyskasterkompagni, 1 Telegrafbataillon paa
4 Telegrafkompagnier og 1 Radio-Kompagni, og
endelig 2 Brokompagnier. Eksercerplads:
Hvalsmoen.

Bataillonerne er: Trøndelag Ingeniørbataillon,
underlagt 5. Division, Eksercerplads: Værnes,
og Haalogaland Ingeniørbataillon, underlagt 6.
Division, Eksercerplads: Elvegaardsmoen. Hver
af disse Batailloner bestaar af 1
Sappørkompagni, 1 Telegrafkompagni og 1 Radio- og
Lyskaster-Kompagni. Desuden har Ingeniørvaabnet
sin tekniske Virksomhed og
Ingeniørdetachementerne med 8 Distriktsingeniører, en for
hver Division, samt en paa Horten og en paa
Oscarsborg.

<sp>Fæstningsartilleriet</sp> bestaar
foruden af det faste Luftforsvar, som opsættes
