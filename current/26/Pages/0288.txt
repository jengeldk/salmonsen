Politiker, f. i Marietto (Ohio) 27. Aug. 1865.
Først Ingeniør, derpaa Sagfører, siden 1902
Præsident i Trust Company of Illinois. Under
Verdenskrigen Medlem af den amerikanske
Generalstab i Frankrig, tilsidst Brigadegeneral.
1921—22 Direktør for Budgetbureauet i
Washington. 1923—24 førte han Forsædet i den
internationale Ekspertkommission, som udarbejdede
den Erstatningsplan med Hensyn til Tysklands
Forpligtelser overfor de Allierede, der kom til at
bære hans Navn (se <sp>Dawes-Planen</sp>). 1926 fik
D. i den Anledning Nobel's Fredspris sammen
med Stresemann, Briand og A. Chamberlain.
1925—29 var D. Vicepræsident under Coolidge,
blev derefter Gesandt i London.
<i>H. J-n.</i>
</chapter>

<chapter name="Dawes, K. F. G.">
<b>Dawes,</b> <sp>K. F. G.</sp>, trak sig 1919 tilbage som
kommanderende Admiral for at overtage
Stillingen som Chef for 1. sømilitære
Distriktskommando; Afsked 1929.
<i>Wt. K.</i>
</chapter>

<chapter name="Dawes-Planen">
<b>Dawes-Planen,</b> Overenskomst i London
angaaende Tysklands Krigsskadeerstatning til de
Allierede, Resultat af en Ekspertkommission
under Forsæde af Dawes (s. d.), fastslaaet ved
Tysklands Underskrift 16. Aug. 1924. Den
fastslog ikke Erstatningssummens Totalsum eller
Tidsfristen for dens Betaling, men kun en
Betalingsplan for de første 10 Aar, hvorpaa der
skal forhandles om en ny Overenskomst. For de
fire første Aar blev Raterne 1000 Millioner
Guldmark, 1200, 1200 og 1250. Derpaa 1928—29
2500 Millioner og saadan videre de følgende
Aar. Summerne tilvejebringes med aarlige
Beløb fra Jernbanerne paa 660 Millioner, fra
Industrien 250 Millioner, fra en Transportskat paa
290 Millioner og Resten fra Rigets Budget. Fra
1930 tænkte man sig Muligheden af en Forøgelse
i Betalingerne, hvis en »Velstandsindex« paa
Grundlag af Jernbanetrafik, Folketal,
Udenrigshandel, Tobak- og Kulforbrug viste Opgang i
Tysklands Betalingsevne. Organisationen af
Erstatningsydelserne skete ved, at de tyske
Statsbaner indtil 1964 forpagtedes til et »Deutsche
Reichsbahngesellschaft«, der udstedte
Obligationer og Aktier, hvoraf et Beløb paa 13 Milliarder
aarligt skulde forrentes med 650 Millioner, der
skulde tilflyde de Allierede. Den tyske Industri
fik paalagt en Hypotekgæld paa 5 Milliarder,
for hvilke der udstedtes Obligationer af en
»Bank für deutsche Industriobligationen« til
Forrentning og Afdrag med 6 % p. A. De
Obligationer, der overdroges de Allierede,
bestyres af en særlig dertil nedsat Kommission.
For at Tyskland kunde være i Stand til at
præstere disse Ydelser, maatte dets Finanser og
Økonomi genrejses. Derfor fastslog
Dawesplanen en Omorganisation af den tyske Rigsbank
til en af Regeringen uafhængig Seddelbank med
Privilegium paa Seddeludstedelse. Allierede
Kommissærer overvaagede den. Et Laan paa
800 Millioner Guldmark, som ligeledes
foresloges, optoges i Oktbr. 1924.

Foruden D.-P. enedes man i London om
Rømningen af Ruhr inden et Aar, og i den
følgende Tid skete store Lempelser i Besættelsen.
Toldgrænsen mellem det besatte Omraade og
det egentlige Tyskland ophævedes, og besatte
Gruber og Virksomheder rømmedes. Den 1.
Septbr 1924 traadte D.-P. i Kraft, og siden
præsterede Tyskland sine Ydelser gennem en
Generalagent for Erstatningerne, som er
Erstatningskommissionens Repræsentant. I
Overensstemmelse med et Skøn af denne Repræsentant,
Gilbert Parter, angaaende Tyskland vanskelige
økonomiske Stilling og paa Grund af praktiske
Vanskeligheder ved Erstatningernes Overførelse
til de Allierede, blev det 1929 fundet
nødvendigt at erstatte D.-P. med den saakaldte
Young-Plan (s. d. <i>Suppl</i>.).
</chapter>

<chapter name="David, Tannatt William Edgeworth">
<b>* David</b> ['dæ<sub>i</sub>v<sub>i</sub>d], <sp>Tannatt William
Edgeworth</sp>, Sir, engelsk-australsk
Geolog, f. 1858 i St. Fagan ved Cardiff, fra 1891
Professor i Geologi ved Universitetet i Sydney.
Var 1897 Leder af Ekspeditionen, der
undersøgte Koraløen Funafuti, deltog 1907—09 i
Shackletons antarktiske Ekspedition og var
under Verdenskrigen Englændernes geologiske
Raadgiver i Frankrig.
<i>J. P. R.</i>
</chapter>

<chapter name="Davids, Th. W. R.">
<b>Davids,</b> <sp>Th. W. R.</sp>, d. 27. Decbr. 1922. 1921
paabegyndte han Udgivelsen af sine leksikalske
Samlinger i Forbindelse med Dr. William
Stede: <i>The Pali Text Society's Pali-English
Dictionary</i> (London 1925).
<i>D. A.</i>
</chapter>

<chapter name="Davidson, D.">
<b>Davidson,</b> <sp>D.</sp> Tog 1919 sin Afsked som
Professor ved Uppsala Universitet, ved hvilken
Lejlighed han hyldedes af »Nationalekonomiska
klubben« i Stockholm med et Festskrift.
<i>A. M. D.</i>
</chapter>

<chapter name="Davidson, Randall Thomas">
<b>* Davidson</b> ['dæ<sub>i</sub>v<sub>i</sub>dsən] <sp>Randall Thomas</sp>,
engelsk Kirkemand, f. 1848 i Edinburgh, d. 24. Maj
1930; efter nogle Aars Præstegerning blev han 1877
Kapellan og Privatsekretær hos Ærkebiskoppen
af Canterbury, 1883 Dean i Windsor, 1891
Biskop i Rochester, 1895 i Winchester og 1903
Ærkebiskop i Canterbury, fra hvilken Stilling
han 1928 tog Afsked. D. var en fremragende
Statsmand, som Dronning Victoria jævnlig
benyttede som Raadgiver, ogsaa i politiske
Spørgsmaal.
<i>H. M.</i>
</chapter>

<chapter name="Davies, William Henry">
<b>* Davies</b> ['dæ<sub>i</sub>vis], <sp>William Henry</sp>,
Digter, f. 20. Apr. 1871 i Newport (Amerika). Hans
Forældre var engelske, og han blev sat i Lære
hos en Rammefabrikant i England. Da han var
udlært, tog han tilbage til Amerika, hvor han
i seks Aar gennemstrejfede Landet som
Vagabond, foretog flere Ture til England om Bord paa
Fragtdampere. Slog sig ned i London, hvor han
boede i Kroer, var en Tid lang Bissekræmmer
(han solgte Kniplinger og Knappenaale) og sang
i Gaderne. 34 Aar gammel udgav han sin første
Digtsamling. Hans Digte skildrer næsten alle
Naturen og virker umiddelbart indtagende ved
deres friske og enkle Stil. Vigtigste
Digtsamlinger: <i>New Poems</i>, <i>Nature Poems</i>, <i>Collected
Poems</i> (1916), <i>A Poet's Alphabet</i> (1925), <i>The
Song of Love</i> (1926) og <i>A Poet's Calendar</i>
(1927). Vigtigste Prosaværker: <i>The
Autobiography of a Super-Tramp</i>, <i>A Poet's Pilgrimage</i>,
<i>Later Days</i> (1925) og <i>The Adventures of Johnny
Walker, Tramp</i> (1926).
<i>E. B.</i>
</chapter>

<chapter name="Davik">
<b>Davik,</b> <sp>Herred</sp>, Nordfjord Sorenskriveri,
Fjordane Politidistrikt, Sogn og Fjordane
Fylke, (1920) 3397 Indb. Af Arealet 640 km<sup>2</sup> er 16,1
km<sup>2</sup> Ager og Eng, 85 km<sup>2</sup> Skov, 15 km<sup>2</sup>
Ferskvand; Resten er Fjeld og Myr. Inden Herredet
ligger Aalfoten interkommunale Kraftselskab,
som har udbygget Aalfotvasdraget, der
repræsenterer 62800 H. K. Antagen Formue 1927 var
4,4 Mill. Kr. og Indtægt 1230000 Kr.
<i>M. H.</i>
</chapter>
