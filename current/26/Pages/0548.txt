for den Del af Indtægten, som overstiger 1
Mill. Kr. Skattefrihedsgrænsen ligger for
Familieforsørgere ved 1600 Kr. i
Kjøbenhavn—Frederiksberg, 1400 Kr. i Købstadkommanerne
og 1200 Kr. i Sognekommunerne; for andre
Skatteydere ved henholdsvis 800, 700 og 600
Kr. Da disse Summer kan fradrages Indtægter
indtil 5000 Kr., opnaas herved en jævn
Progression for de smaa Indtægter. Fuld
Skattepligt indtræder først ved 10000 Kr. Uafhængig
af Indtægtens Størrelse gives for hvert Barn
under 15 Aar et Skattefrit Fradrag paa
henholdsvis 300, 250 og 200 Kr. Ved Statens
Beskatning af Aktieselskaber fradrages ved
Indtægtens Beregning 5 % af Aktiekapitalen m. m.,
hvorhos der gives Lempelser for Henlæggelser
til Reservefonds, og Skatten er progressiv
stigende fra 7 til 20 %, hvilken sidste Sats
anvendes paa den Del af Indtægten, der overskrider
50 %. Ogsaa den københavnske I.'s Progression,
der indførtes ved Lov af 18. Apr. 1910, er ved
den nyere Lovgivning blevet forøget.
Skatteprocenten stiger nu fra 1,5 % for de første 800
Kr. til 25 % for den Del af Indtægten, der
overstiger 1 Mill. Kr. Indtægter under 800 Kr.
er skattefri, og der fradrages i Skatteindtægten
400 Kr. for hvert Barn under 15 Aar. Maa
Skatten forøges ud over Grundbeløbet, skal det
ske ved samme procentvise Forhøjelse for alle
Indtægter.

Ogsaa uden for Danmark har I., paavirket
af Verdenskrigen, været under stærk
Udvidelse. I England er saaledes Skattens Højde fra
før Krigen vokset fra 1 sh 2d indtil 6 sh pr.
£, men er nu atter aftaget noget og udgør for
Tiden 4 sh pr. £. Og den i 1910 indførte
Tillægsskat: for de store Indtægter (<i>supertax</i>) er
ført længere ned indtil 2000 £ og gjort
stærkere progressiv. Arbejdsindtægter faar Lettelser
derved, at de i Reglen kun opkræves med 1/10
af den almindelige Skat. I Frankrig var man
efter mange Forsøg paa at indføre en I., der
gaar helt tilbage til Gambetta's Tid, men som
i lange Tider strandede paa Befolkningens
Uvillie mod I.'s Inkvisitionsprincip, kort før
Verdenskrigen naaet saa vidt, at man i 1914
vedtog en Lov om Indførelse af en saadan
Skat, der imidlertid paa Grund af
Verdenskrigen maatte udsættes og først traadte i Kraft
i 1916 under stærk Forøgelse af Progressionen.
Man gaar ud fra en vis Maksimumsprocent, der
imidlertid kun opkræves fuldt ud ved en meget
høj Indtægtsgrænse (550000 frc.), medens der
for de mindre Indtægter gives trinvis stigende
Nedsættelse lige ned til 1/25. Lettelser finder
desuden Sted under Hensyn til Familiens
Størrelse. De første 6000 frc. er fri. I Tyskland
opkrævedes I. før Verdenskrigen til Fordel for
Enkeltstater og Kommuner; men ved en Lov
af 29. Marts 1920 er indført en
Rigsindkomstskat, medens Enkeltstaterne og Kommunernes
I. er bortfaldet. Til Gengæld er Riget forpligtet
til at afstaa en meget væsentlig Del af I.'s
Beløb til Enkeltstaterne (efter Lov af 1925
75 %) med Forpligtelse for disse til at lade
Kommunerne faa Del i Udbyttet.
<i>C. T.</i>
</chapter>

<chapter name="Indkvartering">
<b>Indkvartering.</b> Nye Regler herom er givet
ved Lov af 29. Marts 1924, der angaar saavel
ordinær som ekstraordinær I., hvilken sidste
efter Loven foreligger, naar militære Styrker
skal indkvarteres uden for deres Garnison,
men efter Omstændighederne dog ogsaa ved I.
i Garnisonskommunen, naar I. foranlediges ved
Indkaldelse som Følge af Formering af
Sikringsstyrke eller Mobilisering. De nye Regler
frembyder ikke store principielle
Forskelligheder fra de ældre, som afviger fra dem i
mange Enkeltheder. Bl. a. er der nu ved
ordinær I. kun undtagelsesvis Adgang til at
paaligne Beboerne Kvarterer og Staldrum <i>in
natura</i>. Kommunernes Ret til Godtgørelse er
derhos videregaaende.
<i>P. J. J.</i>
</chapter>

<chapter name="Indkvarteringskommission">
<b>Indkvarteringskommission.</b> Lov af 29.
Marts 1924 (se <sp>Indkvartering</sp>) har
ophævet Købstædernes I. og bestemt, at hvis der
ikke opnaas Enighed mellem en Købstads
Kommunalraad og Garnisonskommandanten om
Kommunens Indkvarteringsydelser, kan Sagen
forelægges Indenrigsministeriet, der afgør den
efter Forhandling med Krigsministeriet.
<i>P. J. J.</i>
</chapter>

<chapter name="Indlemmelse">
<b>Indlemmelse.</b> Lov om I. af Landdistrikter
i Købstæder af 28. Juni 1920 er paa forskellige
Punkter af mere underordnet Betydning
ændret ved Lov af 4. Apr. 1928.
<i>P. J. J.</i>
</chapter>

<chapter name="Indobritiske Rige">
<b>Indobritiske Rige</b> havde ved
Folketællingen 1921 318942480 Indb., 3,8 Millioner flere end
i 1911. Følgende Tabel viser Befolkningens
Fordeling paa de enkelte Landsdele:
<table>
<td><td c>km<sup>2</sup><td r>Befolkning
<td>Birma<td r>597846<td r>13212192
<td>Assam<td r>137303<td r>7606230
<td>Bengal<td r>203822<td r>46695536
<td>Behar og Orissa<td r>215425<td r>34002189
<td>United Provinces<td r>277810<td r>33209145
<td>Pandshab<td r>256974<td r>45375787
<td>Adshmir-Mervara<td r>7021<td r>495271
<td>Bombay<td r>318709<td r>19348219
<td>Nordvestgrænse Prov.<td r>34751<td r>2251340
<td>Central Prov.<td r>258531<td r>13912760
<td>Madras<td r>368619<td r>42318985
<td>Andamaner og Nicobarer<td r>8140<td r>27086
<td>Kurg<td r>4097<td r>163838
<td>Belutshistan<td r>140445<td r>420648
<td>Delhi<td r>1443<td r>488188
<td>Umiddelbare Besiddelser<td r>2830936<td r>247003293
<td 3>Vasalstater i:
<td><tab>Assam<td r>21900<td r>384016
<td><tab>Bengal<td r>13967<td r>896926
<td><tab>Behar og Orissa<td r>74195<td r>3959669
<td><tab>United Prov.<td r>15418<td r>1134881
<td><tab>Pandshab<td r>94663<td r>4416036
<td><tab>NV.-Grænse Prov.<td r>65976<td r>2825136
<td><tab>Belutshistan<td r>208253<td r>378977
<td><tab>Centralprovinserne<td r>80737<td r>2066906
<td><tab>Bombay<td r>159343<td r>7409429
<td><tab>Madras<td r>27320<td r>5460312
<td><tab>Sikkim<td r>7298<td r>81721
<td>Kashmir<td r>218670<td r>3320518
<td>Radshputana<td r>334062<td r>9844384
<td>Baroda<td r>21191<td r>2126522
<td>Central India Agency<td r>133565<td r>5997024
<td>Gwalior<td r>68165<td r>3186075
<td>Haidarabad<td r>214179<td r>12471770
<td>Maisur<td r>76337<td r>5978892
<td>Vasalstater<td r>1834339<td r>71939187
<td r>I alt<td r>4665275<td r>318942480
</table>
