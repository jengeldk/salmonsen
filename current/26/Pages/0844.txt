<i>of To-day</i> [London 1926]; <sp>S. H. Roberts</sp>,
<i>Population Problems of the Pacific</i> [London
1927]).
<i>M. V.</i>
</chapter>

<chapter name="Nyholm, Anders Gjedde">
<b>* Nyholm,</b> <sp>Anders Gjedde</sp>, dansk
General, f. 2. Juli 1861, blev Premierløjtnant i
Ingeniørkorpset 1883 og tjente derefter dels i
sit Vaaben, dels en Tid som Kaptajn i
Generalstaben. N. blev Oberst 1914, Generalmajor og
Kommandant i Kjøbenhavn 1918 og
Generalløjtnant og Chef for Generalkommandoen 1926.
Under Verdenskrigen var N. Chef for en
Delegation af danske Officerer, der foretog en
Studierejse ved den tyske Front.
<i>E. C.</i>
</chapter>

<chapter name="Nyholm, H. V.">
<b>Nyholm,</b> <sp>H. V.</sp>, tog sin Afsked paa Grund
af Sygdom 1925, d. 27. Jan. 1929.
<i>N. Th.-J.</i>
</chapter>

<chapter name="Nyitra">
<b>Nyitra,</b> d. s. s. <sp>Neutra</sp>.
</chapter>

<chapter name="Ny Kaledonien">
<b>Ny Kaledonien</b> har (1921) 47500 Indb.,
hvoraf 25123 Indfødte, 14172 fri Hvide, 2310
Straffefanger, 2604 Javanesere, 2929
Tonkinesere. 1925 fandtes 55 offentlige og private
Skoler med 2779 Elever samt 74 Skoler for Indfødte
med 2746 Elever. 1926 indførtes Varer for
141,7 Mill, frc., medens der udførtes Varer for
90,7 Mill. frc.
<i>M. V.</i>
</chapter>

<chapter name="Nyker">
<b>Nyker,</b> Stationsby, Rønne—Sandvig-Banen.
(Se <sp>Danmark</sp>, Samfærdselskortet, <i>Suppl</i>.).
</chapter>

<chapter name="Nykjøbing paa Falster">
<b>Nykjøbing</b> <sp>paa Falster</sp> havde 1929
13436 Indb. og <sp>Forstaden</sp> Kraghave By i
Tingsted Sogn 769; 1. Jan. 1929 var der i
Købstaden 2186 bebyggede Ejendomme og 5. Novbr
1928 13660 Indb. Byen havde 1929 121 Gader
og Stræder. — Af andre <sp>Tilføjelser og
Ændringer</sp> skal nævnes: den gamle
Klosterfløj ved Kirken er 1928 restaureret (Alb.
Petersen) og er nu Bolig for Stiftsprovsten.
Det kommunale Skolevæsen omfatter 3
Skoledistrikter med 6 Skolebygninger.
Centralbiblioteket for Maribo Amt har nu c. 30000 Bind.
Museet »Falsters Minde« er nu installeret i
»Tsarens Hus«. — Syge- og Epidemihuset er
1928—29 udvidet og har i alt 131 Senge;
Alderdomshjemmet er 1918 udvidet og har Bolig for
17 Ægtepar og 56 Enkeltpersoner samt 2
Sygestuer med 12 Senge; »N. Hospital«
uddeler Pengeunderstøttelser til 45 Personer uden
for Hospitalet. »Lærer Rs. Petersens Fribolig«
udgaar. — Sukkerfabrikken bearbejdede 1928
140000 t Roer; Andels-Svineslagteriet slagter
aarligt c. 125000 Svin. — »Lervarefabrik«
tilføjes. — Laane- og Diskontobanken i N. samt
Filial af Andelsbanken udgaar; Folkebanken
for N. Falster tilføjes.

<sp>Kommunens</sp> Indtægter og Udgifter
1925—26 var henholdsvis 2,145 og 1,588 Mill. Kr.;
dens Formue og Gæld ved Aarets Slutning
henholdsvis 9,054 og 7,536 Mill. Kr. — Ved
Vurderingen til Ejendomsskyld pr. 1. Jan. 1927 var
hele Summen 62,170 Mill. Kr., hvoraf 15,316 Mill.
Kr. Grundværdi. S. A. var Bygningsassurancen
67,186 Mill. Kr. — I <sp>Havnen</sp> indgik 1927 fra
Indlandet 911 Skibe med 35475 t Gods, og fra
Udlandet 472 med 124683 t; s. A. udgik til
Indlandet 938 Skibe med 41998 t Gods, og til
Udlandet 458 med 7290 t.
<i>M. S.</i>
</chapter>

<chapter name="Nykjøbing paa Mors">
<b>Nykjøbing</b> <sp>paa Mors</sp> havde 1929 8143
Indb., hvoraf dog 735 levede under ikke
bymæssige Forhold. — Af andre <sp>Ændringer
og Tilføjelser</sp> skal nævnes: Vejen til
Næssund gaar nu ad en ny anlagt Vej mellem
Gasværksvej og Vesterbro, og Vejen til
Feggesund og Vilsund ad Nørrebro (ikke Nørregade).
<sp>Nye Bygninger</sp>: et Menighedshjem er
1925—26 opført i Havnegade; som Tilbygning
til Raadhuset er 1925—26 opført en
Administrationsbygning (Früstück Nielsen) med
Borgmesterkontor, Kæmnerkontor m. m.; et nyt
Apotek er opført paa Algade; et Ligkapel er
1928 opført paa Kirkegaarden (Früstück
Nielsen). — Sygehuset har nu 87 Senge; det
kommunale Alderdomshjem har 67 Pladser;
Telegrafstationen er nu i Posthuset; Ting- og
Arresthuset med Politikontor paa Kirkegaardsvej.
— Børneasylets Kapitalformue er nu 45000 Kr.,
N. A. Christens Friboligers c. 100000 Kr. og
M. C. Holms Stiftelses 66000. De større
industrielle Virksomheders Arbejdsstyrke er for
Tiden betydelig reduceret, Andelsslagteriets dog
forøget; »Morsø Hammerværk« er nedlagt; der
er kun eet Skibsbyggeri (paa Ørodde); Filialen
af Andelsbanken er nu »Morslands Folkebank«.

<sp>Kommunens</sp> Indtægter og Udgifter var
1925-26 henholdsvis 825000 og 713000 Kr.; dens
Formue og Gæld ved Aarets Slutning
henholdsvis 3,199 og 1,589 Mill. Kr. Ved Vurderingen til
Ejendomsskyld pr. 1. Jan. 1927 var hele
Summen 23,885 Mill. Kr., hvoraf 6,206 Mill. Kr.
Grundværdi. S. A. var Bygningsassurancen
25,955 Mill. Kr. - I <sp>Havnen</sp> indgik 1927 fra
Indlandet 531 Skibe med 20503 t Gods, og fra
Udlandet 184 med 27087 t; s. A. udgik til
Indlandet 456 Skibe med 3149 t Gods, og til
Udlandet 259 med 22825 t. - Anlæg af en Bane
fra N. til Solbjerg er paabegyndt.
<i>M. S.</i>
</chapter>

<chapter name="Nykjøbing paa SJælland">
<b>Nykjøbing</b> paa Sjælland havde 1929
3884 Indb., hvoraf 405 levede under ikke
bymæssige Forhold. Af andre <sp>Tilføjelser og
Ændringer</sp> skal nævnes: »Amtstuegaarden«
er vel købt af Kommunen til Alderdomshjem,
men endnu ikke indrettet dertil; Pavillonen og
Restauranten i Grønnehave Skov er ombygget,
og er nu et yndet Udflugtssted; Badehotellet
ved »Nordstrand« (Kattegat-Kysten) er nedlagt,
derimod findes her en Kommunen tilhørende
Badeanstalt med Restaurant; Bryggeriet og de
to Ægpakkerier findes ikke mere, derimod et
større (sammensluttet) Ægpakkeri;
Garnfabrikken, Mineralvandsfabrikken, Spare- og
Laanebanken samt Andelsbanken udgaar. En
Vejmaterialefabrik er 1928 anlagt ved Havnen;
Sindssygehospitalet har Plads til 818 Patienter
foruden 50 paa den senere opførte
Sikringsanstalt.

<sp>Kommunens</sp> Indtægter og Udgifter var
1927—28 henholdsvis 347000 og 344000 Kr.; dens
Formue og Gæld ved Aarets Slutning
henholdsvis 1,188 og 1,115 Mill. Kr. — Ved Vurderingen
til Ejendomsskyld pr. 1. Jan. 1927 var hele
Summen 14,542 Mill. Kr., hvoraf 2,320 Mill. Kr.
Grundværdi. S. A. var Bygningsassurancen
16,684 Mill. Kr. — I <sp>Havnen</sp> indgik 1927 fra
Indlandet 468 Skibe med 9343 t Gods, og fra
Udlandet 105 med 21150 t; s. A. udgik til
Indlandet 443 Skibe med 36186 t Gods, og til
Udlandet 123 med 478 t. <sp>Byraadet</sp> bestaar af
i alt 11 Medlemmer, indbefattet Borgmesteren
som Formand.
<i>M. S.</i>
</chapter>
