Landmandsbanken, 2 Afholdshjem, Brugsforening, Møller,
Savværk, Elektricitetsværk, Andelsmejeri, flere
Købmandsforretninger, Postekspedition og
Telegrafstation samt Telefoncentral. — I <sp>Koldby</sp>,
som ligger 2,5 km østligere ved Hovedlandevejen
Tisted—Oddesund, var der 1929 360 Indb., og
her er Kommuneskole (4 Klasser),
Amtssygehus, Apotek, Læge, Dyrlæge, Brugsforening,
Afholdshjem, Brevsamlingssted og Telefoncentral
samt Handlende m. m. — I <sp>Sognet</sp> ligger
Hovedgaarden Irup, og desuden var der 1929
28 Gaarde, 81 Landbrugshuse og i alt 133
Beboelseshuse med 1247 Indb. — H. er
Bitingsted i 75. Retskreds
(Hassing-Revs
Herreder).
<i>M. S.</i>
</chapter>

<chapter name="Høreapparater">
<b>Høreapparater</b> for
Tunghøre er
lydforstærkende Apparater, bygget
efter to vidt forskellige
Principper, nemlig de
rent <sp>akustiske H.</sp>,
Tragte, Høreslanger o.
l., i hvilke
Lydforstærkningen beror paa
Lydbølgernes Reflektion
eller Resonans, og
<sp>elektriske H.</sp>, i hvilke
Lydimpulserne omsættes
til elektriske
Strømvariationer ved Hjælp af en
<sp>Mikrofon</sp>, og disse
igen ved Hjælp af en
<sp>Telefon</sp> omsættes til
kraftig mekanisk
Bevægelse af en Membran, hvilket atter frembringer
Trykvariationer i Luftrummet i det ydre Øre.

De akustiske H.'s lydforstærkende Evne
afhænger af deres Størrelse; naar de skal være
effektive, bliver de noget uhandelige. Lige
siden Graham Bell's Opfindelse af Telefonen
(1876), der i første Tanke var et Hjælpemiddel
i Døvstummeundervisningen, er der, bl. a. af
Western Electric Co. i Amerika og Siemens & Halske i
Europa, arbejdet paa at forbedre de elektriske H.,
og navnlig gøre dem følsomme og smaa i
Dimensionerne, to vanskeligt forenelige Krav.
Mikrofonen bestaar af en Metal- eller
Kulmembran, der lukker for et Kulkammer, fyldt med
Kulkorn af forskellig Størrelse og Antal efter
Fabrikatet. Ved Lydbølgernes Tryk mod
Membranen sættes denne i Svingninger, og
Kulkornenes Tryk
indbyrdes og mod Membran og
Kamrets Vægge
forandres og dermed
Mikrofonens elektriske
Modstand. Disse
Modstandsvariationer frembringer
Strømvariationer i den
i Række med Mikrofon
og Batteri (3—4, 5 Volt
Tørelement) forbundne
Telefon. Denne bestaar
af en Staalmembran og
en bagved liggende
Elektromagnet, hvis Spoler
gennemløbes af den af
Mikrofonen varierede
Strøm; Magneten
tiltrækker derfor
Staalmembranen i Takt med den
opfangne Tale (Musik), og
Membranen sætter
Luften foran i Lydsvingninger.

Som omtalt andetsteds (se <sp>Telefon</sp>, S. 170)
har Kulkornsmikrofonen ved Siden af sin store
Følsomhed dog visse Mangler, der viser sig i
udpræget Grad ved H., som Fremhæven af de
Toner, der ligger omkring Membranens eget
Svingningstal, samt som en ikke lige kraftig
Forstærkning af svage og stærke Lyde. Ogsaa
Telefonmembranen giver nogen Forvrængning,
og en Kvalitetsgengivelse af Tale og Toner er
derfor ikke mulig paa Teknikkens nuværende
Standpunkt (navnlig er Kulkornsmikrofonen
mangelfuld), men Forstærkningen i de bedste
H. (foruden de nævnte Fabrikater findes
Acousticon, Akustik m. fl.) er i mange Tilfælde
tilstrækkelig god til at være en værdifuld Hjælp
for en svigtende Hørelse. Nogen Tilvænning til den
særlige Klangfarve, og den tit noget generende

<img>Fig. 1. Elektrisk Høreapparat med Dobbeltmikrofon (<i>a</i>), ekstra Forstærker
(<i>b</i>), Batteri (<i>c</i>), Telefon af lille Type (<i>d</i>); (<i>e</i>) ektra Telefon af større Type
med Bøjle. (Fabrikat: Siemens & Halske).</img>

<img>Fig. 2. Elektrisk Høreapparat med Mikrofon (<i>a</i>), Afbryder og
Styrkeregulator (<i>b</i>), Batteri (<i>c</i>), Telefon af lille Type (<i>d</i>); (<i>e</i>) Ørestykker af forskellig
Form. (Fabrikat: Western Electric Co.).</img>

