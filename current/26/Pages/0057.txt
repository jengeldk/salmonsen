Nord for Nordostlandet paa Svalbard ved
Foynøen, og en Række Ekspeditioner blev sendt ud
for at redde Besætningen. Paa Forespørgsel fra
Forsvarsdepartementet paa Foranledning af den
Italienske Ministers Henvendelse erklærede A.
sig straks villig til at deltage. Right Away! Et
fransk Hydroaeroplan »Latham«, som var gjort
klar til Atlanterhavsflyvning, blev stillet til
Disposition med Kaptajn Guilbaud som Fører. A.
tog sin gamle Fælle Løjtnant Dietrichsen med
og fløj med Maskinen fra Bergen til Tromsø.
Med 6 Mand ombord startede »Latham« den 18.
Juni Kl. 16, sandsynligvis med Kurs direkte for
Nobiles Lejr.

Det sidste, man hørte fra »Latham«, var
følgende: Tre Timer efter Starten, altsaa Kl. 19,
opfangede Radiotelegrafisten ved det geofysiske
Institut i Tromsø Signaler fra Flyvebaaden. Det
var Kings Bay Radio, som blev anraabt med
Anmodning om at videresende nogle
Telegrammer. »Latham« befandt sig da efter Beregning
af dens Fart 50 nautiske Mil Syd for Bjørnøen.
Damperen »Melita«, hvor Radiotelegrafisten
Finnen Sarko var ombord, paa Vej over
Ishavet til Ny Aalesund, opfangede omtrent
samtidig et Signal, muligvis S. O. S. Den 1.
September fandt man »Latham«'s ene Ponton i
Tromsøsundet, stærkt beskadiget med et stort Hul i,
og den 18. Oktober fandtes dens
Reservebenzintank drivende udenfor Trondhjemsfjorden. Der
kunde nu ikke længere være Tvivl om A.'s
Skæbne. Han og hans Ledsagere maatte være
omkommet, idet »Latham« styrtede i Havet. Den
norske Regering besluttede derfor, at Norges
store Søn skulde mindes paa Aarsdagen, da han
plantede det norske Flag paa Sydpolen, den
14. December. Kl. 12 denne Dag indtraadte der
2 Minutters Stilhed, medens Publikum blottede
Hovederne, og Kirkeklokkerne ringede over
hele Landet fra Lindesnæs til Nordkap. Paa
alle Skoler blev der holdt Foredrag om A. og
ligeledes i alle Landets Garnisoner. Alle Aviser
og Tidsskrifter hyldede ham, ikke alene som alle
Tiders største arktiske Forsker, men ogsaa som
det gode Menneske. A. personificerede de
Egenskaber, som Nordmænd gerne vil være i
Besiddelse af. Han kendte ikke Frygt, var
udholdende, villiestærk, klog i sine Forberedelser,
men med dristigt Vovemod, var god mod svage
og forkomne, i Besiddelse af dyb Gudsfrygt,
Fædrelandskærligheden var som en Religion for
ham. Han delte alt med sine Fæller,
Anstrengelser og Hæder.

A.'s Bautasten, rejst paa hans Fødested
Hvidtsten (Vigsten) i Borge, blev afsløret af
Kronprins Olav den 16. December 1928.

A.'s Medailler er samlede i Møntsamlingen
Historisk Museum i Oslo, Genstande fra hans
forskellige Færder er samlede i Etnografisk
Museum i Oslo og paa Skimuseet,
Frognersæteren ved Oslo og i A.'s Hjem »Svartskog«
ved Bundefjorden. Til Ære for A. er oprettet
»Roald Amundsens minnefond« med det
Formaal for Øje at udgive den store Beretning om
Roald A.'s Observationer ved den magnetiske
Nordpol under »Gjöa«-Ekspeditionens
Overvintringer. Endvidere skal Fondet muliggøre
Fortsættelsen af hans Opdagerarbejde. (<sp>Litt</sp>.:
<sp>Roald Amundsen</sp>, »Gjennem Luften til 88°
Nord« [Oslo 1925]; <sp>Roald Amundsen</sp> og
<sp>L. Ellsworth</sp>: »Den første flukt over
polhavet« [Oslo 1926]; <sp>Roald Amundsen</sp>,
»Mitt liv som polarforsker« [Oslo 1927]; »Roald
Amundsen's opdagelsesrejser, Minneutgave« [33
Hefter. Oslo 1928-29]; Dr. <sp>O. J. Skattum</sp>,
»R. A.« i »Norsk biografisk leksikon«; <sp>Odd
Arnesen</sp>, »R. A. som han var« [Oslo
1929]).
<i>M. H.</i>
</chapter>

<chapter name="Amur">
<b>Amur,</b> (1926) 395500 Indb.
</chapter>

<chapter name="Amuyao">
<b>Amuyao,</b> se <sp>Filippinerne</sp>, S. 26, Sp. 1.
</chapter>

<chapter name="Amygdalase">
<b>Amygdalase,</b> se <sp>Emulsin</sp>.
</chapter>

<chapter name="Amyl">
<b>Amyl,</b> <sp>valerianesurt</sp>, d. s. s.
<sp>Æbleæter</sp>.
</chapter>

<chapter name="Amylase">
<b>Amylase,</b> d. s. s. <sp>Diastase</sp>.
</chapter>

<chapter name="Amyloid">
<b>Amyloid,</b> se <sp>Cellulose</sp>.
</chapter>

<chapter name="Amyntor, Gerhard v.">
<b>Amyntor,</b> <sp>Gerhard v.</sp>, se <sp>Gerhardt, D.</sp>
</chapter>

<chapter name="Anaa">
<b>Anaa,</b> se <sp>Tuamoto Øer</sp>.
</chapter>

<chapter name="Anaconda">
<b>Anaconda,</b> (1920) 11668 Indb.
</chapter>

<chapter name="Anadumenos">
<b>Anadumenos,</b> se <sp>Feidias</sp>.
</chapter>

<chapter name="Anagni">
<b>Anagni,</b> (1925) 10746 Indb.
</chapter>

<chapter name="Anagnia">
<b>Anagnia,</b> se <sp>Hernikerne</sp>.
</chapter>

<chapter name="Analgesin">
<b>Analgesin,</b> se <sp>Antipyrin</sp>.
</chapter>

<chapter name="Anam">
<b>Anam,</b> 105000 km<sup>2</sup> med (1926) 5580974 Indb.
Der findes (1927) 744 Forberedelsesskoler med
22821 Elever, 124 Elementarskoler med 7972
Elever (hvoraf 621 Piger), 45 Sekundærskoler
med 11106 Elever (442 Piger), 3 højere Skoler
med 1322 Elever, 1 højere Sekundærskole for
Piger med 388 Elever, 1 Fagskole og 2
Normalskoler. Der er i de senere Aar anlagt
Vandingsanlæg, deriblandt ved Phanrang Floden,
hvorved 8000 ha kan overrisles. Indførselens Værdi
1926 var 67,5 Mill. Francs, Udførselens (Sukker,
Ris, Bomuld og Silke, Kanel, Te, Papir) 96,8
Mill. Francs. Den nuværende Konge, Bao-Dai,
besteg Tronen 1925, men under hans
Mindreaarighed er der nedsat et Regentskab. Kongen
styrer Landet ved Hjælp af Ministre i
Overensstemmelse med de af den franske Resident
udtalte Ønsker. 1926 indførtes et Kammer af
Repræsentanter for Folket.
<i>M. V.</i>
</chapter>

<chapter name="Anamosa">
<b>Anamosa,</b> (1920) 2881 Indb.
</chapter>

<chapter name="Anaphi">
<b>Anaphi,</b> se <sp>Anafe</sp>.
</chapter>

<chapter name="Anapoli">
<b>Anapoli,</b> d. s. s. <sp>Nauplia</sp>.
</chapter>

<chapter name="Anasarka Vædske">
<b>Anasarka Vædske</b>, se <sp>serøse Vædsker</sp>.
</chapter>

<chapter name="Anbæk">
<b>* Anbæk,</b> Stationsby,
Aarhus—Hammel-Banen. (Se <sp>Danmark</sp>, Samfærdselskortet,
<i>Suppl</i>).
</chapter>

<chapter name="Ancher, M. P.">
<b>Ancher,</b> M. P., d. 20. Septbr. 1927.

<img>M. P. Ancher.</img>
</chapter>

<chapter name="Anchersen, Hans Peder">
<b>* Anchersen,</b> <sp>Hans Peder</sp>, dansk Historiker, 
f. 4. Oktbr. 1700 i Sønder Bork, d. 22. Apr. 1765,
siden 1736 Professor ved Universitetet, har foruden 
talrige Disputatser om Emner af klassisk Filologi
udgivet det omfangsrige Værk »Herthedal ved Lejre i
Sjælland og det gamle Danmark 150 Aar før og efter
Kristi Fødsel« (1745), der endnu har Værd som et
