<chapter name="Arts">
<b>Arts</b> (<sp>Ars</sp>), <sp>Herred</sp> (215,5 km<sup>2</sup>), havde
(1925) 11348 Indb. (1921: 11251, 1916: 10939),
altsaa 53 pr. km<sup>2</sup>. Det hører til 13. Retskreds
med Tingsted Kalundborg og til 10. Politikreds
(Kalundborg).
<i>M. S.</i>
</chapter>

<chapter name="Artvin">
<b>Artvin,</b> tyrkisk Vilajet, 6880 km<sup>2</sup> med (1927)
89630 Indb., ligger Syd for Batum og hørte
indtil Verdenskrigen til russisk Transkaukasien.
Hovedstaden A. har 2943 Indb.
<i>M. V.</i>
</chapter>

<chapter name="Aruangel">
<b>Aruangel,</b> se <sp>Palau-Øer</sp>.
</chapter>

<chapter name="Arundel">
<b>Arundel,</b> (1927) 2622 Indb.
</chapter>

<chapter name="Arup, E.">
<b>Arup,</b> <sp>E.</sp> Da Kr. Erslev i 1916 gik over
fra Universitetet til Rigsarkivet, opgav A. sin
Departementschefstilling for at opnaa et
Professorat. Som Sekretær i »Dansk historisk
Forening« redigerede han 1917—24 »Historisk
Tidsskrift«, som han paa forskellig Maade
reorganiserede og udvidede. Paa Universitetet gav han
en meget vækkende Undervisning og arbejdede
desuden paa at realisere en tidligere fattet Plan
om at udarbejde en Haandbog i Danmarks
Historie, der kunde afløse Allen's ganske
forældede; i 1921 udkom som Særtryk af en stor
Leksikonartikel »Rids af Danmarks Historie«,
og 1925 fremkom 1. Bind af hans »Danmarks
Historie«, der dog kun naar til 1282, og saaledes
blev noget helt andet end den paatænkte
Haandbog. Værket er meget originalt og fuldt af nye
Tanker, som dog for en Del er blevet stærkt
kritiserede. — A. er Medlem af det
dansk-islandske Nævn og af Bestyrelsen for det
dansk-islandske Forbundsfond. Siden 1923 har han
været Efor for »Studentergaarden« (den ny
Betalingsregens).
<i>Kr. E.</i>
</chapter>

<chapter name="Arup Holm">
<b>Arup Holm,</b> se <sp>Feggesund</sp>.
</chapter>

<chapter name="Arve">
<b>Arve,</b> se <sp>Cerastium</sp>.
</chapter>

<chapter name="Arveafgift">
<b>Arveafgift.</b> Den nyeste danske Lov paa dette
Omraade er Lov om Afgift af Arv og Gave
Nr. 147 af 10. Apr. 1922, hvorefter A. opkræves
i 4 Grupper, eftersom Arven tilfalder: 1)
Arveladerens Ægtefælle, Afkom eller Adoptivbørn,
2) Arveladerens Forældre eller deres Afkom,
som ikke falder ind under første Gruppe, 3)
Arveladerens Bedsteforældre eller deres
Afkom, som ikke falder ind under første og
anden Gruppe, samt 4) andre Slægtninge af
Arveladeren eller ubeslægtede. A. skal derhos inden
for alle fire Grupper betales efter en stærkt
forhøjet og meget stærkt stigende Skala.
<i>K. B.</i>
</chapter>

<chapter name="Arvelod">
<b>Arvelod.</b> Dansk Lov Nr. 120 af 20. Apr. 1926
om Ægtefællers Arveret og uskiftet Bo har nu
afskaffet det tidligere Begreb Broderlod, og den
efterlevende Ægtefælle arver nu altid, saafremt
den Afdøde efterlader sig Livsarvinger, en
Fjerdedel af den Afdødes efterladte Formue,
hvorover denne ikke gyldigt har raadet ved
Testamente. Efterlader en Ægtefælle sig ikke
Livsarvinger, arver den længstlevende
Ægtefælle Halvdelen af den Afdødes Formue,
saafremt der efter den Afdøde findes Fader,
Moder, Søskende eller Søskendes Afkom, men
ellers hele Formuen.
<i>K. B.</i>
</chapter>

<chapter name="Arvelod">
<b>Arvelod.</b> Rettelse, S. 185, Sp. 2, L. 9 f. n.:
13 og 17 læs: 15 og 16
</chapter>

<chapter name="Arveprinsens Eyland">
<b>* Arveprinsens Eyland,</b> Grønlands
Vestkyst, en 660 km<sup>2</sup> stor Ø med 600—800 m høje
Fjelde, mellem Vaigat og Atâ Sund paa c.
69 3/4° n. Br. Øen bærer Navnet ifølge
Direktionsordre 1778. Østkysten af Øen hører til
Jakobshavn Distrikt, den øvrige Del til
Ritenbenk Distrikt. Ved Vestsiden ligger paa en lille
Ø Kolonien Ritenbenk, og paa Østsiden det
store Udsted Atâ. Fra 1775 til Begyndelsen af
forrige Aarhundrede blev drevet Hvalfangst ved
Klokkerhuk paa Sydspidsen af Øen. Vegstens
Brud findes 7 km Nord for Atâ. Store
Fuglefjelde Nord for Ritenbenk.
<i>G. F. H.</i>
</chapter>

<chapter name="Arvesen, A.">
<b>Arvesen,</b> <sp>A.</sp>, blev 1928 Direktør for
Musikakademiet i Bergen.
</chapter>

<chapter name="Arvesen, O.">
<b>Arvesen,</b> <sp>O.</sp>, udgav »Samliv med 
landskjendte mænd« (1915) og »Vaagaapresten (H.
P. S. Krag)« (1916). Efter hans Død paa
Sagatun ved Hamar 1. Juli 1917 udkom s. A. hans
efterladte »Erindringer fra min kamptid«.
<i>Wt. K.</i>
</chapter>

<chapter name="Arvika">
<b>Arvika,</b> (1928) 7980 Indb.
</chapter>

<chapter name="Aryana">
<b>Aryana,</b> se <sp>Chica</sp>.
</chapter>

<chapter name="Arzignano">
<b>Arzignano,</b> (1921) 5061 Indb.
</chapter>

<chapter name="Arz von Straussenburg, Arthur">
<b>* Arz von Straussenburg</b> [-burk],
<sp>Arthur</sp>, Friherre, østerrig-ungarsk
Generaloberst, f. 1857. Tjente i Rytteriet og
Generalstaben og fik ved Verdenskrigens Udbrud en
Division, kort efter et Armékorps. Han blev 1915
General der Kavallerie og kæmpede tappert,
særlig ved Brest-Litovsk. 1916 overtog han en
Armé i Siebenbürgen. Da Feltmarskal Conrad
Marts 1917 fratraadte Stillingen som Chef for
Generalstaben, fik A. denne Post; han
arbejdede paa bedre Forstaaelse mellem
Centralmagterne. 1918 blev A. Generaloberst og tog s. A.
sin Afsked, (Se <sp>Verdenskrigen</sp> S. 812).
<i>E. C.</i>
</chapter>

<chapter name="Arzy Bogdo">
<b>Arzy Bogdo,</b> se <sp>Altai</sp>.
</chapter>

<chapter name="Asaa">
<b>Asaa,</b> stor Sogne- og Stationsby samt
Udskibningssted, A.-Melholt Sogn (i kirkelig
Henseende udskilt fra Dronninglund Sogn). Byen
ligger 22 km Sydsydvest for Sæby, 26 km
Nordøst for Aalborg og havde 1928 c. 1000
Indb. (1925: 872, 1921: 804, 1916: 722); der er
Sognekirke (den tidligere Filialkirke),
Præstebolig, opført 1916 (Arkitekt Hother Paludan);
Privatskole, Posthus, opført 1915 (Arkitekt
Hastrup), Jernbanestation (1914, samme Arkitekt)
og Lægebolig. Endvidere Filial af Sæby Bank,
Badehotel, Kro, Afholdshotel m. m. — A. er
Endestation paa Sidebanen Ørsø—A. og har
Postkontor, Telegrafstation, Statstelegrafstation
og Telefonstation.
<i>M. S.</i>
</chapter>

<chapter name="Asama Jama">
<b>Asama Jama,</b> se <sp>Japan</sp>, S. 806.
</chapter>

<chapter name="Asande, Azande">
<b>Asande,</b> <sp>Azande</sp>, d. s. s. <sp>Niam-Niam</sp>.
</chapter>

<chapter name="Asbury Park">
<b>Asbury Park,</b> (1920) 12400 Indb.
</chapter>

<chapter name="Ascanius">
<b>Ascanius,</b> d. s. s. <sp>Julus</sp>.
</chapter>

<chapter name="Ascension">
<b>Ascension,</b> d. s. s. <sp>Ponape</sp>.
</chapter>

<chapter name="Asch">
<b>Asch,</b> Tschekkoslovakiet, (1921) 19523 Indb.
</chapter>

<chapter name="Asch, Pieter Jansz, van">
<b>* Asch</b> [αs], <sp>Pieter Jansz, van</sp>,
hollandsk Maler, f. i Delft 1603, d. sammesteds
1678, malede især Landskaber fra sin
Hjemstavn. I Kunstmuseet i Kjøbenhavn
»Landstedet Oversteen«; andre i Stockholms Museum
m. v.
<i>A. Hk.</i>
</chapter>

<chapter name="Aschaffenburg">
<b>Aschaffenburg,</b> (1925) 34056 Indb.
</chapter>

<chapter name="Aschan, A. O.">
<b>Aschan,</b> <sp>A. O.</sp>, blev 1908 Professor i
Helsingfors. Han har skrevet »Die Chemie der
alizyklischen Verbindungen« (1905) og
»Naftenföreningar, Terpener och Kamferarter« (1926). 
<i>S. P.</i>
</chapter>

<chapter name="Aschanti">
<b>Aschanti</b> har et Areal af 63600 km<sup>2</sup> med
(1921) 406193 Indb. eller 8 pr. 1 km<sup>2</sup>.
Hovedstaden <sp>Kumassi</sp> har (1921) 20268 Indb. —
A. er delt i to Provinser, Øst-A. med Kumassi
og Vest-A, med Sunyani som Administrationens
Sæde. — Kong Prembeh, der var forvist, fik
1924 Tilladelse til at vende tilbage, dog uden
