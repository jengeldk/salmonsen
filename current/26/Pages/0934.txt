med Bestillingen som statsautoriseret Revisor.
Ved Bekendtgørelse af 19. Juli 1930 har
Ministeriet bestemt, at Stillingen som
statsautoriseret Revisor er uforenelig med enhver i
Henhold til Lov af 10. Maj 1912 bogføringspligtig
Virksomhed samt med Stillingen som Direktør,
Bestyrelsesmedlem eller Funktionær ved en
saadan Virksomhed. I Lovens § 9 er indeholdt
Regler for, i hvilke Tilfælde Beskikkelsen som
statsautoriseret Revisor kan bortfalde eller
midlertidigt træde ud af Kraft. Reglerne for den
ovenfor omtalte Prøve, som Revisor skal
aflægge, findes i Ministeriets Bekendtgørelse af
27. Juni 1930. Efter denne bestaar Prøven af
en teoretisk og en praktisk Del. Den teoretiske
Del omfatter almindelig Erhvervslære,
almindelig Handels- og Søfartslovgivning m. v.,
Regnskabskyndighed og Revisionsteknik. Ved den
praktiske Del skal Eksaminanden løse fire af
Revisorkommissionen givne Opgaver; en eller
to af Opgaverne kan dog, om Eksaminanden
maatte foretrække det, erstattes med
henholdsvis en eller to Indberetninger om
forskelligartede af ham i det praktiske Liv udførte
Bogholderi- og Revisionsarbejder. Ingen, som har
ladet hengaa mere end 5 Aar efter at have
bestaaet den teoretiske Del af Prøven, kan —
medmindre Ministeren for Handel og Industri
meddeler Samtykke dertil — indstille sig til
Prøvens praktiske Del. I Revisorloven
bestemmes i øvrigt, at den, der vil indstille sig til
Prøven, skal i mindst 3 Aar paa en
statsautoriseret Revisors Kontor have deltaget i
Udførelsen af de der almindeligt forefaldende
Revisorarbejder. Herfra kan Ministeriet dog gøre
Undtagelser, og saavel Loven som den
ministerielle Bekendtgørelse indeholder desuden
visse Overgangsbestemmelser.
Revisorkommissionen bestaar af 7 Medlemmer, der udnævnes
af Ministeriet for Handel og Industri. Den 1.
Juli 1930 fandtes i alt 69 statsautoriserede
Revisorer, hvoraf 4 med deponeret Bestalling. Af
de øvrige havde 48 egen Virksomhed, 1 var
ansat hos en statsautoriseret Revisor med egen
Virksomhed og 16 var ansat i
Revisionsaktieselskaber. I Henhold til dansk Lovgivning skal
statsautoriserede Revisorer i visse Tilfælde
anvendes i Aktieselskaber, Banker og Sparekasser
m. v. Se herom nærmere under <sp>Revisor</sp>.
<i>Niels Petersen.</i>
</chapter>

<chapter name="Revisor">
<b>Revisor.</b> Efter den ny Aktieselskabslov af
15. Apr. 1930, som for de fleste Bestemmelsers
Vedkommende træder i Kraft 1. Jan. 1931, skal
et Aktieselskabs Aarsregnskab revideres af en
eller flere af Generalforsamlingen valgte
regnskabskyndige R. Disse skal være myndige, ikke
ude af Raadighed over deres Bo og ikke dømt
for en i den offentlige Mening vanærende
Handling uden derfor at have opnaaet
Æresoprejsning og maa ikke staa i Selskabets
Tjeneste, være Medlem af dets Bestyrelse eller
Direktion eller være knyttet til noget Medlem
af Bestyrelse eller Direktion, til Bogholder eller
til Kasserer ved Tjenesteforhold, Ægteskab,
Slægt- eller Svogerskab i ret op- eller
nedstigende Linie eller som Søskende. I Selskaber,
hvis Aktier er Genstand for offentlig
Kursnotering, skal der være flere R., og mindst en
af disse skal være statsautoriseret. Denne
Bestemmelse gælder dog ikke, saalænge de
Personer, der ved Lovens Ikrafttræden er R.,
genvælges af Generalforsamlingen. I andre
Selskaber kan Aktionærer, der ejer en Trediedel af
den paa Generalforsamlingen repræsenterede
Aktiekapital, kræve, at der skal være en
statsautoriseret R. Vælges et Revisorfirma eller et
Revisionsselskab til R., skal den Person, hvem
Revisionen paa Revisorfirmaets eller
Revisionsselskabets Vegne overdrages, opfylde de
foreskrevne Betingelser. Naar Aktionærer, der ejer
en Fjerdedel af Aktiekapitalen, paa en
Generalforsamling stemmer derfor, skal Bestyrelsen
opfordre Overregistrator til at udnævne en R.
til sammen med de af Generalforsamlingen
valgte at revidere Regnskabet for det løbende
Aar og til at fastsætte det Vederlag, Selskabet
skal yde den paagældende R.

Under Revisionen, der skal udøves under
omhyggelig Hensyntagen til tilstedeværende
Værdier og Forpligtelser, har R. Adgang til alle
Bøger vedrørende Selskabets Regnskabsvæsen
samt til at efterse Selskabets Kasser og
Beholdninger, og Bestyrelsen og Direktionen er
pligtige at meddele dem enhver Oplysning, de
forlanger til Bekræftelse af Regnskabets
Rigtighed. Hver Gang, R. har foretaget Revision, skal
de indføre Beretning herom i en
Revisionsprotokol. Denne fremlægges paa det første
derefter stedfindende Bestyrelsesmøde, og de
tilstedeværende Medlemmer af Bestyrelsen skal
med deres Underskrift bekræfte, at de er gjort
bekendt med Indholdet. R. er forpligtede til at
hemmeligholde, hvad de faar at vide gennem
deres Virksomhed. R. kan til enhver Tid
afskediges af den Myndighed, der har valgt dem.

Ifølge Bankloven af 11. Apr. 1930, som
træder i Kraft 1. Oktbr 1930, skal der i en Bank
være mindst to regnskabskyndige R., hvoraf den
ene skal være statsautoriseret, dog kan i et
Tidsrum af 5 Aar fra Lovens Ikrafttræden de
den 1. Jan. 1930 værende R. og
Revisorsuppleanter i en Bank genvælges. For R. i en Bank
gælder tilsvarende Habilitetsbestemmelser, som
angivet i Aktieselskabsloven. Ministeriet for
Handel og Industri er bemyndiget til at
udfærdige nærmere Forskrifter med Hensyn til
Foretagelsen af Revisionen, derunder Kontrollen
med den daglige Bogførings Paalidelighed.
Dersom en R. findes aabenbart uegnet til sit
Hverv, kan Ministeren afskedige ham og i hans
Sted udpege en statsautoriseret R., der
fungerer, indtil nyt Valg paa den førstkommende
Generalforsamling kan afholdes.

I Sparekasseloven af 4. Oktbr 1919 bestemmes
det, at der skal være mindst to
regnskabskyndige R., der vælges af Generalforsamlingen; i
visse Tilfælde af Kommunalraad eller anden
offentlig Myndighed. R. maa ikke staa i
Sparekassens Tjeneste eller være Medlem af dens
Bestyrelse. Dersom Sparekassen er et
Aktieselskab, gælder i øvrigt de i Aktieselskabsloven
indeholdte Habilitetsbestemmelser.

I Kommuner skal der efter dansk Lov
ligeledes være R. Bestemmelserne herom findes i
Landkommunalloven af 6. Juli 1867 (jfr.
Indenrigsministeriets Cirkulære af 28. Septbr 1927) og
