<chapter name="Faaborg">
<b>Faaborg.</b> Købstadens hele Areal er 234 ha,
4569 Indb. (Folketællingstal 1. Apr. 1929)
(1925: 4721, 1921: 4690, 1916: 4577); som
Forstæder maa betragtes Kildetoften (Sandgyde)
og Odensevej i Svanninge Sogn med i alt
401 Indb. <sp>Finansielle Forhold</sp>.
Kommunens Indtægter og Udgifter var 1925—26
henholdsvis 875000 og 590000 Kr., dens Formue og
Gæld ved Aarets Slutning henholdsvis 3,50 og
2,32 Mill. Kr. Ved Vurderingen til
Ejendomsskyld pr. 1. Jan. 1927 var hele Summen 16,40
Mill. Kr., hvoraf 3,39 Mill. Grundværdi; samme
Aar var Bygningsassurancen 18,03 Mill. Kr. —
<sp>Havn og Skibsfart</sp>. En Færgehavn er
1922 anlagt til Forbindelse med Mommark paa
Als. 1926 indgik ved Toldstedet (bortset fra
Dampfærgefart) fra Indlandet 808 Skibe med
i alt 12396 t Ladning, og fra Udlandet 233 med
23522 t Ladning; og samme Aar udgik til
Indlandet 803 Skibe med 2837 t Ladning, og til
Udlandet 228 med 927 t Ladning. Den
hjemmehørende Handelsflaade bestod samme Aar af 8
Skibe med tilsammen 515 Reg. Tons brutto
(alle paa mindst 20 Register Tons).

Af øvrige <sp>Forandringer</sp> fra det
tidligere skal nævnes: »Sandgyde« hedder nu
»Kildetoften«; »Vesterport« er sidst restaureret
1917; Synagogen er ombygget og benyttes nu
som Frimurerloge; »De Gamles Hjem« er
opført 1918 (Arkitekt Frits Jørgensen);
Arbejdernes Forsamlingsbygning udgaar; i Beskrivelsen
til Kortet skal Nr. 5 rettes til
Landbosparekassen for Fyn, Nr. 7 til Sydfyns nye
Diskontobank, Nr. 15 til Borger- og Realskole, Nr. 16
til Frimurerloge og Nr. 18 til Grundskole. —
<sp>Administrative Forhold</sp>. Købstaden
med Landsogn og Djernisse (Diernæs) Sogn
udgør et Pastorat i Sallinge Herreds Provsti (Fyns
Stift); i verdslig Henseende hører den til 37.
Retskreds og 26. Politikreds med Tingsted,
Dommer og Politimester i Byen; endvidere til
F. Lægekreds, Svendborg Amts 4.
Folketings-Opstillingskreds (Valgsteder i F. og Rudkøbing),
4. Landstingskreds, F. Skattekreds, Svendborg
Skyldkreds, F. Vurderingskreds og 3.
Udskrivningskreds (27. Lægd). — Byraadet tæller 9
Medlemmer medregnet den folkevalgte
Borgmester som Formand. (<sp>Litt</sp>.: »Danske Byer og
deres Mænd« X [Aarhus 1917]; <sp>Trap</sp>,
»Danmark«. 4. Udgave, IV. Bind).
<i>M. S.</i>
</chapter>

<chapter name="Fåhræus, Klas Valter">
<b>* Fåhræus,</b> <sp>Klas Valter</sp>, svensk
Kunstforfatter, f. 1. Decbr. 1863 i Göteborg, har
bl. a. skrevet »Konstverkets byggnad« og
»Konstkritiska essayer«.
<i>A. Hk.</i>
</chapter>

<chapter name="Faare">
<b>* Faare,</b> Stationsby, Vemb—Lemvig-Banen.
(Se Danmark, Samfærdselskortet, <i>Suppl</i>.).
</chapter>

<chapter name="Faarevejle">
<b>Faarevejle,</b> Stationsby 17 km Nordvest for
Holbæk, havde 1925 335 Indb. (1921: 303, 1916:
241). Der er Bank, Børnehjem, Boliger for 4
aldersrentenydende Familier i 2 nyopførte
Huse, Fri- og Efterskole, Privatskole, Hotel,
Brugsforening, Fællesmejeri samt
Postekspedition og Telegrafstation. I Byen er rejst en
Statue af afdøde Lensbaron Zytphen-Adeler for
dennes Fortjeneste af Lammefjordens
Udtørring.
<i>M. S.</i>
</chapter>

<chapter name="Faarhus">
<b>* Faarhus,</b> Stationsby,
Tinglev—Padborg-Banen. (Se <sp>Danmark</sp>, Samfærdselskortet,
<i>Suppl</i>.).
</chapter>

<chapter name="Faarup">
<b>Faarup,</b> Stationsby, havde 1925 490 Indb.
(1921: 294). Der er Lægebolig, Dyrlægebolig,
Filial af Landbosparekassen, Andelsmejeri,
Brugsforening, Gæstgiveri, Savværk og
Teglværk. F. er ogsaa Station paa Privatbanen
Viborg—F.—Mariager og har Postekspedition og
Telegrafstation.
<i>M. S.</i>
</chapter>

<chapter name="Faarvang">
<b>Faarvang,</b> Stationsby, 16 km Nordøst for
Silkeborg, havde 1925 254 Indb. (1921: 249); den er
Station paa Silkeborg—Langaa Banen og har
bl. a. Afholdshotel, Cementvarefabrik,
Postekspedition og Telegrafstation.
<i>M. S.</i>
</chapter>

<chapter name="Fabeck, Max v.">
<b>* Fabeck</b> ['fa-] <sp>Max v.</sp>, tysk Generaloberst,
f. 6. Maj 1854; Officer i Fodfolket, 1910 General
der Infanterie og Armékorpschef. Ved
Verdenskrigens Udbrud kæmpede han paa Vestfronten,
hvor han 1915 blev Generaloberst og Arméchef.
1915 overtog han en Armé paa Østfronten, men
blev syg 1916 og døde 16. Decbr samme Aar.
<i>E. C.</i>
</chapter>

<chapter name="Faber, H. N.">
<b>Faber,</b> <sp>H. N.</sp> Skrev 1918: <i>Cooperation in
Danish Agriculture</i>; 1920: <i>Forage Crops in
Denmark</i>. Medlem af <i>Royal Statistical Society</i>,
<i>Farmers Club</i> m. fl. Organisationer.
<i>A. M. S.</i>
</chapter>

<chapter name="Faber, K. H.">
<b>Faber,</b> <sp>K. H.</sp> Medlem af
Regeringskommissionen til Forplejning af syge Krigsfanger
1916—18, af Bestyrelsen for Rask-Ørsted Fonden
1920, af Udvalget til Oprettelse af et Universitet
i Jylland 1920. — Kliniske Undersøgelser er nu
udkommet i 16 Bind (1907—28). Skrev desuden
Nosografien (1919), Funktionelle Sygdomme i
Fordøjelsesorganerne (1924), Tuberkulosen i
Danmark (1926), <i>Lectures on Internal Medicine</i>
(New York 1927).
<i>J. S. J.</i>
</chapter>

<chapter name="Fabre, Émile">
<b>* Fabre</b> [fa.br<sub>ə</sub>], <sp>Émile</sp>, fransk
Dramatiker og Teaterchef, f. 1869 i Metz. Som
Forfatter til en Række realistiske Skuespil blev F.
1914 Direktør for den franske Nationalscene,
hvilken Stilling han endnu (1930) beklæder. F.
