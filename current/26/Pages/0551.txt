med Problemet om Variationen i
Jordrotationen.
<i>J. M. V. H.</i>
</chapter>

<chapter name="Innsbruck">
<b>Innsbruck</b> har 56401 Indb. (1923),
indbefattet Forstæderne paa højre Innbred; medregnes
ogsaa Forstæderne Hölting og Mühlau, bliver
Indbyggertallet 66716 Indb. Byen, der har lidt
stærkt under Nedgangsperioden efter
Verdenskrigen, er nu atter i Fremgang. —
Universitetet har 1650 Studenter (1925), og dets
Bibliotek rummede 360000 Bind og 1150
Haandskrifter. — I Novbr 1918 var I. besat af Italienerne.
<i>W. P.</i>
</chapter>

<chapter name="Innvik">
<b>Innvik,</b> <sp>Herred</sp>, Fjordane Politidistrikt,
(1920) 2925 Indb., 502,3 km<sup>2</sup>. Antagen Formue
1927 var 5,1 Mill. Kr. og Indtægt 1453093 Kr.
<i>M. H.</i>
</chapter>

<chapter name="Inowrazlaw">
<b>Inowrazlaw,</b> (1928) 24277 Indb.
</chapter>

<chapter name="Inrigger">
<b>Inrigger,</b> se <sp>Outrigger</sp>.
</chapter>

<chapter name="In-Salah">
<b>In-Salah,</b> se <sp>Tidikelt</sp>.
</chapter>

<chapter name="Insterburg">
<b>Insterburg,</b> (1927) 39311 Indb.
</chapter>

<chapter name="Insula Serpilor">
<b>* Insula Serpilor,</b> rumænsk Navn for
Slangeøen i Sortehavet.
</chapter>

<chapter name="Insulin">
<b>* Insulin</b> er et Produkt, fremstillet af
Bugspytkirtelen (<i>Pancreas</i>). Det benyttes ved
Behandlingen af svære Tilfælde af Sukkersyge.
<sp>Mehring</sp> og <sp>Minkovsky</sp> havde for en
Aarrække siden paavist, at der ved Exsterpation
af <i>Pancreas</i> hos Hunde fremkaldes Sukkersyge.
Det var herom vist, at der i <i>Pancreas</i> ved
intern Sekretion produceredes et Stof, som er
nødvendigt for Sukkerets Forbrænding. Der
var siden uden Held gjort talrige Forsøg paa
ved Indgift af <i>Pancreas</i> eller
Extraktionsprodukter af denne Kirtel at finde et Stof, som
kunde paavirke Sukkerstofskiftet i Organismen
og saaledes bruges ved Behandling af
Sukkersyge. Men disse Forsøg følte i mange Aar ikke
til et positivt Resultat. Først de senere Aars
Forskning har ført os videre. Man fandt, at
det virksomme Stof dannes i nogle særlige
Cellegrupper i <i>Pancreas</i> (De Langerhan'ske
Øer), og at det meget let blev destrueret ved
Fermenter, f. Eks. Trypsin, som ogsaa dannes
i <i>Pancreas</i>. Paa denne Basis lykkedes det
<sp>F. G. Banting</sp> (s. d. <i>Suppl.</i>) og <sp>J. R.
Macleod</sp> (s. d., <i>Suppl.</i>) (under Bistand af flere
Medarbejdere, f. Eks. Best, Collip m. fl.) at
fremstille et virksomt Stof, som ved
Indsprøjtning hos Dyr kunde bevirke en
forøget Forbrænding af Blodsukkeret. Stoffet
kaldes I. (paa Grund af dets Oprindelse
fra »Øer«). Man kender ikke dets
kemiske Konstitution, men da det er ret
modstandsdygtigt over for Varme og Syrer, lader
det sig fremstille nogenlunde rent. Det
destrueres, naar det indgives i
Fordøjelseskanalen, af de derværende Fermenter og er derfor
kun virksomt ved Indsprøjtning under Huden.
Opdagelsen af I. vakte en umaadelig Opsigt,
da man straks var klar over, hvilken
Betydning det vilde faa for Behandlingen af
Sukkersyge. Dets Fabrikation blev optaget i de
fleste Lande, saaledes ogsaa paa flere
Medicinalfabrikker i Danmark. I. har naturligvis
særlig Betydning ved Behandling af svære
Tilfælde af Sukkersyge. Ved Sukkersyge hos
Yngre, som tidligere ofte meget hurtigt gik til
Døden, har I. været livsreddende. Ligeledes
ved diabetisk Coma, naar Midlet anvendes
tidligt.
<i>H. I. B.</i>
</chapter>

<chapter name="Insulinde">
<b>* Insulinde,</b> Navn for de indiske Øer.
</chapter>

<chapter name="Intendantur">
<b>Intendantur.</b> I den danske Hær skete der
ved Hærloven af 1922 en fuldstændig
Omorganisation af Hærens Forplejningskorps.
Hærloven, der stærkt reducerede Antallet af
Korpsets Tjenestemænd — bl. a. bortfaldt
Intendantgraden —, delte dette Personale i to
Grupper, nemlig: en Gruppe, bestemt til den
overordnede Forplejningstjeneste, og en Gruppe,
bestemt til Regnskabsførertjenesten.

Den førstnævnte Gruppe bestaar af
<sp>Generalintendanten</sp>, der er Chef for
Korpset, 4 <sp>Stabsintendanter</sp> og 9
<sp>Overintendanter</sp>. Generalintendantens
Tjeneste i Fred kan for Korpsets og
Forplejningstjenestens Vedkommende sammenstilles med
Generalinspektørens ved de forskellige Vaaben.
Ved Inspektioner følger han
Forplejningstjenesten i Hæren, Korpsets Personales Uddannelse
og foretager Indstillinger om Udnævnelse,
Forfremmelser, Ansættelser m. v. Under Krig
indgaar han i Overkommandostaben som
Overgeneralens faglige Raadgiver paa
Forplejningsvæsenets Omraade, og har da Ansvaret for god
og tilstrækkelig Forplejning for Mand og Hest.
Stabsintendanterne og Overintendanterne er
saavel i Krig som i Fred ansatte ved de
overordnede Kommandomyndigheder og
Forplejningsinstitutioner m. v. Dette Personale
rekrutteres med Officerer af Premierløjtnants-
eller højere Grad, der, efter at have
gennemgaaet en særlig Uddannelse ved Hærens
Officersskole, udnævnes til Overintendanter.
Generalintendanten, Stabsintendanter og
Overintendanter rangerer med henholdsvis
Generalmajor, Oberster eller Oberstløjtnanter og
Kaptajner.

<sp>Regnskabsførerpersonalet</sp>
bestaar dels af Befalingsmænd af Officiantgruppen
(af Forplejningkorpset eller af Vaabnene) og
dels af værnepligtige Reserveregnskabsførere.
De gennemgaar alle ved Forplejningskorpsets
Skole en Uddannelse i Bogføring og
Regnskabsaflæggelse m. v. og ansættes ved Regimenter,
Afdelinger m. fl. som Regnskabsførere og
Hjælpere ved Afdelingernes daglige
Forplejningstjeneste.

Korpsets værnepligtige Personale bestaar —
foruden af fornævnte Reserveregnskabsførere
— endvidere af Korporaler, Underkorporaler
og Menige, der i Hovedsagen anvendes til
Tjeneste ved Forplejningsmagasiner og andre
Forplejningsinstitutioner samt som Assistenter for
Regnskabsførerne.

<sp>For Søværnets Vedkommende</sp>
skete der i 1922 ligeledes betydelige Ændringer
i Intendanturkorpset; Stabsintendantposten
bortfaldt, medens Overintendanterne og
Intendanternes Antal forøgedes til henholdsvis 4 og
12. Underintendanterne indgik i
Dæksofficersklassen som Proviantmestre af 1., 2. og 3. Grad
og i Stillinger som Dæksofficersassistenter. De
særlige Stillinger som Intendanturassistenter,
Intendanturoverkonstabler og
Intendanturkonstabler bortfaldt.
<i>Stabsintendant Degen.</i>
</chapter>

<chapter name="Intentionister">
<b>Intentionister,</b> se <sp>Impressionister</sp>.
</chapter>
