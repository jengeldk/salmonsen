om, at han skal tages i Varetægt af det
Offentlige, og at dette i saa Fald skal ske enten
paa den Maade, at han sættes i
Varetægtsarrest eller i Arbejdshus, Sikkerhedsforvaring
o. l. (se
<sp>Sikkerhedsforanstaltninger</sp>). Saadanne Sager anlægges af det
Offentlige, naar den Undsagte begærer det, eller uden
en saadan Begæring, saafremt almene Hensyn
maatte kræve, at der skrides ind.

De Paalæg, der paa denne Maade gives den
Truende eller de særlige Foranstaltninger, der
maatte være truffet over for ham, kan
Paatalemyndigheden ophæve, naar det anses
ufornødent at opretholde dem, og den Undsagte
samtykker i Ophævelsen. I andre Tilfælde kan
de kun ophæves af Retten, og den Dømte kan
indbringe Sagen for denne, medmindre
Paatalemyndigheden anser Forholdene uforandrede, og
der, naar Begæringen fremsættes, ikke er
hengaaet et Aar efter Dommen eller efter en senere
Retskendelse vedrørende Spørgsmaalet om
Ophævelse eller Ændring af de iværksatte
Foranstaltninger.
<i>E. L-n.</i>
</chapter>

<chapter name="Undulator">
<b>Undulator,</b> se <sp>Telegrafapparater</sp>,
S. 191.
</chapter>

<chapter name="Ungarn">
<b>Ungarn</b> (ungarsk Magyarország).
Indbyggerantallet 7980143 (1920) eller 85,9 pr. km<sup>2</sup> fordelte
sig som følger paa de enkelte Landskaber:
<table>
<td><td c>km<sup>2</sup><td c>Indb.<td c>pr.<br>km<sup>2</sup>
<td>a) Højre Donaubred<td r>36310<td r>2508018<td r>69,1
<td>b) Venstre Donaubred<td r>3370<td r>260025<td r>77,2
<td>c) Donau-Theiss Bækkenet<td r>27307<td r>3285851<td r>120,3
<td>d) Højre Theissbred<td r>7864<td r>572023<td r>72,7
<td>e) Venstre Theissbred<td r>16067<td r>1186778<td r>73,9
<td>f) Theiss-Maros Bækkenet<td r>1998<td r>167439<td r>83,8
</table>

a) (ungarsk: Duna jobb partja) deles i 11
Komitater (Vármegye) og 5 Bykommuner
(Törvényhatósági jogú város). b) (ungarsk: Duna bal
partja) deles i 3 Komitater. c) (ungarsk:
Duna-Tisza köze) deles i 5 Komitater, 4 Bykommuner
samt Hovedstaden Budapest, d) (ungarsk: T. j.
p.) deles i 6 Komitater og 1 Bykommune, e)
(ungarsk: T. j. p.) deles i 5 Komitater, og f)
(ungarsk: Tisza-Maros szöge) deles i 3
Komitater. — I religiøs Henseende var i 1920 63,9
% af Befolkningen romersk Katolikker, 21,0 %
Kalvinister, 6,2 % evangelisk lutherske, 5,9 %
Jøder, 2,2 % græske Katolikker og 0,6 % græsk
ortodokse.
<i>W. P.</i>
</chapter>

<chapter name="Ungarn (Forfatning og Forvaltning)">
<b>Forfatning og Forvaltning.</b>

I 1926 forandredes den af kun eet Kammer
bestaaende Nationalforsamling til en
Tokammer-Rigsdag. Det tilføjede ny Overhus, der er en
modificeret Udgave af det tidligere
Magnaternes Hus, og som tæller omkring 240
Medlemmer, bestaar dels af selvskrevne eller paa
Livstid udnævnte Medlemmer, dels af forskellige
Kategorier af valgte Medlemmer. De ikke-valgte
Medlemmer bestaar dels af visse høje
Statsembedsmænd som Præsidenterne og
Vicepræsidenterne for de øverste Domstole, den
Øverstkommanderende for Hæren, Præsidenten for
Nationalbanken m. v.; fremdeles af de mandlige
Medlemmer af den habsburgske Familie, som
er over 24 Aar og ungarske Undersaatter samt
bosatte i U.; endvidere af Ærkebisperne, Bisperne
og andre Overhoveder for de forskellige
religiøse Samfund m. v., dels endelig af 40 af
Statsoverhovedet for Livstid udnævnte
Medlemmer. De valgte Medlemmer udgøres dels af
Repræsentanter valgte af de tidligere adelige
Familier, dels af Medlemmer valgte
henholdsvis af de kommunale Raad og af Universiteterne
og Handelskamrene m. v. Underhuset eller
Repræsentanternes Hus bestaar af 245
Medlemmer valgte for 4 Aar ved almindelig Valgret
for alle 24-aarige Mænd, der har gennemgaaet
en vis elementær Skoleuddannelse, saavel som
for 30-aarige Kvinder, der har gennemgaaet en
noget større elementær Skoleuddannelse. Mænd
og Kvinder, der har taget en
Universitetseksamen, har dog Valgret uden Hensyn til Alder,
ligesom en Kvinde, der er Moder til 3 levende
Børn, har Valgret med samme elementære
Skoleuddannelse som Mændene. Alene i
Budapest og de større Byer gælder hemmelig
Afstemning — forbundet med Stemmepligt — og
Forholdstalsvalg. Ellers gælder Flertalsvalg i
Enkeltmandskredse og <sp>offentlig</sp> Afstemning.
<i>K. B.</i>
</chapter>

<chapter name="Ungarn (Næringsveje)">
<b>Næringsveje.</b>

Der produceredes i 1928 6,1 Mill. t Brunkul
og 7,0 Mill. t Stenkul, 138 Mill. Stkr. Cigarer,
2315 Mill. Stkr. Cigaretter og 9000 t Røgtobak,
187 Mill. kg Sukker, hvoraf 71 Mill. kg dog
blev udført. Den samlede Indførsel udgjorde
1189 Mill. Pengos, Udførslen 819 Mill. De
vigtigste Varer var i Indførslen Træ 145 Mill.,
Bomuldsvarer 83, Kul 62, Maskiner 54,
Uldstoffer 47. Af Udførselsvarer skal nævnes: Mel
90, Hvede 88, levende Dyr 81.

Fra Tschekkoslovakiet indførtes for 270 Mill.,
Tyskland 231 og Østerrig 194. Til Østerrig
udførtes for 278 Mill., Tschekkoslovakiet 145 og
Tyskland 95.
<i>H. S.</i>
</chapter>

<chapter name="Ungarn (Historie)">
<b>Historie.</b>

I de senere Aar er U.'s finansielle og
økonomiske Situation blevet betydelig bedret.
Antisemitiske Udskejelser er forekommet.
Diktatoren fra U.'s kommunistiske Periode, Bela Kun,
blev 1928 paagrebet i Wien, hvor han opholdt
sig hemmeligt i den bolshevikiske Propagandas
Tjeneste. Han blev idømt Fængselsstraf i
Østerrig, men de østerrigske Myndigheder nægtede
at efterkomme U.'s Krav om at faa ham
udleveret.
<i>A. C.</i>
</chapter>

<chapter name="Ungdomsfængsel">
<b>Ungdomsfængsel,</b> se <sp>Fængselsvæsen</sp>
(<i>Suppl</i>.).
</chapter>

<chapter name="Unger, C. F. H.">
<b>Unger,</b> <sp>C. F. H.</sp> Det storladne i
Linievirkning og Figurstil, et herskende Træk i U.'s
Kunst, er ogsaa kommet til Udfoldelse i Værker
af dekorativ Art, saaledes i Forhænget i
Dresden's Centralteater m. v. Ogsaa gode
Raderinger, Litografier, Plakater.
<i>A. Hk.</i>
</chapter>

<chapter name="Unie">
<b>Unie,</b> se <sp>Istrien</sp>.
</chapter>

<chapter name="Union, europæisk">
<b>* Union, europæisk.</b> Tanken om at forene
Europas Stater i et varigt Forbund gaar
tilbage til Middelalderens Slutning. Oprindelig
laa den drivende Kraft i Ønsket om at bekrige
Tyrkiet, saaledes i Pierre Dubois' Plan fra
Begyndelsen af det 14. og i Antonius Marini's
Projekt fra det 15. Aarh. Paa
Trediveaarskrigens Tid fremsattes mangfoldige Forslag til et
saadant Forbund, der skulde sikre den
almindelige Fred, Handelens Frihed og Stridigheders
