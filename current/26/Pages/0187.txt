22. Marts 1930, udgør Tolden for Brændevin
og Akvavit 1 Kr. 50 Øre pr. l à 50 % Alkohol
+ en Tillægsafgift af 8 Kr. 50 Øre; for Whisky,
Cognac, Rom, Arrac og Genever m. v. udgør
Tolden og Tillægsafgiften samme Beløb som for
Brændevin. Ved Indførsel paa Flasker,
Glasballoner, Stendunke og Krukker af Rumindhold
2 l eller derunder andrager Tolden
1 Kr. 50 Øre- 3 Kr. pr. l. Til Sikring af Overholdelsen af
de gældende Indførselsbestemmelser findes -
foruden i Toldloven — Bestemmelser i
Anordning af 1. April 1928 og i
Tillægsbekendtgørelsen af 8. Febr. 1920.

Den gældende Spiritusordning hviler i
væsentlig Grad paa, at Fremstillingen af Sprit
(og Gær) efterhaanden er blevet samlet paa
færre og færre Virksomheder og fra Udgangen
af 1922 udelukkende sker paa A.-S. De danske
Spritfabrikker. Dette Selskab har Eneret paa
Fremstillingen af Sprit her i Landet, idet nye
Spritfabrikker ikke kan oprettes uden
Myndighedernes Tilladelse, der ikke kan ventes givet,
saalænge den nuværende Overenskomst løber
mellem Staten og De danske Spritfabrikker.
Efter denne Overenskomst har Staten Adgang
til at følge Virksomheden, ligesom der af
Virksomhedens Overskud aarligt indbetales et
sædvanlig betydeligt Beløb til Statskassen. De
indbetalte Beløb har for de senere Aar andraget:
410000 Kr. for 1924, 161000 Kr. for 1925, 34000
Kr. for 1926, 1364000 Kr. for 1927 og 1046000
Kr. for 1928. Saalænge Overenskomsten løber,
maa der ikke udbetales Aktionærerne højere
Udbytte end 9 %, hvortil kan komme en Bonus
paa 3 % paa Grundlag af Fortjenesten paa
Selskabets Fremstilling af Likør samt dets
Eksport og Virksomhed i Udlandet, idet disse
sidste Omraader falder uden for Selskabets Eneret
og Overenskomsten med Staten.

I Alkoholbeskatningen indgaar en betydelig
Ølskat, der er fastsat ved Lov af 1. April 1922,
jfr. Lov af 1. Maj 1923. Af Øl med et
Alkoholindhold af mindst 2 1/4 Vægtprocent svares
herefter 21 Kr., 30 Kr. eller 40 Kr. pr. hl, efter
som Øllet er brygget med Ekstraktindhold af
henholdsvis højst 10 3/4 % Balling (Skatteklasse
I), over 10 3/4, men højst 13 % (Luksusøl
Klasse A.) og over 13 % (Luksusøl Klasse B), dog
med en nærmere bestemt Nedsættelse for de
første 2000 hl fra hvert Bryggeri. Af de lagrede
(»forædlede«) Ølsorter med et Alkoholindhold
af mindre end 2 1/4 Vægtprocent (Skatteklasse
II) svares en Afgift paa 5 Kr. 70 Øre pr. hl;
ogsaa for disse Ølsorters Vedkommende sker
der en Nedsættelse for de første 2000 hl fra
hvert Bryggeri. Ved Loven af 20. Decbr. 1924
om Valutaforanstaltninger forhøjedes Afgiften
for Luksusøl Klasse A og B med 50 % for
Tiden 1. Apr. 1925—31. Marts 1927, fra hvilket
sidste Tidspunkt Forhøjelsen atter faldt bort.
Forbruget af »bajersk« Øl ligger nu en Del
højere end forud for Verdenskrigen. Ølskatten
har i Aarene 1923—28 andraget omkring 25—30
Mill. Kr. Tolden for indført Øl andrager
58 Øre pr. kg eller, hvis Øllet indføres paa
Flasker, Glasballoner, Stendunke og Krukker, 64
Øre pr. kg. En midlertidig Tillægsafgift paa 20
Øre er nu bortfaldet.

Ifølge Lov af 1. April 1922, jfr. Lov af 7.
Juli 1927, er der ligeledes lagt en Afgift paa
alle indenlandske, ved Gæring uden
paafølgende Destillation fremstillede alkoholholdige
Drikkevarer — om Øl gælder dog, som foran anført,
særlige Bestemmelser — saasom Druevin,
Frugtvin, Cider og Mjød m. v., samt Frugtvin, der
er tilberedt af ugæret Frugtsaft og Spiritus,
naar de paagældende Varer indeholder over
2,5 Rumprocent Alkohol. For Frugtvin med
under 6 Rumprocent Alkohol er Afgiften 15
Øre pr. l, for Frugtvin med 6—14 Rumprocent
Alkohol (dog ikke mousserende Vine) 30 Øre
pr. l, for anden Frugtvin med under 18
Rumprocent Alkohol 45 Øre pr. l og for de øvrige
afgiftspligtige Varer 75 Øre pr. l. En
midlertidig Tillægsafgift er nu bortfaldet. Varerne
maa ikke fremstilles med højere Alkoholindhold
end 20 Rumprocent.

Tolden for indførte Vine andrager for
mousserende Vine 6 Kr. pr. l, for Vin paa
Flasker, Glasballoner, Stendunke og Krukker af
Rumindhold 3 l eller derunder 4 Kr. pr. l, for
Vine paa andre Beholdere henholdsvis 75 Øre
eller 1 Kr. 15 Øre, efter som Vinen
indeholder 14 Rumprocent Alkohol og derunder eller
en højere Alkoholprocent.

Lov Nr. 83 af 22. Marts 1930 om Afgift til
Stat og Kommuner paa Omsætningen af stærke
Drikke har ophævet de hidtidige Bestemmelser
om Næringsafgift paa Handel med og
Udskænkning af stærke Drikke. Denne tidligere
Næringsafgift (»Brændevinsafgiften«) fastsattes for et
Aar ad Gangen, for Købstædernes
Vedkommende af Kommunalbestyrelserne, for Landets
Vedkommende af Amtsraadene; Afgiften kunde
andrage fra 5 Kr. til 8000 Kr. efter Næringens
Art og Omfang m. v.

Samtidig er Lov Nr. 253 af 12. Juni 1922, jfr.
Lov Nr. 220 af 1. Maj 1923, om Afgift paa
Omsætningen i Kaféer, Restaurationer m. v., en
Beskatningslov, der ikke tog særligt Sigte paa
Alkoholforbruget, ophævet.

Loven af 22. Marts 1930 forstaar ved stærke
Drikke alkoholholdige Varer, der omfattes af
Betegnelserne Spiritus, Vin og spirituøse
Drikkevarer i Toldlovens § 47 a, samt Øl, der
indeholder 2 1/4 Vægtprocent Alkohol eller derover.
Enhver, der afsætter, udleverer, fordeler eller
udskænker stærke Drikke paa en saadan Maade,
at der dertil udkræves Næringsadkomst,
Bevilling eller anden særlig Adkomst, skal svare
Afgift af sin Omsætning af stærke Drikke.
Undtagne fra Afgiftspligten er dog Apotekere, der
— udover visse afgiftsfri Varer — kun afsætter
stærke Drikke til andre Apoteker eller til et
Staten eller Kommunen tilhørende Sygehus eller
til private Personer efter Lægerecept.

1) Spritfabrikker og Destillationsanstalter,
Bryggerier og deres Depoter, de i Lov Nr. 114
af 1. April 1922 § 3 omhandlede
Fremstillingsvirksomheder samt andre
Fremstillingsvirksomheder, der er anmeldt i Henhold til
Toldlovens § 47 a, svarer, for saa vidt de
kun afsætter deres egne Produkter og ikke
drives i Forbindelse med Vinhandel, Afgift
med 4 % af deres Omsætning af stærke
