indbragtes Spørgsmaalet for Nationernes Forbund, der
24. Juni 1921 bestemte, at Å. vedblivende skulde
have politisk Tilslutning til Finland, hvilket
Sverige maatte akceptere. 20. Aug. 1921
undertegnedes en international Overenskomst om Å.'s
Neutralisering, hvori bestemmes, at Øerne ikke
maa befæstes. Overenskomsten undertegnedes
af Sverige, Finland, Estland, Letland, Polen,
Tyskland, Danmark, England, Frankrig og
Italien.
<i>M. H-n.</i>
</chapter>

<chapter name="Aalborg">
<b>Aalborg</b> Købstad havde 1925 et Areal af
869 ha med 43153 Indb. (Folkeregistertal 1. Apr.
1929) (1925: 42819, 1921: 41613, 1916: 38102),
og som Forstæder til Byen maa betragtes Vejby
Sogn (6105 Indb.) samt Sølyst Villakvarter i
Nørre-Tranders Sogn og Hasselris Villakvarter,
Kærby og Mølholm i Budolfi Landsogn, i alt med
9112 Indb. — Af <sp>Forandringer og
Tilføjelser</sp> til den tidligere Beskrivelse kan
nævnes følgende. Fleskum Herreds Ting- og
Arresthus er opført 1919—20 (Arkitekt E. Packness)
og indeholder Retslokaler, Amtsraadssal og
Kontor for Civildommeren m. m. samt 10 Arrester;
Landsretsbygningen, opført 1920—21 (samme
Arkitekt), indeholder Lokaler for Nævningeretten
samt Kontorer for Statsadvokaten,
Straffedommeren og Amtsstuen; Politistationen, opført
1917—18 (Arkitekt Paludan). — <sp>Skoler</sp>,
Katedralskolen har 1 Rektor, 7 Lektorer, 14 Adjunkter
og 5 andre Lærere; det kommunale Skolevæsen
har 5 Skolebygninger med 5 Overlærere, c. 120
faste Lærere og c. 10 Timelærere. Der er 3 af
Staten, Amtet og Kommunen understøttede,
eksamensberettigede private Mellem- og
Realskoler og desuden 4 andre Privatskoler. — Et
nyt Garnisonssygehus er opført 1918 (Arkitekt
E. Glahn); en ældre Privatbygning er 1921
ombygget og indrettet til Bispebolig;
Landmandsbankens Filial, opført 1920 (Arkitekt Ingemann),
»De samvirkende Idrætsforeninger« har 1920
anlagt en Idrætspark; paa Skovbakken er 1923
afsløret en Bronzestatue af Landstingsmand
Jørgen Berthelsen (Billedhugger Bundgaard);
Boulevard Apoteket er oprettet 1916 og
Reberbane Apoteket 1918.

<sp>Skibsfart</sp>. Den i Aa. (med
Nørre-Sundby) hjemmehørende Handelsflaade bestod 1926
af 51 Skibe (paa mindst 20 Register Tons
brutto) med tilsammen 5323 Register-Tons. Ved
Toldstedet indgik s. A. fra Indlandet 3986
Skibe med 117633 t Ladning, og fra Udlandet 1615
Skibe med 781576 t Ladning; s. A. udgik til
Indlandet 4177 Skibe med 246864 t Ladning, og
til Udlandet 1492 Skibe med 437922 t Ladning.
— <sp>Finansielle Forhold</sp>. Kommunens
Indtægter og Udgifter var 1925—26 henholdsvis
6,47 og 4,83 Mill. Kr.; dens Formue og Gæld
ved Aarets Udgang henholdsvis 29,55 og 18,53
Mill. Kr. Ved Vurderingen til Ejendomsskyld
pr. 1. Jan. 1927 var hele Summen 156,44 Mill.
Kr., hvoraf 49,67 Mill. Kr. Grundværdi. S. A. var
Bygningsassurancen 152,05 Mill. Kr. —
»Nordjysk Bank« oprettedes 1915 og »Aalborg
Haandværker- og Revisionsbank« 1918. —
<sp>Administrative Forhold</sp>. Købstaden (med
Landsogne) omfatter 3 Pastorater under Aa.
Købstads Provsti (Aalborg Stift). I verdslig
Henseende hører den til 67. Retskreds (Aa. K. med
Aalborg Birk og Fleskum Herred) med
Tingsted, Civildommer og Straffedommer i Aa.;
Retskredsen udgør 48. Politikreds (Aa.).
Endvidere til Aa. Lægekreds, Amtets 1. og 2.
Folketings-Opstillingskreds, 6. Landstingskreds,
Aa. Skatte- og Aa. Skyldkreds samt 5.
Udskrivningskreds (421. Lægd). Byraadet bestaar af 21
Medlemmer, indbefattet den folkevalgte
Borgmester som Formand (Embedet som kongelig
Borgmester er nedlagt). — Byen er
Garnisonssted for 10. Regiment (9., 25. og 30. Bataillon)
og 11. Regiment (31. og 32. Bataillon samt 3.
Livgardebataillon). (Af nyere <sp>Litteratur</sp>
skal nævnes: <sp>P. Jensen</sp>, »Det nye Aalborg«
[Aa. 1915]; <sp>A. K. Jensen</sp>, »Aalborg« i
»Danske Byer og deres Mænd«, III [Aa. 1915];
<sp>Trap</sp>, »Danmark«, 4. Udgave, V Bind).
<i>M. S.</i>

Rettelser og Tilføjelser: S. 21, Sp. 1, L. 32
f. n.: 1871-79 læs: 1873-79. - L. 31 f. n.: og
blev efter en Restauration atter indviet 1904,
udgaar. — L. 23 f. n.: Grønnegade læs:
Gravensgade. — L. 21 f. n.: Vesterbrogade læs:
St. Vestergade. — L. 18 f. n.: til Gammeltorv
læs: og Gammeltorv til Algade. — L. 13 f. n.:
med S. læs: mod N. — L. 8 f. n.: Pølsegyden
udgaar. — Sp. 2, L. 21 f. o.: Grotumsgyde læs:
Grotumsgade. — L. 21 f. o.: i
Haandværkerforeningen er et Værelse o. s. v. Det
paagældende Værelse findes paa Museet. — L. 21
f. n.: en Handelsskole læs: to Handelsskoler. —
L. 14 f. n.: 1878 (Uldall) læs: 1905-06
(Kampmann). — L. 9 f. n.: opført 1896 — — — og
udvidet læs: opført 1909, efter at Kommunen
havde overtaget det gamle nu nedlagte Værk.
- S. 22, Sp. 1, L. 14 f. o.: Chr. IV læs: Chr.
IX. - L. 24 f. n.: »Portland Cementfabrik«
læs: »Aalborg Portland Cementfabrik«. — L. 21
f. n.: »De forenede nordjyske
Cementvarefabrikker« udgaar. — L. 9 f. n.: Station paa
læs: Udgangspunkt for. — S. 23, Sp. 1, L. 25
f. n.: Stjernholm læs: Stenholm.

Tilføjelse til Kortforklaringen: 50.
Hovedvagten F 4. Rettelse: Gravene læs: Gravensgade.
</chapter>

<chapter name="Aalborg Amt">
<b>Aalborg Amt.</b> Dets hele Areal er 2926,4 km<sup>2</sup>,
og 5. Novbr. 1925 fandtes der her 178382 Indb.
(1921: 166402, 1916: 158336); heraf i
Landdistrikterne 2909,8 km<sup>2</sup> med 124459 Indb. (1921: 114266,
1916: 110325), altsaa 61 og 43 pr. km<sup>2</sup>,
henholdsvis i Amtet som Helhed og i
Landdistrikterne. — <sp>Inddeling</sp>. Amtet
omfatter 67 Sognekommuner og 121 Kirkesogne,
dels under Aalborg og dels under Viborg Stift;
det har 6 Folketings-Opstillingskredse med
følgende Valgsteder: 1. Aalborg, 2. Aalborg, 3.
Bælum, 4. Aars, 5. Nibe, 6. Nørre-Sundby, og
det hører til 6. Landstingskreds; har 5
Lægekredse med Kredslæger i Aalborg (2),
Nørre-Sundby, Farsø og Terndrup; det har 5
Skattekredse og 2 Skyldkredse med 7
Vurderingskredse og hører til 5. Udskrivningskreds. I
Henseende til Rets- og Politivæsen falder Aa. A.
under følgende Kredse: 63. Retskreds (Hobro
Købstad, Gislum og Rinds Herreder og en Del
af Gerlev-Onsild Herreder) med Hovedtingsted
Hobro og Bitingstederne Gedsted og Aalestrup,
største Delen af Kredsen, som udgør 46.
Politikreds (Hobro), i Randers og Viborg Amter; 64.
Retskreds (Hellum-Hindsted Herreder) med
Hovedtingsted Terndrup og Bitingsted Hadsund
udgør en Del af 45. Politikreds i Hadsund; 65.
Retskreds (Løgstør Købstad og Aars-Slet
