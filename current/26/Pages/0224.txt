<chapter name="Christensen, J. C.">
<img>J. C. Christensen.</img>

<b>Christensen,</b> <sp>J. C.</sp>, lod 1917 sit Ugeblad,
»Tiden«, gaa ind; var Minister uden Portefeuille
(»Kontrolminister«) i Ministeriet Zahle 1916—18,
afslog efter Venstres Valgsejr i April 1920 at
blive Statsminister, var Kirkeminister i det
andet Ministerium Neergaard fra 1920 til 15.
Aug. 1922, da han trak sig tilbage, udtraadte
af Folketinget ved Valget 1924. Efter saaledes
frivillig at have opgivet sit politiske Førerskab,
hvis Mission han har anset for afsluttet,
ofrer C. sig især for Det danske
Hedeselskab, hvis Formand han blev
1921, udgav 1925 »Fra min Barndom og
Ungdom«, henholdsvis 1918 og 1928 to
folkelige Andagtsbøger.
<i>H. J-n.</i>
</chapter>

<chapter name="Christensen, Jens Herman">
<b>* Christensen,</b> <sp>Jens Herman</sp>, dansk
Opfinder, f. 19. Septbr. 1877. C. er Opfinderen af
en Metode til Fremstilling af Plader til
Farvefotografi. Pladerne er bragt i Handelen af
»The Eastman Kodak Company« og
»Aktiengesellschaft für Anilinfabrikation« under
Navnet »Agfa Farbenplatten«.
</chapter>

<chapter name="Christensen, Jørgen Anton">
<b>* Christensen,</b> <sp>Jørgen Anton</sp>,
Landøkonom, f. 13. Novbr. 1869 i Væde ved Aarup.
Uddannet ved Landbrug, tog Landbrugseksamen
1897 og Tillægseksamen i Grundvidenskaberne
1898. Efter nogle Aars Virksomhed som
Assistent ved Landbohøiskolen blev han i 1909
Docent i Redskabslære ved denne. I 1912 blev
C. konstitueret og fra 1916 ansat som
Statskonsulent i Maskinbrug. Medlem af og
Sekretær for Statens Redskabsprøver og af
forskellige Udvalg. C. forbinder en omfattende og
alsidig Viden med stor Arbejdsevne, som han
har gjort frugtbringende i de nævnte Hverv
og i en omfangsrig faglitterær Virksomhed.
<i>A. M. S.</i>
</chapter>

<chapter name="Christensen, N. C.">
<b>Christensen,</b> <sp>N. C.</sp> Senere Arbejder:
Skolerne ved Sundbyvester 1917 og ved Nyboder
1920.
<i>C. B-r.</i>
</chapter>

<chapter name="Christensen, P. G. B. W.">
<b>Christensen,</b> <sp>P. G. B. W.</sp>, d. 15. Novbr. 1928.
</chapter>

<chapter name="Christensen, Poul">
<b>* Christensen,</b> <sp>Poul</sp>, dansk Politiker, f. 8.
Juli 1854, Husmand i Ødemark ved Sorø fra
1878, Folketingsmand for Sorøkredsen
1890—1918, Landstingsmand 1918—20, tilhørte først
det »rene« Venstre, fra 1895
Venstrereformpartiet, fra 1905 det radikale Parti, var
Landbrugsminister i Ministeriet Zahle 1909—10.
<i>H. J-n.</i>
</chapter>

<chapter name="Christensen, S.">
<b>Christensen,</b> <sp>S.</sp>, udgav 1913 »Studie over
Norges krigspolitiske stilling og dets
forsvarsevne 1911—12« og 1914 »De etaarige
vaabenøvelser«. Særlig den førstnævnte af disse
Brochurer, der begge tryktes som Manuskript,
vakte betydelig Opsigt ved sin energiske
Hævden af de norske Vaabenøvelsers
Utilstrækkelighed, og blev flittig citeret under den
Kampagne for en udvidet Tjenestetid, der foregik i
Norge i Tiden umiddelbart forud for
Verdenskrigen. C. døde i Åsgårdstrand 24. Jan. 1920.
<i>Wt. K.</i>
</chapter>

<chapter name="Christian X">
<b>Christian X</b> bærer siden den nye
dansk-islandske Forbundstraktats Ikrafttræden Decbr.
1918 Titel som »Konge af Danmark og Island«.
Han holdt 10. Juli 1920 sit højtidelige Indtog i
Sønderjylland og deltog 11. Juü i Festen paa
Dybbøl, aflagde den følgende Vinter officielt
Besøg hos de allierede Hovedmagter: England,
Frankrig og Italien, Juni—Juli 1921 Besøg paa
Island og Grønland. Om hans Regering se
iøvrigt <sp>Danmark</sp>, Historie. (<i>Suppl</i>.).
<i>H. J-n.</i>
</chapter>

<chapter name="Christiansborg Slot">
<b>Christiansborg Slot.</b> Om de ældste
Borganlæg, under de senere Bygningers Niveau,
bragte Udgravninger i 1906—07 og 1918—19
værdifulde Oplysninger. Medens Christian VI's
Slot antageligt har borttaget Midtpartiet,
fandtes betydelige Levninger saavel under den indre
Slotsgaard, som under Pladsen foran Façaden;
de betydeligste var de førstnævnte. Absalons
Borg var opført paa den lave Strandholm, der
kun naaede 0,6 m over Vandfladen og var
dækket af Tagrør, hvis Tilstand viste, at
Bygningen maa være begyndt i tidligt Foraar. Borgen
havde en paa det nærmeste kredsrund
Ringmur, 56 m i Tværmaal, med Murtykkelse c.
1,5 m, af Kamp, delvis beklædt med Kvadere af
Kridtsten. Indvendigt sluttede sig til
Ringmuren Opholds- og Økonomibygninger, deriblandt
Bagehus og vistnok Bryggers. Ved Opfyldning
var de hævede c. 1 m over den gamle Overflade.
Forskellige Arkitekturstykker kan have hørt
til et Kapel. Der fremkom flere Brønde, den
ældste dannet af en udhulet Træstamme.
Ødelæggelsen ved Erobring tilkendegav sig ved, at
Brøndene var fyldte med Bygningsrester, deraf
romanske Søjlekapitæler. Senere har man
styrket Borgen med Taarne, hvoraf især Dele af
et svært Taarn af Mursten, fra 13.
Aarhundrede, er bevarede. Det kan meget vel være
Borgen i denne Skikkelse, der vises i det ældste
Bysegl, fra 1296.

Denne Borg var det, som Lybækkerne
fuldstændig ødelagde i 1368. Den nye Borg, som
antages begyndt af Roskildebisperne, blev først
fuldført af Erik af Pommern. Forinden har
man imidlertid højnet Terrænet indtil c. 4 m
over Vandet ved Tilførsel af Ler, saaledes at
Borgen nu med røde Munkestensmure indenfor
sin umiddelbart af Vandet omgivne Ringmur
fik et væsentlig nyt Præg. Det var denne Borg,
som Dronning Filippa forsvarede mod
Hanseaterne 1428. Næsten intet af den er bevaret,
kun et lille Stykke af Ringmuren, ved det
senere Blaataarn. Dele af Bygningerne indgik
gennem Til- og Ombygninger i det ældre
Kjøbenhavns Slot. — Levningerne af Absalons
Borg blev overbyggede og er nu offentlig
tilgængelige.
<i>H. A. K.</i>
</chapter>

<chapter name="Christian Science">
<b>Christian Science</b> (Kristen-Videnskab).
Tilhængerne af Chr. S. anerkender ikke, at Vejen
til Sjælens Eneherredømme gaar gennem
<sp>Formularer</sp> og <sp>Selvsuggestion</sp>. Vejen
gaar alene gennem Bønnen, den Bøn, hvis
Grundlag er den aandelige Forstaaelse af Gud
som uforanderligt Princip, uendelig og evig
