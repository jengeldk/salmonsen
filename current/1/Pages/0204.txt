<chapter name="Admiralskib">
<b>Admiralskib</b>, Skib i en Flaade eller Eskadre,
hvor der er en Admiral om Bord. Et A. fører
et Admiralsflag, medens andre Orlogsmænd
fører en Vimpel som Kommandotegn. Efter som
A. er hejst paa Stormasten, Fokkemasten ell.
Mesansmasten, er det Kendetegn for en Admiral,
Viceadmiral ell. Kontreadmiral. Til A. udses i
Reglen det største og bedste Skib.
<i>H. E.</i>
</chapter>

<chapter name="Admiralsslup">
<b>Admiralsslup</b>, Fartøj, som i et Admiralskib
særlig er til Admiralens Disposition.
Besætningen paa en A. kaldes Admiralssluproere.
<i>H. E.</i>
</chapter>

<chapter name="Admiralstab">
<b>Admiralstab</b>, en Stab af Søofficerer, der er
Marineministeriets og den kommanderende
Admirals nærmeste Medhjælp i alle Spørgsmaal
vedrørende Krigsforberedelsen. A. kaldes i den
danske Marine <sp>Flaadens Stab</sp>, hvis Chef er en
Kommandør. Denne samarbejder desuden med
Chefen for Generalstaben om Spørgsmaal
vedrørende fælles Optræden af de 2 Værn paa alle
Omraader, der vedrører Forsvaret i Alm.
Flaadens Stab er delt i 3 Afdelinger: I Afd.
(taktisk), II Afd. (Mobilisering), III Afd. (Krigskort
og Krigsfyr). Det tekniske Arbejde ved III Afd.
foregaar i Forbindelse med Søkortarkivet. Ved
hver Afd. ansættes en Kaptajn som Chef og gør
nogle yngre Officerer Tjeneste. I Norge har A.
væsentlig de samme Opgaver som Flaadens Stab.
Dog er Chefen for A. Stedfortræder for den
kommanderende Admiral under alle Forhold,
ogsaa som Generalinspektør for Søværnet. A.
maa ikke forveksles med Staben hos en Admiral.
<i>H. E.</i>
</chapter>

<chapter name="Admiralty Island">
<b>Admiralty Island</b> [↱ädm<sub>i</sub>rə£t<sub>i</sub>-↱a^i£<sub>ə</sub>ndz], Ø ved
Nordamerika's Vestkyst, Territoriet Alaska af
U. S. A., liggeø paa 134° 15′ v. L. og mellem
57° og 58° 25′ n. Br. og hører til
Alexander-Øgruppen. Paa alle Sider omgives den af snævre
Stræder ell. Kanaler, der skiller den fra
Fastlandet mod N. og Ø., fra Øen Kuprianov i S.
samt fra Øerne Sitka og Tschitschagov i V.
A. I. er 180 km lang og opfyldt af Bjerge, der
dækkes af tætte Skove, og hvis Skraaninger i det
fugtige Klima vædes af talrige Strømme. Øens
opr. Beboere var Tlinkiter, henhørende til den
nordvestamerikanske Kulturkreds, og en Del af
dem bebor endnu Kysterne. Derimod har Øen
endnu ingen Kolonistbefolkning, til Trods for, at
man har fundet baade Kul og Kobbermalm i
dens Bjerge.
<i>H. P. S.</i>
</chapter>

<chapter name="Admiranter (se Amiranter)">
<b>Admiranter</b>, se <sp>Amiranter</sp>.
</chapter>

<chapter name="admirere">
<b>admirēre</b> (lat.), beundre, <sp>admirabel</sp>,
beundringsværdig, <sp>Admiration</sp>, Beundring.
</chapter>

<chapter name="Admission">
<b>Admission</b> (lat.), den Handling at admittere.
</chapter>

<chapter name="Admissionsdamp">
<b>Admissionsdamp</b>, ved Ekspansionsmaskiner
den Damp, der under Indstrømningsperioden fra
Kedlen strømmer ind i Cylinderen (se <sp>Dampmaskine</sp>).
</chapter>

<chapter name="admissus">
<b>admissus</b> (lat.), som har faaet Adgang eller
er optaget; »bestaaet« (som Eksamenskarakter).
</chapter>

<chapter name="Admittans">
<b>Admittans</b> (elektrisk) af en Strømkreds ved
Vekselstrøm, er det Tal, som multipliceret med
Spændingen giver Strømstyrken. A. er følgelig
det reciproke af Impedans og maales i Mho
(Siemens).
<i>Abs. L.</i>
</chapter>

<chapter name="admittere">
<b>admittere</b> (lat.), give Adgang, optage.
<sp>Admittatur</sp>, »lad ham have Adgang«; Adgangs-,
Optagelsesbevis.
</chapter>

<chapter name="ad modum">
<b>ad modum</b> (lat.), paa samme Maade som, i
Smag med.
</chapter>

<chapter name="admonere">
<b>admonere</b> (lat.), minde om, formane,
tilrettevise; <sp>Admonition</sp>, Paamindelse,
Tilrettevisning.
</chapter>

<chapter name="Admont">
<b>Admont</b> (d. e.<i> ad montes</i>, ved Bjergene),
Flække i Steiermark, smukt beliggende ved
Enns-Floden og ved Jernbane og derfor meget
besøgt af Turister, har Badeanstalt, Savværk og
c. 1300 Indb., men mest berømt er den ved sit
1074 stiftede Benediktinerkloster, der vel blev
ødelagt ved en Ildebrand 1865. hvorved bl. a.
det rige Arkiv gik tabt, men som nu til Dels er
genopbygget; det rige Bibliotek blev dog reddet.
I Nærheden ligger Slottene Kaiserau og
Röthelstein.
</chapter>

<chapter name="Admontervitriol">
<b>Admontervitriol</b>, Ørnevitriol, en Blanding af
Kobber- og Jernvitriol, som er krystalliserede
sammen i forskellige Forhold; det anvendes i
Farverier.
</chapter>

<chapter name="ad nauseam usque">
<b>ad nauseam usque</b> (lat.), indtil Væmmelse.
</chapter>

<chapter name="ad normam">
<b>ad normam</b> (lat.), efter Forskriften, Reglen.
</chapter>

<chapter name="ad notam">
<b>ad notam</b> (lat.), i Talemaaden: tage sig noget
ad n., ɔ: mærke sig noget.
</chapter>

<chapter name="adnotere">
<b>adnotere</b> (lat.), optegne; <sp>Adnotanda</sp>, Ting,
der fortjener at optegnes, Mærkeligheder;
<sp>Adnotata</sp>, Optegnelser; <sp>Adnotation</sp>,
Vedtegning.
</chapter>

<chapter name="ad notitiam">
<b>ad notitiam</b> (lat.), til Efterretning.
</chapter>

<chapter name="Ado">
<b>Ado</b> [↱a.do], af anset frankisk Æt, fra 860
Ærkebisp i Wien, Forkæmper for udstrakt
Pavevælde, d. 874. A. efterlod sig en Verdenskrønike,
væsentligst Bearbejdelse af ældre Kilder, og et
Martyrologium (Helgenliste), der trindt omkr.
blev brugt ell. efterlignet i Kirkerne.
</chapter>

<chapter name="ad oculos">
<b>ad oculos</b> (lat.), for Øje; <sp>demonstrere
ad o.</sp> ɔ: forklare noget saa anskuelig, at man
ligeom ser det for sig.
</chapter>

<chapter name="Adolf (holsten-gottorpsk Hertug)">
<b>Adolf</b>, holsten-gottorpsk Hertug, f. 25. Jan.
1526 i Flensborg, d. paa Gottorp 1. Oktbr 1586,
var Kong Frederik I's næstyngste Søn i hans
andet Ægteskab med Sofie af Pommern. Ved
Faderens Død 1533 blev den ældste Søn,
Hertug Christian, straks hyldet i sit eget og sine
umyndige Brødres Navn som Hertug af Slesvig
og Holsten, hvorpaa der 1544, da A. var 18
Aar gl., blev foretaget en Deling af Landene,
hvorved A. fik Gottorp med den sydlige Del af
Slesvig samt Aabenraa Amt i Nordslesvig og
Kiel i Holsten, medens den ældre Broder Hans
fik den haderslevske Del, hvorimod den yngste
Broder, Frederik, ingen Del fik i Landene, men
senere aflagdes med Slesvig Bispedømme.
Højheden over Ridderskab og Prælater var dog
fælles for de tre regerende Brødre, hvorved man
mente at hævde Hertugdømmernes Enhed,
overensstemmende med Forliget i Ribe af 1460. —
A., der havde faaet sin Opdragelse ved Kejser
Karl V's Hof, havde tidlig vænnet sig til et
Krigerliv, som han fortsatte som Hertug; 1552
deltog han saaledes i Metz' Belejring, og tidlig
fattede han den Plan at undertvinge det fri
Ditmarsken, men maatte, meget mod sin Vilje, ved
Landets Erobring 1559 dele Æren med sin unge
Brodersøn, Kong Frederik II, og sin ældre Broder
Hans. En Tredjedel af Ditmarsken tilfaldt ham
ved denne Lejlighed; ved sin Broder Biskop
Frederiks Død 1556 havde han allerede, mod
