ikke alene fra det søndenfjeldske Norge, men
ogsaa fra det nordlige. Endelig findes der nogle
Ægsalgsforeninger og det 1912 i Kria oprettede
»Fællessalget«, der omsætter alle Slags
Landbrugsprodukter.
<i>H. H-l.</i>
</chapter>

<chapter name="Andelsmælkeri">
<b>Andelsmælkeri</b> kaldes et Mælkeri, der er
anlagt af Mælkeproducenterne og drives for disses
Regning af en dertil antaget Mælkeribestyrer.
Som det første danske A. kan nævnes det 1882
anlagte <sp>Hjedding A.</sp> ved Varde, der hurtig
fandt Efterligning i alle Landets Egne; nu
findes der i Danmark c. 1200 A., der hver
behandler Mælken fra 200—1500 Køer,
gennemsnitlig henimod 1000 Køer, medens der kun
findes c. 300 Fælles- og Herregaardsmælkerier,
der i de fleste Tilfælde maa nøjes med en
meget mindre Mælkemængde.

Det var Centrifugens Indførelse i det danske
Mælkeribrug kort før 1880, der gjorde det
muligt af Mælken fra de mange smaa Kvæghold
at fremstille Smørret i tilfredsstillende Mængde
og i en for Eksporten straks tilfredsstillende
Kvalitet. De mange <sp>Fællesmælkerier</sp>,
der efter 1880 oprettedes af enkelte Mænd, som
købte Mælk fra Omegnen, kunde imidlertid i
de fleste Tilfælde ikke magte Opgaven, idet
Mælken ofte leveredes i en i alle Henseender
daarlig Beskaffenhed, ell. Transportudgifterne
blev for store, ell. Udnyttelsen af den skummede
Mælk blev utilfredsstillende formedelst lave
Ostepriser og hyppig Sygdom bl. Svinene. A.
undgik disse Vanskeligheder derved, at
Mælkeleverandørerne i størst mulig Udstrækning
interesseredes i Mælkeriets Drift. Næsten alle
Egnens Beboere sluttede sig til Mælkeriet, saa
at Mælkevognene ikke behøvede at køre saa langt
om for at faa Læs, hvorfor Kørselen kunde blive
billigere. Mælkeforfalskninger og Levering af
uren ell. ildesmagende Mælk blev sjældnere,
hvortil Anvendelsen af Docent Fjord's
Kontrolapparat til Mælkens Undersøgelse og Betaling
efter Flødeprocent bidrog. Og endelig blev al
skummet Mælk og Kernemælk ell. den største
Del deraf leveret tilbage til Andelshaverne, saa
at hverken Mælk, Ost ell. Valle kom til at gaa
til Spilde paa Mælkerierne. — I Løbet af faa
Aar saa man derfor mange Fællesmælkerier
blive nedlagte, ell. de blev overtagne af
Leverandørerne og fremtidig drevne for disses
Regning. I Beg. var det særlig de egl.
Bønder, Gaardmænd, Parcellister og Husmænd, der
ivrede for at faa A. oprettede, og ubetinget var
det fortrinsvis de mindre Kvæghold, der
forholdsvis fik størst Fordel af, at en enkelt ell.
faa Køers Mælk nu kunde blive udnyttet lige
saa godt som Mælken fra de største Gaarde.
Men efterhaanden som det viste sig, at A.
kunde producere ikke alene meget, men ogsaa
godt Smør hele Aaret rundt og levere <sp>store</sp>,
<sp>ensartede</sp> og <sp>fine Mærker</sp>, der betaltes
med gode Priser af de mest kyndige
Smøreksportører og endog ofte betaltes højere end
mange smaa Herregaardsmærker, blev det klart
for adskillige Forpagtere og Proprietærer, at
Driftsudgifterne var forholdsvis meget større
for dem enkeltvis end for A., og naar disse
saa tilmed opnaaede bedre Priser, maatte de
hellere slutte sig til dem. Derfor har man
senere set de fleste større Gaarde slutte sig til
bestaaende A. ell. være medvirkende ved
Oprettelsen af ny.
<i>B. B.</i>
</chapter>

<chapter name="Andelys, les">
<b>Andelys, les</b> [læz-ã↱dli], By i det fr. Dept.
Eure, Arrondissement A., bestaar af to Byer,
<sp>Grand</sp> og <sp>Petit Andely</sp>, som ligger 1 1/2
km fra hinanden; den første er en Fabrikby
ved Gambon (Biflod til Seine), den anden en
Havneby ved selve Seine. Grand A. har en
smuk Kirke (Notre Dame) fra 13. Aarh. og et
Mindesmærke for den i en nærliggende Landsby
fødte Maler, Nicolas Poussin. Paa en Høj nær
Petit A. ligger vældige Ruiner af Slottet
Gaillard, bygget af Richard Løvehjerte. A. driver
nogen Handel og Industri (Silkespinderi,
Garveri) og har (1901) 4539 Indb.
<i>G. Ht.</i>
</chapter>

<chapter name="Andemad (se Andemadfamilien)">
<b>Andemad,</b> se <sp>Andemadfamilien</sp>.
</chapter>

<chapter name="Andemadfamilien">
<b>Andemadfamilien</b> (<i>Lemnaceæ</i>),
enkimbladede Planter (Kolbeblomstredes Orden), som
hvad Størrelse og Organisation angaar er de
mindste og lavest staaende bl. alle Blomsterplanter.
De er frit om flydende Vandplanter, hvis Legeme
bestaar af bladagtige Grene, der sjælden bliver
mere end 1 cm lange; hos de to større Slægter
(<i>Spirodela </i> og <i>Lemna</i>) kan man
paa disse Grene skelne mellem Grunddelen, der paa begge Sider
bærer en lommeagtig Fordybning (paa Fig.
betegnede med punkterede Linier) og Spidsen, i
hvilken Midtnerven og dens Forgreninger befinder
sig, og som muligvis bør opfattes som et
tilsyneladende endestillet Blad. Fra Grenens
Fordybninger udspringer Døtregrenene (<i>f′</i> og <i>f″</i>), enten fra
begge ell. kun fra den ene, medens
Blomsterstanden i sidste Tilfælde har sin Plads i den
anden (se Fig.); disse Døtregrene, som ved
Grunden omvokses af Modergrenen, kan enten
vedligeholde Forbindelsen med denne ell.
løsrives og udvikle sig videre. Fra Grenens
Underside og paa Grænsen mellem dens to Dele
udspringer et Antal Birødder. Blomsterstanden
er en i høj Grad reduceret Kolbe, der bestaar

<img>Andemad (<i>Lemna paucicostata</i> Hegelm.)
10 Gange forstørret.</img>
