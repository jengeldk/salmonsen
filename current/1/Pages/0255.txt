tidlig om Foraaret. Der medgaar mindst 1 Aar,
men ofte længere Tid, før de unge Planter har
dannet Rødder og kan skilles fra Moderplanten.
— Foruden Grene kan der ogsaa til A. benyttes
Skud, en Formeringsmaade, som navnlig
anvendes alm. til Nelliker. Da A. først kan udføres,
efter at Blomstringen er endt, maa man, ved at
gøre Tungesnit i Skuddene, fremme Roddannelsen;
de unge Planter skilles fra Moderplanten
inden Efteraaret.
<i>L. H.</i>

2) i Bogtrykkerier, se <sp>Bogtryk</sp>.
</chapter>

<chapter name="Aflæsning (retslig)">
<b>Aflæsning</b>. Naar begrænsede, tinglige
Rettigheder ved deres Stiftelse ell. senere er blevne
tinglæste (se <sp>Tinglæsning</sp>), og de senere er
ophørte at hvile paa Ejendommen, har dennes
Ejer retlig Interesse i at faa dem <sp>aflæste</sp> d. v. s.
at faa tinglæst noget, der beviser, at de er
ophørte, idet han da kan faa dem slettede af
Skøde- og Panteprotokollerne og Registrene
hertil, hvorved Ejendommen ogsaa over for
Omverdenen staar som befriet for disse Byrder. Det,
som da tinglæses, er enten en Erklæring fra den
tidligere berettigede om hans Rettigheds Ophør,
f. Eks. ved Prioriteter selve Pantedokumentet
med Fordringshaverens Kvittering for Beløbet,
ell. et Retsdekret, som erklærer Rettigheden for
ophørt.
<i>V. B.</i>
</chapter>

<chapter name="Aflæsning (Læsning fra Munden)">
<b>Aflæsning</b>, Læsning fra Munden ell. det at
kunne se paa en andens Mundbevægelser, hvad
han siger, spiller en stor Rolle ved Døvstummeundervisningen.
Ogsaa for stærkt tunghøre og for
de i en mere fremrykket Alder døvblevne er der
i de senere Aar blevet oprettet Kursus i A., dels
af den private, men statsunderstøttede Forening
»Tunghøres Vel« i Kbhvn, dels paa det kgl.
Døvstummeinstitut i Fredericia.
<i>F. B.</i>
</chapter>

<chapter name="Aflæsningssager (se Kriminalproces)">
<b>Aflæsningssager</b>, se <sp>Kriminalproces</sp>.
</chapter>

<chapter name="Afløbning">
<b>Afløbning</b> (Stapelafløbning), at bringe et Skib
i Vandet fra det Sted paa Skibsværftet, hvor det
er bygget. Skibe bygges i Alm. paa et ned mod
Vandet skraanende Underlag, <sp>Bedingen</sp>, der
fortsættes et Stykke ud i Vandet under Navn af
<sp>Slagbedingen</sp>. Naar Skibet er færdigbygget,
anbringer man under Skibsbunden paa hver Side
af Kølen en Understøtning af Træ, hvis øverste
Del, <sp>Puderne</sp>, er i Forbindelse med Skibet,
og hvis underste Del, <sp>Slæbene</sp>, hviler paa
Bedingen. Umiddelbart forinden A. smøres Fladen
mellem Puder og Slæb med Talg og grøn Sæbe,
og Skibets Vægt bringes til at hvile paa Slæbene,
hvorefter Skibet løber i Vandet i det Øjeblik, en
mellem Puder og Slæb anbragt Stoppeindretning
fjernes. A. foregaar i Alm. i Skibets
Længderetning med Agterenden først; men hvor
Pladsforholdene ikke tillader dette, f. Eks. ved smalle
Floder særlig i Amerika, foregaar A. i tværskibs
Retning.
<i>H. P. C.</i>
</chapter>

<chapter name="Afløbsgrøft">
<b>Afløbsgrøft</b> falder til Dels sammen med
<sp>Afledningsgrøft</sp> (s. d.), men betegner
nærmest en aaben Grøft, der giver Afløb fra mindre
Vandsamlinger.
<i>K. H-n.</i>
</chapter>

<chapter name="Afløsning">
<b>Afløsning</b> 1) (geol.), se <sp>Afsondring</sp>.

2) se <sp>Hoveri</sp>, <sp>Jagtret</sp> og <sp>Tiende</sp>.
</chapter>

<chapter name="Afmagnetisering">
<b>Afmagnetisering</b> af Jern og Staal foregaar
fuldstændigst ved Glødning. Hvor denne ikke kan
bruges, maa man foretage A. ved at udsætte det
paagældende Legeme for en Magnetisering
modsat den, det har (se <sp>Magnetisme</sp>), indtil dets
Magnetisme netop er forsvundet. En fuldstændig
A. ad denne Vej er dog næppe opnaaelig.
<i>K. S. K.</i>
</chapter>

<chapter name="Afmagring">
<b>Afmagring</b> bestaar i, at Organismens Fedt
svinder, aftager i Masse, og skyldes enten
utilstrækkelig ell. uhensigtsmæssig sammensat Føde,
ell. den er en Følge af forsk. Sygdomme,
hvorunder Ernæringen lider, saaledes Febertilstande,
sygelige Tilstande i Fordøjelsesorganerne,Tæring
i Barnealderen (Atrofi), Tæring (Brystsyge),
Kræft, forsk. nervøse Lidelser. Behandlingen
maa i det enkelte Tilfælde rette sig efter den til
Grund liggende Aarsag.
<i>A. F.</i>
</chapter>

<chapter name="Afmagringskur (se Fedtsyge)">
<b>Afmagringskur</b>, se <sp>Fedtsyge</sp>.
</chapter>

<chapter name="Afmagt (d. s. s. Besvimelse)">
<b>Afmagt</b>, d. s. s. <sp>Besvimelse</sp>.
</chapter>

<chapter name="afmærke">
<b>afmærke</b> (Søv.), at anbringe Sømærker i et
Farvand for at angive de for Sejladsen farlige
Steder. Ved Øresundstoldens Ophævelse
forpligtede Danmark sig til at holde sine
Gennemsejlingsfarvande afmærkede. I disse og andre
Hovedfarvande forankres Tønder i Nærheden
af Grundene. Naar Tønderne er forsynede med
Topbetegnelse, kaldes de Vagere. Denne
Afmærkning udføres af Vagervæsenet. Farvande
med ringe Dybde afmærkes ved Stager og
Prikker (d. v. s. Stager med Topbetegnelse), der
stikkes fast i Bunden tæt ved den paagældende
Grund. Dette Arbejde udføres i Reglen af det
lokale Lodsvæsen, til hvilket lodssøgende Skibe
betaler en Afgift: Prikkepenge.
<i>H. E.</i>
</chapter>

<chapter name="Afmønstring">
<b>Afmønstring</b> (Søv.) kaldes den retslige
Handling, hvorved et Skibs Besætning (ell. en
Del af den) afskediges fra Skibet. A. foregaar,
naar Hyrekontrakten udløber ell. ophæves.
Skibsføreren maa da fremlægge Bemandingsliste,
Søfartsbøger og Kontrabøger i opgjort
Stand. Mønstringsbestyreren paaser rigtig
Afregning. Se i øvrigt <sp>Mønstring</sp>. I fremmede
Havne skal A. foregaa hos Landets Konsul.
<i>H. E.</i>
</chapter>

<chapter name="à fonds perdu">
<b>à fonds perdu</b> [a-få-pær↱dy] (fr.), Betegnelse
for Tilskud — særlig til almennyttige, ikke
rentable Foretagender —, som ej skal tilbagebetales.
</chapter>

<chapter name="Afoni">
<b>Afoni</b> (af det gr. α og φωνή, Stemme) betegner
den Mangel paa Stemme, vi i dgl. Tale kalder
Hæshed ell. Hvisken. Stemmen har altsaa mistet
sin naturlige Klang. A. skyldes enten en Lidelse
af selve Stemmebaandene (en katarralsk, croupøs
ell. difteritisk Betændelse, Saardannelse som ved
Tuberkulose, Syfilis, ell. Nydannelser), ell. den
har sin Aarsag i en mangelfuld Bevægelighed af
disse p. Gr. a. Lammelse (Tryk paa Nerverne til
Struben), ell. den er af ren funktionel
Oprindelse (Hysteri).
<i>A. F.</i>
</chapter>

<chapter name="Aforisme">
<b>Aforisme</b> (gr. ἀφορισμός af ἀφοριξω,
afgrænser), kortfattet Læresætning; <sp>Aforismer</sp>,
usammenhængende, korte, prægnante
Læresætninger; <sp>aforistisk</sp>, sammentrængt, kortfattet,
afbrudt; <sp>aforistisk Stil</sp>, en kortfattet,
prægnant Udtryksmaade.
</chapter>

<chapter name="a fortiori">
<b>a fortiori</b> (lat., af det stærkere), end mere;
begrunde a. f. ɔ: støtte en allerede anført Grund
af svagere Beskaffenhed med en anden, der er
vægtigere og mere slaaende.
</chapter>

<chapter name="afprelle, Afprelning">
<b>afprelle, Afprelning.</b> Naar et Projektil
træffer Jorden ell. en anden, fast Genstand, vil det
bero paa Anslagets Retning og Hastighed samt
paa Skarpets og Jordens ell. Genstandens
Beskaffenhed, hvorledes Banen efter Anslaget
