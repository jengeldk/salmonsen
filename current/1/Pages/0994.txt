der allerede har haft en rig Udvikling, og som
vistnok i sig rummer alt, hvad man praktisk talt
kan vente sig af en fortrinlig Arbejderkoloni.

<img>Fig. 8. Familistèren. Bagfacade.</img>

At A.-Spørgsmaalets Løsning har været og er
mest paatrængende i Byer og Egne, hvor
Fabriksdrift o. l. sammenhober mange Arbejdere
paa en lille Plads, er en Selvfølge; det er ogsaa
som Regel saadanne Steder, at Udviklingen har
været stærkest; det skal kortelig berøres,
hvilken Virksomhed, der er udfoldet i forsk. Lande.
<sp>Amerikas</sp> store Byer rummede endnu i
anden Halvdel af 19. Aarh.
en stor Mængde slette
Kvarterer, uden at man
tænkte paa at forbedre
dem; men siden da er
sket store Forandringer
herved. Selskaber og
Private har opført en
stor Mængde A. I <sp>New
York</sp> er hovedsagelig
opført høje 6-etages
Bygninger, saaledes af
<i>Improved dwelling Co.</i>,
der har anvendt 17
Mill. Kr og skaffet
Hjem til c. 25000
Personer, af <i>Improved
dwellings association</i>,
hvis Huse rummer c.
1200 Personer, m. fl.
En Privatmand <sp>White</sp>
har opført A. for 1
Mill. Kr, hans Huse
er enten høje
sammenbyggede eller lave
og fritliggende. Han
belønner desuden sine
Lejeres Økonomi, idet han betaler dem, der
erlægger deres Leje forud, Pengepræmier;
omtrent 1/3 af Beboerne nyder godt af dette
System. <i>City and suburban homes Co.</i> har under
Prof. E. R. Gould opført vældige <i>tenement
houses</i> i de fattigste Kvarterer efter
Bloksystemet. Hver Bolig har 2—4 Rum, har varmt og
koldt Vand, flisebeklædt Opvaskerum, Vandkloset,
Centralvarme, Vareelevator, Støvkanaler m. m.
samt fælles Vaske-, Bade- og Tørrerum; Lejen
for alle disse Herligheder er ikke højere end
den, der betales for
Nabolagets
daarlige Boliger.

Ved Chicago har
Jernbanekongen
Pullmann opført
en Mønsterby til
14000 Arbejdere.
Den har Parker,
Søer, Legepladser,
Skoler, Teatre,
Sparebank,
Udsalgshal med
Glasarkader, hvor alt
kan faas med
Undtagelse af stærke
Drikke. Den
patriarkalske
Styrelse har dog virket
trykkende paa
Beboernes Frihed.

I <sp>Filadelfia</sp>
findes over 600
Byggeselskaber, der
har anvendt over 100 Mill. Kr. Boligerne
er her indrettede i smaa pyntelige Huse,
der i Løbet af 10—12 Aar kan blive Beboernes
Ejendom. Omtrent en Fjerdedel af Filadelfias
Arbejdere ell. c. 50000 Personer er Selvejere,
og Dødelighedsprocenten er 25 % mindre end i

<img>Fig 9. Familistèren. Etageplan.</img>

<sp>New York</sp>. Som Følge af Boligernes spredte
Beliggenhed spiller Jernbanelinierne en stor
Rolle. Bevægelsen har i <sp>Nordamerika</sp> en
saa uhyre Udvikling, at der alene i de forenede
Stater 1913 fandtes 6000 Byggeselskaber
<i>Cooperative building and loan associations</i> med
