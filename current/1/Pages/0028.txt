<img>
<sp>Aalens Omdannelse fra Larve til Glasaal</sp>. Under Udviklingen rykker de uparrede Finner fremad. Samtidig forandrer Larven Form; fra at være høj og sammentrykt bliver den lav og trind. Tarmen skinner igennem som en lys Stribe paa Bugsiden. Forstørret 1 1/2 Gang. (Efter <i>Johs. Schmidt</i>)</img>

i Østersøen, og de er naturligvis forlængst ude
over Glasaalstadiet. Aaleyngelen vælger til
Opholdssted særlig Fjordene og et Bælte langs
Kysterne, saa langt Bændeltangen
(»Aalegræsset«) gror, men mange Aaleunger søger op i
Ferskvandene, arbejder sig fremad mod
Strømmen med utrolig Iver og Udholdenhed, klatrer
over Sluser og Dæmninger, banende sig Vej
gennem smaa Render og smalle Spalter, og naar
gennem underjordiske Vandløb og Drænrør frem
til Indvande, hvis Forbindelse med Vandløb man
næppe aner. Hvor Stemmeværker spærrer
Adgangen, indretter man Aaletrapper ell. Aalepas
(s. d.). I Vande, hvor den naturlige Opgang ikke
