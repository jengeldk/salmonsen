Spisesal i Stuen og Salon ovenpaa; herfra nød
Frederik IV Udsigten over Havnen, Haven og
Pladsen, hvor Militsen indøvedes.

I Beg. af <sp>Frederik V</sp>'s Regering fremlagde
Oberstløjtnant <sp>Eigtved</sp> Planen til en ny,
storartet Bebyggelse af det hele Terrain. Adskillige
anselige Palæer (Desmercières', Danneskjold-Laurvig's,
Operahuset) havde alt rejst sig lige
over for A.'s Have; paa dennes Grund og med
<sp>Frederikspladsen</sp> som Centrum skulde
<sp>Frederiksstaden</sp>, Byens fashionable
Kvarter, nu rejse sig. 12. Septbr 1749 udgik kgl.
Reskript om Havens og Eksercerpladsens
Udlæggelse til Byggegrunde, og 30. Oktbr s. A.,
ved Jubelfesten for den oldenborgske Stamme,
indviede Sjællands Biskop Pladsen, og Kongen
lagde Grundstenen til den ny Kirke (Marmorkirken).
Kongen indbød sin Adel og sine Stormænd
til at bygge; Grundene gaves gratis mod
Forpligtelse til at bygge storladent, og i Tiden
1749—60 rejste sig de fire ganske ens Palæer paa
den ottekantede Frederiksplads (det tredie A.).
Paa vestre Side af den senere opførte Kolonnade
det <sp>Moltke'ske</sp>, paa den anden Side
Frede-riksgaden det <sp>Levetzau'ske</sp>; paa østre Side
af Kolonnaden det <sp>Schack'ske</sp> (paabegyndt af
Gehejmekonferensraad Løvenskjold) og paa den
anden Side af Frederiksgade det <sp>Brockdorff'ske</sp>.
Ved Hundredaarsfesten for Enevældens
Indførelse 1760 lagdes Grundstenen til Saly's
Rytterstatue af Frederik V. Allerede 1767
erhvervede Christian VII det <sp>Brockdorff'ske</sp>
Palæ; det benyttedes som Land-, senere
ogsaa som Søkadetakademi (til 1828). Derefter
blev det Bolig for Prins Carl Frederik (Frederik
VII) og Prinsesse Wilhelmine, hvis andet
Bryllup (med Hertug Carl af Glücksborg) foregik her
19. Maj 1838. Senere beboedes det af Landgrev
Vilhelm af Hessen og blev 1869 Bolig for
Kronprins, senere Kong <sp>Frederik VIII</sp>, og efter
hans Død 1912 for Enkedronning Louise.

Ved Kristiansborg Slots Brand 26.—27. Febr
1794 blev Kongefamilien husvild. Moltke's og
Schack's Palæer købtes til Residens. Christian
VII tog selv Bolig paa Moltke's, Kronprinsregenten
paa Schack's, og Arveprins Frederik flyttede
ind paa Levetzau's. Harsdorff opførte
Kolonnaden som Forbindelse mellem Kongens og
Kronprinsens Palæer. Frederik VI boede her
ogsaa som Konge til sin Død 3. Decbr 1839; efter
hans Enkes, Dronning Marie Sofie Frederikke's
Død, 21. Marts 1852, benyttede Højesteret
Palæet i nogle Aar; 1865 flyttede Christian IX ind
fra det gule Palæ i Amaliegade.

Udenrigsministeriet fik (1852) Lokale i Chr.
VII's Palæ, men flyttede — da efter Slotsbranden
1884 dette maatte tages i Brug til Receptions- og
Festlokaler for Kongen — over i Levetzau's. Her
havde Arveprinsens Søn Christian Frederik haft
sin Bolig baade som Prins og som Konge
(Christian VIII). Her fødtes hans Søn (Frederik VII),
her døde han selv 20. Jan. 1848, og her boede
hans Enke Dronning Caroline Amalie til sin
Død 9. Marts 1881. 1898 flyttede Tronfølgeren,
Prins Christian, ind paa dette Palæ, der fra
1912 er Residenspalæ.
<i>B. L.</i>

<img>Sofie-Amalienborg, opført af Dronning Sofie Amalie 1669—1673.</img>
</chapter>

<chapter name="Amalrik fra Bena">
<b>Amalrik</b> [↱a-] fra Bena, fr. Filosof (c.
1150—1206 ell. 1207), gjorde sig bekendt ved sin
panteistisk farvede Omformning af de kirkelige
Trossætninger, utvivlsomt under Paavirkning af Scotus
Eriugena, der havde indført de græske Mystikere
Maximos og Dionysios Areopagita i Vesterlands
kirkelige Filosofi. A. lærte, at Gud er i alle
Skabninger, alt har Del i Gud og vil til sidst
vende tilbage til ham og som et Uforanderligt
blive i ham. Denne Lære blev dømt som Kætteri
og A. tvunget til Tilbagekaldelse, men han døde,
kort efter at dette var sket, efter Traditionen
af Sorg over at have handlet mod sin
Overbevisning. Men efter hans Død fastholdtes og
udvikledes hans Lære af talrige Tilhængere,
<sp>Amalrikanerne</sp>, der ud fra Troen paa
Guds Nærværelse i alt og alle lagde Hovedvægten
paa den alt forenende Kærlighed, hævdede, at
der ikke mere gaves hverken gode ell. onde
Handlinger, da Gud selv var den vækkende
Kraft i enhver Handling, og at Jesu Kristi Rige,
der engang havde afløst Gud Faders, nu atter
afløstes af den Hellige Aands, der forenede og
gennemtrængte alt. Kirkens Dogmer om Skyld
og Straf, Himmel og Helvede, og alle
Sakramenterne blev derfor uden Bet. Almarikanerne
udgjorde en Tid lang en hemmelig Menighed,
men da Kætteriet blev aabenbart, blev det dømt
paa en Provincialsynode i Paris 1210 og siden
paa Laterankoncilet 1216. Amalrikanerne
