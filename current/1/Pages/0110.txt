Hersker i Chalcis, c. 27 e. Kr. af en anden
Lysanias (Luc. 3, 1). 37—44 stod A. under
Agrippa I og senere under Agrippa II. Af Byen
Abila findes endnu Levninger ved Landsbyen
Suk Vadî Barada ved Floden Barada.
<i>J. P.</i>
</chapter>

<chapter name="Abilene (Byer i U. S. A.">
<b>Abilene</b> [äb<sub>i</sub>'£i.n<sub>i</sub>], 1) By i U. S. A., Stat Texas,
ligger 300 km NV. f. Austin ved Clear Fork
og ved den sydlige Pacificbane. (1900) 3411
Indb. — 2) By i U. S. A., Stat Kansas, ligger
130 km VSV. f. Topeka ved øvre Kansas River
og ved Banen fra Topeka til Denver. (1910)
4118 Indb. A. er Udgangspunkt for et Par
Lokalbaner og driver Handel med Landbrugsprodukter.
<i>H. P. S.</i>
</chapter>

<chapter name="Abimelek">
<b>Abimelek.</b> Navnet, som bet. »min Fader er
Melek« (Gudenavn, betyder »Konge«),
forekommer i Formen Abimilki som fønikisk Navn i
Amarna-Brevene.

1) Saavel om Abraham som om Isak fortælles
det, at de kom i Berøring med en Filisterkonge
A. i Gerar (sydlige Palæstina) (1. Mos. 20. 21. 26.).

2) En Søn af Gideon med en Kvinde fra
Sikem, som tilhørte en gl. kanaanitisk Familie.
Han søgte, understøttet af sin Moders Slægt, at
skaffe sig Kongemagt, myrdede sine 70 Brødre
paa Jotam nær og lod sig da udraabe til Konge.
Ved denne Lejlighed var det, at Jotam for at
advare Sikemitterne fortalte Fabelen om
Træerne, som vilde vælge sig en Konge. De gode
Træer, Oliven, Figen og Vinstok, afslaar
Værdigheden, kun den unyttige og farlige Tornebusk
er villig. Nogen større Betydning har A.'s 3-aarige
Kongedømme næppe haft. Hvor vidt det
har strakt sig, fremgaar ikke klart af
Dommerbogen, i hvert Fald har det kun omfattet en Del
af Efraim og Manasse Stamme. Snart rejser
Sikemitterne sig mod A. Paa forsk. Maade berettes
om A.'s Kamp mod Staden, som ender med
fuldstændig Ødelæggelse af den og dens Tempel og
Nedhugning af Indbyggerne. Fra Sikem drog
han mod Tebes og indtog den. Beboerne søgte
Tilflugt i et Taarn i Byens Midte; da han
nærmede sig dette, dræbtes han af en Møllesten,
som en Kvinde slyngede mod hans Hoved fra
Taarnets Tag. Hans Vaabendrager gav ham
Naadestødet (Dom. 9).
<i>J. P.</i>
</chapter>

<chapter name="Abingdon">
<b>Abingdon</b> [↱äbiŋd<sub>ə</sub>n], By i England,
Berkshire, 7 km S. f. Oxford, ved Ock's og Berk-
og Wiltshire-Kanalens Udløb i Themsen, har
(1911) 6810 Indb. og driver en betydelig Handel
med Korn og Majs, samt Fabrikation af Sejldug
og Tæpper. Byen har en smuk Kirke (Sct.
Helen's); af det i 7. Aarh. grundlagte Abbedi
er der kun ubetydelige Rester tilbage. I
Nærheden ligger den smukke Landsby <sp>Sunningwell</sp>,
fra hvis Kirketaarn Roger Bacon skal
have foretaget sine astron. Iagttagelser.
<i>G. Ht.</i>
</chapter>

<chapter name="Abington">
<b>Abington</b> [↱äbiŋt<sub>ə</sub>n], By i U. S. A., Stat
Massachusetts, ligger 32 km SSØ. f. Boston ved Banen
til Plymouth. (1910) 5455 Indb. A. driver
betydelig Tilvirkning af Skotøj og Søm.
<i>H. P. S.</i>
</chapter>

<chapter name="ab initio">
<b>ab initio</b> (lat.), fra Beg. af.
</chapter>

<chapter name="ab instantia absolvere (se Instantia)">
<b>ab instantia absolvere</b>, se <sp>Instantia</sp>.
</chapter>

<chapter name="ab intestato">
<b>ab intestato</b>. Arv <i>ab intestato</i> betegner den
Arv, som ikke er støttet paa noget
Testamente, men hviler paa en anden Adkomst.
Denne negative Udtryksmaade stammer fra rom.
Ret, hvor Hovedregelen opr. var Testamentarv
(<i>intestatus</i>, lat., bet. død uden at have efterladt
gyldigt Testamente). I moderne Ret er Familiens
(og Ægtefællens) Arv den vigtigste. Det er
derfor denne Arv, som Udtrykket særlig omfatter;
men denne kaldes naturligere Arv efter Loven.
<i>V. B.</i>
</chapter>

<chapter name="Abinzer">
<b>Abinzēr</b>, tatarisk Stamme i Sibirien, Guv.
Tomsk, bor ved øvre Tom i det metalrige
Distrikt Kolivan og lever af Jagt, Fiskeri og
Jernudvinding.
<i>H. P. S.</i>
</chapter>

<chapter name="Abiogenesis">
<b>Abiogenesis</b> (<sp>Abiogenese</sp>), se <sp>Generatio aequivoca</sp>.
</chapter>

<chapter name="Abiponer">
<b>Abipōner</b>, sydamer. Indianerfolk, der
tidligere levede i det nordvestlige Argentina i Gran
Chaco, hvor de var bekendte som fortræffelige
Ryttere og frygtede for deres Røvertog. I 18.
Aarh. blev de af Jesuitterne kristnede og samlede
i Kolonier, hvorefter Spansk fortrængte deres
opr. Sprog, der hørte til Guaikuru-Gruppen.
Efter Jesuitternes Fordrivelse gik A. stærkt
tilbage i Tal og Velstand; de adsplittedes ell.
uddøde, og ældre Efterkommere af de gamle A.
kan næppe mere paavises med Sikkerhed.
(<sub>Litt</sub>.: M. Dobrizhoffer, »Geschichte der A.«
[Wien 1784]).
<i>H. P. S.</i>
</chapter>

<chapter name="Abiram (se Korach)">
<b>Abiram</b>, se <sp>Korach</sp>.
</chapter>

<chapter name="ab irato">
<b>ab irato</b> (lat.), Handling udført i Hidsighed.
</chapter>

<chapter name="Abisai">
<b>Abisai</b>, Joab's Broder, var en af David's
trofaste Helte og Deltager i hans vigtigste Kampe.
</chapter>

<chapter name="Abisko">
<b>Abisko</b> [↱a-], Station ved Ofoten-Banen
(Luleå-Narvik) i Norrbotten, Sverige, nær Abiskojokk's
Udløb i Torneträsk. Den svenske Turistforening
oprettede her 1903 en Turisthytte og 1906 et
»Turisthärbärge«, der i Sommertiden (Midten
af Juni til Midten af Septbr) besøges af et stort
Antal inden- og udenlandske Turister. A. er et
ideelt Sommeropholdssted, beliggende i
Skovgrænsen, med vid Udsigt over et pragtfuldt,
afvekslende Fjeldpanorama og over Sveriges
herligste Fjeldsø, Torneträsk (342,1 m o. H.). Der
gaar Motorbaad paa Søen, og fra A. foretages
Ekskursioner i Fjeldene, f. Eks. til Kebnekaise,
Sveriges højeste Bjerg (2123 m). — En
»naturvidenskabelig Station« er 1912 flyttet fra det
nærliggende Vassijaure til A.
<i>G. Ht.</i>
</chapter>

<chapter name="Abizag fra Sunem">
<b>Abizag</b> fra Sunem, en ung, skøn Kvinde, som
ansattes til David's Pleje, da han var bleven gl.
Adonija krævede hende forgæves til Hustru (1.
Kong. 1, 3 f; 2, 17 ff.).
<i>J. P.</i>
</chapter>

<chapter name="Abjata">
<b>Abjatar</b>, Søn af Achimelek, Efterkommer af
Eli, var den eneste af den gamle Præsteslægt i
<sp>Silo</sp>, senere <sub>Nob</sub>, som undflyede det Blodbad,
Saul anrettede paa Præsterne i Nob, fordi de
havde givet David af Templets Brød, da han
flygtede for Saul (1. Sam. 21, 22). A. fulgte med David
og bistod ham, navnlig ved at bestyre Oraklet
ved Hjælp af det fra Nob medbragte »Efod«;
under Absalon's Oprør stod han paa David's
Side. Under Striden mellem Adonija og
Salomon om Tronen stod A. paa Adonija's Side.
Derfor afsatte Salomon ham og forviste ham til
hans Ejendom i Anatot, men skaanede hans Liv,
fordi han havde været David tro (1. Kg. 2, 26 ff.).
Med ham har Eli's Præsteslægt udspillet sin
Rolle (jfr. 1. Sam. 2, 27 ff.). <sp>Sadok</sp>, der var
Præst ved Siden af A. og hans Slægt, indtager
