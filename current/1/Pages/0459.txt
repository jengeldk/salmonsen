nervøse Forstyrrelser, Infektionssygdomme,
Forgiftninger). Men hvad enten Aarsagen til A.
er en Nyrelidelse ell. Affektion af andre
Organer, skyldes den dog i sidste Instans en ved
disse fremkaldt sygelig Forandring i Nyren
selv (en Epithelforandring), hvorved dennes
Filtrationsevne modificeres saaledes, at Blodets
Æggehvide, der under normale Forhold ikke
udskilles gennem Nyrerne, nu formaar at
passere disse tillige med andre Udskilningsprodukter.
A.'s Bet. for Organismen er afhængig af
dens Grad og af den til Grund liggende Lidelse.
Paavisning af A. sker ved forskellige Metoder,
baserede paa Erfaringen om Æggehvidens
Udfældning ved Kogning og ved Tilsætning af
Syrer. Til dens kvantitative Bestemmelse, der
kan udføres paa forsk. Maade (Vejningsmetoden,
Polarisation), er ogsaa konstrueret særlige
Apparater, saakaldte <sp>Albuminometre</sp>.
Behandlingen af A., der hovedsagelig er diætetisk,
maa rettes mod den Sygdom, som er Aarsag til
A., og kan derfor ikke angives i Alm.
<i>A. F.</i>
</chapter>

<chapter name="Albumoider (d. s. s. Albuminoider)">
<b>Albumoider,</b> d. s. s. <sp>Albuminoider</sp>.
</chapter>

<chapter name="Albumoser">
<b>Albumoser</b> dannes som Mellemled ved
Æggehvidestoffernes Nedbrydning ved Behandling med
fortyndede Syrer ell. Baser ell. ved enzymatiske
Spaltningsprocesser, saaledes særligt under
Pepsin- og Trypsinfordøjelsen. De kan udsaltes
af deres Opløsninger, danner hvide, amorfe
Pulvere, opløselige i Vand og svage Saltopløsninger
og staar de genuine Æggehvidestoffer ret
nær.
<i>R. K.</i>
</chapter>

<chapter name="Albunea">
<b>Albunea,</b> efter Romernes Sagn en Nymfe, til
hvem en svovlholdig Kilde ved Tibur (Tivoli)
var helliget. Ved denne Kilde skal der have
været et Drømmeorakel.
<i>C. B.</i>
</chapter>

<chapter name="Albuñol">
<b>Albuñol</b> [alwu↱n<sub>j</sub>ål], By i det sydlige Spanien,
Prov. Granada, ligger 60 km SØ. f. Granada.
(1900) 9356 Indb. 5,6 km fra A. ligger Havnen
<sp>Negra</sp>, hvorfra udskibes Egnens Landbrugsprodukter.
<i>H. P. S.</i>
</chapter>

<chapter name="Albuquerque (By i Spanien)">
<b>Albuquerque</b> [alwu↱kærkæ], By i det vestlige
Spanien, Prov. Badajoz, ligger 35 km N. f.
Badajoz. (1900) 7514 Indb. A. var forhen en
stærk Grænsefæstning mod Portugal. Her findes
Hertugerne af A.'s Stamslot.
<i>H. P. S.</i>
</chapter>

<chapter name="Albuquerque (By i U. S. A.)">
<b>Albuquerque</b> [sp. alwu↱kærkæ, eng. ↱ä£b<sub>u</sub>kə.k],
By i U. S. A., Stat New Meksiko, ligger 90 km
SV. f. Santa Fé ved Rio Grande og ved den
sydlige Pacifikbane i et metalrigt Distrikt. (1900)
11020 Indb.
<i>H. P. S.</i>
</chapter>

<chapter name="Albuquerque, Affonso de">
<b>Albuquerque</b> [a£bu↱kærk<sub>ə</sub>], <sp>Affonso de</sp>,
kaldet »den Store«, portug. Statsmand og Kriger
(1453—1515), var af adelig Slægt og blev opdraget
ved Hoffet. Første Gang i Ostindien, hvor
han udførte sine største Bedrifter, var han
1503 med Fætteren Francisco. 1506 var han
med i Tristan da Cunha's Ekspedition, dengang
Socotora erobredes, og medens Da Cunha selv
drog til Indien, lod han A. blive tilbage paa
Arabiens Østkyst for at hævde Portugals
Overmagt. A. undertvang Kongen af Ormus 1507;
men det lykkedes denne atter at løsrive sig,
hvorpaa A. ogsaa begav sig til Ostindien. Der
blev han Statholder 1509 efter Almeida, som
havde været højst uvillig til at afstaa ham
Værdigheden; og han begyndte nu store Erobringer
med friske Stridskræfter fra Portugal. Et Angreb
paa Calicut mislykkedes; men 22. Novbr
1510 faldt den vigtige Plads Goa i Portugisernes
Hænder, efter een Gang før at have været
taget og atter tabt. Omtrent et Aar senere (24.
Juli 1511) indtoges og plyndredes Malaka,
hvilket gjorde uhyre Virkning i Orienten og i
Kristenheden. Goa var dog nær igen gaaet tabt
1512, men A. undsatte den i rette Tid; Aaret
derpaa søgte han forgæves at indtage Aden, men
til Gengæld erobredes Ormus af ham. Misundere
bagtalte ham imidlertid hos Kong Emanuel
— han vilde gøre sig uafhængig, hed det — og
Kongen afsatte ham. A.'s Helbred var dengang
meget nedbrudt, og Afsættelsen fremskyndede
hans Død. A. var en Mand med store Planer,
overordentlig tapper, men noget grusom. Hans
uægte Søn Affonso udgav hans <i>Commentarios</i>
1557, og det portug. Videnskabernes Akademi
begyndte 1884 en Udgave af hans Breve.
<i>(E. G.) Chr. H.</i>
</chapter>

<chapter name="Alburnum">
<b>Alburnum,</b> <sp>Splint</sp>.
</chapter>

<chapter name="Alburnus (se Karpefisk)">
<b>Alburnus,</b> se <sp>Karpefisk</sp>.
</chapter>

<chapter name="Alburs (se Elburs og Elbrus)">
<b>Alburs</b> [↱al-], se <sp>Elburs</sp> og <sp>Elbrus</sp>.
</chapter>

<chapter name="Albury">
<b>Albury</b> [↱ä£b<sub>ə</sub>ri], By i County Goulburn af den
australske Koloni Ny-Syd-Wales, ligger ved
Grænsen af Victoria paa den højre Bred af
Murray, der i Regntiden er sejlbar hertil, og
ved Jernbanen fra Sidney til Melbourne. Den
har (1911) 8816 Indb. og er Midtpunktet i
et Agerdyrkningsdistrikt, hvor der dog ogsaa
findes meget Guld. A. driver en betydelig Vin-
og Tobaksavl.
<i>M. V.</i>
</chapter>

<chapter name="Albæk">
<b>Albæk,</b> Hovedgaard i Hornum Herred N. f.
Hobro, tilhørte i Beg. af 16. Aarh. Slægten
Viffert og afbrændtes 1534 i Skipper Clemens'
Fejde. Senere ejedes den af Slægterne Krabbe
og Due, købtes 1724 af Generalløjtnant Lewetzau
og indlemmedes i det af ham oprettede
Stamhus Restrup, der opløstes 1811.
<i>B. L.</i>
</chapter>

<chapter name="Alca (se Alkefugle)">
<b>Alca</b> [↱al-], se <sp>Alkefugle</sp>.
</chapter>

<chapter name="Alcacer-do-Sal">
<b>Alcacer-do-Sal</b> [a£↱kasær-du-↱sal], By i
Portugal, Prov. Estremadura, ligger 65 km SØ. f.
Lissabon ved Floden Sado i en usund Egn.
(1900) 7212 Indb. A. er det rom. <i>Salacia</i>.
<i>H. P. S.</i>
</chapter>

<chapter name="Alcala">
<b>Alcala,</b> Ord af maurisk Oprindelse, der
betyder Slot og anvendes om mange spanske Byer
og Lokaliteter. — 1) <sp>A. de Chisbert</sp>, By i
Østspanien, Prov. Castellon de la Plana, ligger 45
km NØ. f. Castellon, ikke langt fra Middelhavet.
(1900) 6416 Indb. — 2) <sp>A. de los Gazules</sp>,
By i Sydspanien, Prov. Cadiz, ligger 55 km Ø.
f. Cadiz. (1900) 8799 Indb. — 3) <sp>A. de
Guadaira</sp>, By i Sydspanien, Prov. Sevilla, ligger
16 km SØ. f. Sevilla ved Guadaira-Floden. (1900)
8287 Indb. A. har betydelige mauriske Bygningsrester.
Vandet fra A.'s mange Kildevæld føres
i en stor Akvædukt til Sevilla. Byen er i
Spanien bekendt for sit fortræffelige Brød. — 4) <sp>A.
de Henares</sp>, By i Mellemspanien, Prov.
Madrid, ligger 33 km ØNØ. f. Madrid ved Floden
Henares (arab. <sp>al Nahr</sp>). (1900) 12056 Indb.
A. har Mure og Fæstningstaarne og fl. Bygningsværker,
der minder om dens fordums Bet. Nu
er Byen forfalden. Det 1489 stiftede Univ.
flyttedes 1836 til Madrid. Cervantes skal være
født i A. — 5) <sp>A. la Real</sp>, By i Sydspanien,
Prov. Jaen, ligger 64 km SV. f. Jaen, 857 m o. H.
