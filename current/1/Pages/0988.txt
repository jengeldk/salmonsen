Forhold til den ældre, og dette vil muligvis
medføre, at de ovf. omtalte Regulativer nu maa
ændres saaledes, at de taber betydeligt i praktisk
Værdi.

Bestemmelserne om Maskiners Beskyttelse
overvaages dels af Fabriktilsynet, dels af de
ovf. omtalte kommunevalgte Maskinsynsmænd.
Disse sidste fører Tilsyn med alle Landbrugsbedrifter
og Møller, i hvilke der ikke anvendes
Dampkraft ell. Motorer paa over 16 H. K.; men
desuden kan det ogsaa overlades dem at føre
Tilsyn med Haandværksbedrifter, hvis Maskinanlæg
skønnes at frembyde ringe Fare. For at
gøre dette kommunale Tilsyn mere effektivt,
skal Fabriktilsynet yde Maskinsynsmændene den
fornødne Vejledning, ligesom uduelige
Maskinsynsmænd kan kræves afskedigede.

M. H. t. Mindreaariges Arbejde bragte Loven
det Fremskridt, at Aldersgrænsen forhøjedes
fra 12 Aar til Udskrivning af Skolen. Den
direkte praktiske Bet. heraf var dog ikke særlig
stor, da der ved Udgangen af 1912 kun beskæftigedes
c. 1000 Børn i saadanne Bedrifter; men
det vil antagelig faa stor Bet., at Loven giver
Anvisning paa, at Kommunalbestyrelserne kan
vedtage at indskrænke ell. ganske forbyde
Børnearbejde i andre Erhvervsvirksomheder.
Allerede Loven af 1901 havde en lgn. Bestemmelse
for Børn under 12 Aar, der dog ikke var
anvendelig paa Landbrug; en Række større
Købstæder benyttede sig heraf til Udfærdigelse af
saadanne Vedtægter, hvis Overholdelse i øvrigt
ikke kontroleres af Fabriktilsynet, men af
Politiet. — For unge Mennesker (fra Udskrivning
af Skolen til 18 Aars Alderen) forblev
Maksimalarbejdstiden som hidtil 10 Timer.

Skønt Regeringen i sin Tid havde tiltraadt
Bern-Konventionen (se ndf.), lykkedes det dog
ikke i Rigsdagen at gennemføre Forbudet mod
Kvinders Natarbejde, og den danske Fabriklov
indeholder vedblivende ikke andre Regler om
Kvinders Arbejde end den ovf. anførte om
tvungen 4 Ugers Arbejdsfrihed for Barselkvinder.

En ny Bestemmelse, der maaske kan blive af
Bet., gaar ud paa, at Indenrigsministeren efter
Arbejdsraadets Indstilling kan sætte en Grænse
for Arbejdstidens Længde i saadanne
Virksomheder, som skønnes at medføre Fare for de
beskæftigede Arbejderes Sundhed.

Stor praktisk Bet. vil det formentlig faa, at
Bestemmelserne om Søndagsarbejde i
industrielle Bedrifter nu er optaget i Fabrikloven.
Tidligere fandtes disse Bestemmelser i
Helligdagslovgivningen, men da det var overladt til de
almindelige Politimyndigheder at overvaage
denne Lov, blev den for Industriens Vedk.
omtr. betydningsløs; naar Helligdagsarbejde
alligevel i en Række Fag omtr. er afskaffet,
skyldes det Fagforeningernes Krav om stærkt
forhøjet Betaling for saadant Arbejde.
Hovedreglen er, at alt Arbejde i de under hele
Fabrikloven inddragne Bedrifter skal hvile paa
Søn- og Helligdage. Herfra kan Ministeriet gøre
Undtagelser: a) for Sæsonvirksomheder, — b)
for Virksomheder, som ifølge deres
Beskaffenhed, eller af Hensyn til Befolkningens
Forsyning med daglige Livsfornødenheder kræver
uafbrudt Drift (Arbejderne skal i saa Fald have
fri hver anden Søndag, ell., hvis der arbejdes
i 3-Holds Drift, hver 3. Søndag) — c) naar der
mellem Arbejdsgivere og Arbejdere er afsluttet
Overenskomst om den samlede Arbejdsfrihed.
I Henhold til Punkt b) var der tidligere meddelt
et meget betydeligt Antal Dispensationer,
uden at dog den herfor stillede Betingelse
(Arbejdsfrihed hver anden Søndag) blev overholdt
i Praksis. Den under c) anførte Regel er ny
og betegner et i europæisk Fabriklovgivning
ellers ukendt Princip, idet Fabriktilsynet
herefter skal gøre sig bekendt med privat
indgaaede Overenskomster og antagelig ogsaa
drage Omsorg for disses Gennemførelse i
Praksis.

Lovens Gennemførelse overvaages for Tiden
af 20 Fabriksinspektører og 8 Assistenter;
Overledelsen ligger i Hænderne paa en Direktør, og
hele Organisationen er, i Modsætning til
Ordningen i de fleste andre Lande, stærkt
centraliseret. Af de foran omtalte kommunevalgte
Maskinsynsmænd findes f. T. c. 1600.

Bagerfagets Forhold er ordnet ved en særlig
Lov af 1906 (revideret 1912), hvis Gennemførelse
er paalagt Fabriktilsynet. Foruden en
Regulering af Mindreaariges Arbejdstid
indeholder Loven Bestemmelser om, at <sp>alle</sp>
Arbejdere skal have enten et ugentligt Fridøgn
(Kbhvn samt andre Kommuner, hvor et Flertal
af Arbejdsgivere og Arbejdere enes herom) ell.
mindst 16 Timers samlet Søndagsfrihed. Et i
Henhold til denne Lov udfærdiget Regulativ for
Arbejdsstedernes Indretning og Drift tager
navnlig Sigte paa Publikums Beskyttelse mod
Tilvirkning af Brød under uheldige hygiejniske
Forhold, og herved er et Omraade, som før var
overdraget Sundhedskommissionerne (s. d.), nu
henlagt under Fabriktilsynet.

I øvrigt indeholder dansk Lovgivning paa
forskellige andre Omraader Bestemmelser, som
vedrører Arbejderbeskyttelse. Nævnes kan
saaledes Lærlingeloven af 1889, der bl. a. fastsætter
Arbejdstiden til 12 Timer med to Timers Hvil
samt forbyder regelmæssigt Søndagsarbejde
efter Kl. 9 Form. Disse Bestemmelser overtrædes
dog ganske aabenlyst. For Handelsfagene er
Helligdagslovgivningen samt 8-Lukke-Loven af
19. Juni 1908 af stor Bet. Endelig skal det anføres,
at Bygningslovgivningen indeholder
Bestemmelser til Sikring af Arbejderne under
Bygningers Opførelse, og at de fleste kommunale
Sundhedsvedtægter indeholder Regler om
Arbejdssteders Indretning m. v.; disse sidste har dog
været af ringe praktisk Bet.

I <sp>Norge</sp> daterer A. sig først fra 1892, men
til Gengæld var den straks fuldt paa Højde
med den daværende europæiske Lovgivning. Den
nugældende L. af 10. Septbr 1909 omfatter
Fabrikker og fabrikmæssigt drevne Værksteder samt
andre Haandværks- og Industrivirksomheder, i
hvilke der anvendes Kraftmaskiner paa mindst
1 H. K. ell. beskæftiges mindst 5 Arbejdere. Der
gives udførlige og meget vidtgaaende Regler
for Arbejdsstedernes Indretning, Beskyttelse af
Maskiner m. v. Børn under 14 Aar samt Børn
over denne Alder, som endnu har Pligt til at
besøge Folkeskolen, maa ikke beskæftiges. Dog
kan Børn over 12 Aar med Tilsynets Tilladelse
