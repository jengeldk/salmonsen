krystalliserer i hvide Tavler, smelter ved 193—194°,
er næsten uopløseligt i Vand, reagerer svagt
alkalisk og danner med Syrer krystalliserende
Salte. Disse er ligesom det rene A. meget
giftige og benyttes som Lægemiddel mod
nervøse Smerter, ved akut Ledreumatisme etc.
0,001 g dræber en Spurv i Løbet af faa Min.
Det er derfor nødvendigt at vise stor
Forsigtighed ved Brugen af A. — Ved Forgiftninger
med A. er det vanskeligt at paavise dette. —
<sp>Pseudoakonitin</sp>, C<sub>36</sub>H<sub>49</sub>NO<sub>12</sub> (<sp>Nepalin</sp>,
<sp>Akrakonitin</sp>) er et fra A. forskelligt
Alkaloid, der særlig indeholdes i <i>Aconitum ferox</i>.
Det er lige saa giftigt som det egl. A.
<i>E. K.</i>
</chapter>

<chapter name="Akontios (se Kydippe)">
<b>Akontios,</b> se <sp>Kydippe</sp>.
</chapter>

<chapter name="Akontit (se Glaukodot)">
<b>Akontit,</b> se <sp>Glaukodot</sp>.
</chapter>

<chapter name="Akori eller Aplesti">
<b>Akori</b> ell. <sp>Aplesti</sp> (gr.), det sygelige Tab
af Mæthedsfølelsen, der atter kan føre til, at
man optager et Overmaal af Føde (Polyfagi ell.
Ædesyge). A. forekommer hos Mennesket
navnlig ved sværere Hjernesygdomme, Epilepsi,
Sindssygdomme, Hysteri. Hos Dyr kan A.
undertiden fremkaldes ved Overskæring af <i>nerv.
vagus</i>.
</chapter>

<chapter name="Akorin">
<b>Akorin,</b> C<sub>36</sub>H<sub>60</sub>O<sub>6</sub>, er et kvælstofholdigt
Glykosid i Kalmusrod, <i>Acorus calamus</i>; det er en
blød, gul, harpiksagtig Forbindelse, der smager
bittert-aromatisk og er uopløselig i Vand, men
opløselig i Vinaand og Æter. A. spaltes ved
Hydrolyse i Glykose og en Terpen.
<i>O. C.</i>
</chapter>

<chapter name="Akra (se Jerusalem)">
<b>Akra</b> [↱a-], se <sp>Jerusalem</sp>.
</chapter>

<chapter name="Akragas (se Agrigentum)">
<b>Akragās</b> [↱a-], se <sp>Agrigentum</sp>.
</chapter>

<chapter name="Akrakonitin (se Akonitin)">
<b>Akrakonitin,</b> se <sp>Akonitin</sp>.
</chapter>

<chapter name="Akrani">
<b>Akrani</b> (gr.), en Misdannelse, hvor
Hjerneskallen mangler eller er mangelfuldt udviklet.
</chapter>

<chapter name="Akranes">
<b>Akranes</b> (Akranæs) er Navnet paa en Halvø i
det sydvestlige Island ved Faxa-Bugten og paa
et Handelssted, der er vokset op i den senere
Tid yderst paa selve Næsset og har (1910) omtr.
840 Indb.
<i>B. Th. M.</i>
</chapter>

<chapter name="Akratopeger">
<b>Akratopeger,</b> indifferente kolde Mineralkilder
(under 20° C), som kun indeholder meget ringe
faste Bestanddele ell. Kulsyre (under 1 ‰).
De anvendes til Drikkekure og Bade. Virkningen
beror væsentlig paa Vandets Temperatur og
øvrige fysikalske Egenskaber. Af de mest
bekendte kan nævnes Adelholzen i Øvrebayern,
Augustusbad ved Dresden, Salzbrunn i Schlesien.
<i>E. F.</i>
</chapter>

<chapter name="Akratotermer">
<b>Akratotermer,</b> indifferente varme
Mineralkilder (over 20° C), som kun indeholder meget
ringe faste Bestanddele ell. Kulsyre (under 1
‰). Mange af disse Kilder benyttes som
Helbredelsesmidler, navnlig som Bade, en Del ogsaa
til Drikkekure. Virkningen afhænger væsentlig
af Vandets Temp., desuden har man ogsaa
tilskrevet den i mange af Kilderne indeholdte
Radiumemanation en Del af de helbredende
Egenskaber. De fleste af disse Badesteder
ligger i smukke Skov- og Bjergegne, saa at
Klimaet ogsaa spiller en Rolle i Behandlingen. De
køligere Kilder anvendes særlig ved funktionelle
og organiske Nervesygdomme, de varmere mere
ved gigtiske og reumatiske Lidelser, Neuralgier,
Følgetilstande efter Betændelser og Kvæstelser,
Kvindesygdomme og kroniske Hudsygdomme.
De mest bekendte Badesteder af denne Art er:
Bath i England, Battaglia i Italien, Gastein i
Østerrig, Plombières i Frankrig, Ragaz-Pfäfers
i Schweiz, Schlangenbad i Hessen-Nassau,
Teplitz-Schönau i Bøhmen og Wildbad i
Württemberg.
<i>E. F.</i>
</chapter>

<chapter name="Akrell, Karl Fredrik">
<b>Akrell,</b> <sp>Karl Fredrik</sp>, svensk Officer
(1779—1868), begyndte som Ingeniør, men
udnævntes 1807 til Kaptajn og Lærer i Fortifikation
ved Officers-Skolen paa Karlberg. 1813
fulgte han Karl Johan til Tyskland som
Overadjudant og blev haardt saaret i Slaget ved
Leipzig. Siden gjorde han en hurtig militær
Karriere, indtil han 1854 naaede Generalløjtnantsgraden.
Han adledes 1819. 1831—56 var
han det nyoprettede topografiske Korps første
Chef. 1854—62 var han Chef for Telegrafvæsenet,
hvis hurtige Udvikling væsentlig skyldes
hans Energi.
<i>A. M. D.</i>
</chapter>

<chapter name="Akribi">
<b>Akribi</b> (gr.), Nøjagtighed, Omhu.
</chapter>

<chapter name="Akridin">
<b>Akridin,</b> <sp>Dibenzopyridin</sp>, C<sub>13</sub>H<sub>9</sub>N, er
en med Pyridin og Kinolin analog Forbindelse
og staar i samme Forhold til Kulbrinten Antracen,
C<sub>14</sub>H<sub>10</sub>, som Pyridin til Benzol, idet
Gruppen CH i Kulbrinten er blevet erstattet af et
Kvælstofatom (N). A. findes i Stenkulstjæren
og kan udtrækkes af Raa-Antracen (der koger
ved 320—360°) med fortyndet Svovlsyre. Det
lader sig ogsaa fremstille syntetisk ved
Ophedning af Difenylamin med Myresyre og
Klorzink. A. krystalliserer i Blade ell. Prismer,
der sublimerer ved 100° og smelter ved 110°;
det koger ved over 360° og opløses i fortyndede
Syrer med intensiv blaa Fluorescens. Ved
Iltning giver det <sp>Akridinsyre</sp>, C<sub>9</sub>H<sub>5</sub>N(CO<sub>2</sub>H)<sub>2</sub>.
<i>O. C.</i>
</chapter>

<chapter name="Akridinfarvestofferne">
<b>Akridinfarvestofferne</b> er Afledningsprodukter
af Akridin; til disse hører Akridingult,
et gult Pulver, der opløses i Vand og
Vinaand med gul Farve og grøn Fluorescens, og
som farver Silke grønliggul med grøn
Fluorescens; <sp>Akridinorange</sp>, der farver Silke
orange med grønlig Fluorescens; Fosfin,
Krysanilin (Lædergult), et orangegult Pulver, der
i uren Tilstand kommer i Handelen som
Filadelfiagult G.; <sp>Benzoflavin</sp>, et
brunlig-orangegult Pulver, der farver bejdset Bomuld
gult.
<i>O. C.</i>
</chapter>

<chapter name="Akrisi">
<b>Akrisi</b> (gr.), Mangel paa Dømmekraft.
</chapter>

<chapter name="Akrisios">
<b>Akrisios,</b> efter det græske Sagn Ætling af
Danaos og Konge i Argos, laa i Strid med sin
Tvillingbroder Proitos, som han fordrev fra
Landet, men hvem han til sidst maatte
overlade Herredømmet i Tiryns. Oraklet havde
forudsagt, at den Søn, hans Datter Danae fik,
skulde dræbe ham; Spaadommen opfyldtes ved,
at Perseus ramte ham i Hovedet ved et
Fejlkast med en Diskos.
<i>C. B.</i>
</chapter>

<chapter name="Akrobat">
<b>Akrobat</b> (gr.), egl. et Menneske, der gaar
paa Tæerne, skrider forsigtig frem ell. klatrer
i Vejret. Nu forstaar man ved A. en Linedanser
ell. overhovedet en gymnastisk Kunstner.
</chapter>

<chapter name="Akrochordon">
<b>Akrochordon,</b> stilket Vorte, en lille, stilket
Hudsvulst.
</chapter>

<chapter name="akrodont">
<b>akrodont</b> benævnes en Øgle, naar Tænderne
er fastvoksede til den øvre, fri Kæberand;
Tandskifte finder hos disse Former ikke Sted.
Hos næsten alle andre Øgler er Tænderne
fæstede til Kæbens indre Flade (pleurodonte), og
