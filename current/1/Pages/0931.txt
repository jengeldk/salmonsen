Kraft hver 1. Juli. — Der er fl. Gange og fra
forsk. Side foretaget Taksation af et Antal
Recepter efter de forsk. Landes Takster. Resultater
af 3 af disse er sammenstillede nedenfor. A er
en Oversigt, som Danmarks Apotekerforening
lod udarbejde 1883. B er 1898 udarbejdet af en
af den norske Regering nedsat Komité. C er
1904 beregnet af Apotekeren Ed. Gessner i
Warschau. Omregnede saaledes, at Medicinprisen i
Danmark sættes = 100, tager de sig saaledes ud:

<table>
<td><td c>A<td c>B<td c>C
<td>Danmark<td r>100<td r>100<td r>100
<td>Norge<td r>116<td r>119<td>
<td>Østerrig<td r>117<td r>119,3<td r>138,2
<td>Ungarn<td r>125<td><td>
<td>Sverige<td r>126<td r>128,1<td r>138
<td>Belgien<td r>141<td><td>
<td>Tyskland<td r>145<td><td r>139,9
<td>Holland <td r>147<td><td>
<td>Schweiz<td r>149<td><td r>161,5
<td>Portugal<td r>163<td><td>
<td>Rusland<td r>197<td><td r>134,2
<td>Italien<td r>242<td><td r>147
<td>Frankrig<td r>247<td><td r>176,6
<td>England<td r>259<td><td r>228,4
<td>Amerika (3 af de største Byer i Nordamerika) <td r>350<td><td>
<td>Sachsen<td><td r>125,2<td>
<td>Preussen<td><td r>128,2<td>
<td>Hamburg<td><td r>144<td>
</table>

Af disse og andre Undersøgelser er det altid
fremgaaet, at Medicinen er billigere i Danmark
end i andre Lande, og at den er dyrest i de Lande,
hvor der ikke findes autoriseret Takst.
<i>E. K.</i>
</chapter>

<chapter name="Apoteker-Tegn">
<b>Apoteker-Tegn</b> benyttedes tidligere paa
Recepter og i medicinsk-farmaceutiske Bøger som
Betegnelse for visse Stoffer. De anvendes nu
sjælden, nogle undtagelsesvis af ældre Læger.
<i>E. K.</i>
</chapter>

<chapter name="Apotekervægt (se Medicinalvægt)">
<b>Apotekervægt,</b> se <sp>Medicinalvægt</sp>.
</chapter>

<chapter name="Apoteksprivilegium (se Apotek)">
<b>Apoteksprivilegium,</b> se <sp>Apotek</sp>.
</chapter>

<chapter name="Apoteksvisitats (se Apotek)">
<b>Apoteksvisitats,</b> se <sp>Apotek</sp>.
</chapter>

<chapter name="Apotema">
<b>Apotema</b> (gr.), Linie fra Midtpunktet af en
regelmæssig Mangekant, vinkelret paa en Side.
</chapter>

<chapter name="Apoteose">
<b>Apoteose</b> (gr.), Ophøjelse til Guddom,
Optagelse af et Menneske blandt Guderne.
Medens det hos primitive Folk ikke er
ualmindeligt, at fremragende Mennesker efter deres Død
dyrkes som <sp>Heroer</sp>, er det forholdsvis
sjælden, at der vises dem guddommelig Ære. I de
græske Myter nævnes Herakles som Eksempel
paa Mennesker, der ved store Bedrifter har
opnaaet Optagelse blandt Guderne, og der
opstod en hel religionshistorisk Teori
(<sp>Euhemerisme</sp>), som overhovedet forklarede Guders
Tilblivelse paa denne Maade. I historisk Tid
begyndte man imidlertid ogsaa at vise
fremragende Mennesker guddommelig Ære, medens
de levede. Dette gælder saaledes Lysandros,
Alexander den Store o. a. Skikken optoges i Rom
under Navn af <i>consecratio</i>. Cæsar blev efter sin
Død ved Senatsbeslutning erklæret for en Gud,
og det samme var Tilfældet med mange Kejsere,
der ligeledes erklæredes for <i>Divi</i>, men ogsaa
medens Kejserne levede, dyrkedes deres Genius,
og i Provinserne rejstes der Templer for dem.
Da der ved Brændingen af Augustus' Lig steg en
Ørn til Vejrs fra Baalet, blev det senere Skik, at
man ved Baalets Antændelse slap en saadan løs;
og i Kunsten fremstilles derfor Kejserens A.
saaledes, at der ses en Ørn, der tænkes at bære
Kejserens Sjæl op til Himlen.
<i>H. H. R.</i>
</chapter>

<chapter name="Apothecium (se Svampe)">
<b>Apothecium,</b> se <sp>Svampe</sp>.
</chapter>

<chapter name="a potiori">
<b>a potiori</b> (lat.), efter den vigtigste Del,
Hovedsagen, <i>a. p. fit denominatio</i>, efter Hovedsagen
faar Tingen sit Navn.
</chapter>

<chapter name="Apotoksin">
<b>Apotoksin</b> bruges af <sp>Ch. Richet</sp>,
Grundlæggeren af Læren om Anafylaksi (s. d.) for at
betegne den meget giftige Substans, der af ham
antages at opstaa, naar et Æggehvidestof i den
dyriske Organisme forener sig med det Reaktionsprodukt,
som en tidligere Indsprøjtning af samme
Æggehvidestof har fremkaldt. Reaktionsproduktet
betegnes af Richet som <sp>Toksogeninet</sp>;
dette er i og for sig ikke giftigt, lige saa lidt
som Æggehvidestoffet behøver at være det. Den
af begge dannede Forbindelse sammenlignes med
den af Amygdalin og Emulsin (to i og for sig
ugiftige Substanser) dannede stærkt giftige
Blaasyre (sml. i øvrigt <sp>Friedberger's
Anafylatoksin</sp> [se <sp>Anafylaksi</sp>]).
<i>O. T.</i>
</chapter>

<chapter name="Apotome">
<b>Apotome</b> (gr.), Afsnit, Del af en Tone; hos
de gamle Grækere det Interval, som vi nu kalder
en kromatisk Halvtone; den diatoniske Halvtone
hed <sp>Limma</sp>.
</chapter>

<chapter name="Apoxyomenos">
<b>Apoxyomenos</b> (gr.) »Skraberen«, en bekendt
Oldtidsstatue, Fremstilling af en Idrætsmand,

<img>Apoxyomenos. Marmor. Kopi efler Lysippos.
Vatikanet, Rom.</img>
