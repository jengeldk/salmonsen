meget alm. Som Helhed er der dog over den
gammelamer. Kunst noget underligt grimaseret
og ufærdigt, overlæsset og forvredet. Heri ligger
tillige Dommen over den hele Kultur. Selv i
sine højeste Trin er den halvbarbarisk trods
sin Rigdom, ligesom den religiøse Forestillingskreds
var en uhyggelig, bloddryppende Overtro
mere end Udtryk for religiøs Kultur, der næppe
havde Spirer til en videre Udvikling. (Om
Eskimoerne i Nordamerika, smlg. <sp>Eskimoer</sp>; jvf.
ogsaa <sp>grønlandske Oldsager</sp>). (<sp>Litt</sp>.:
<sp>Beuchat</sp>, <i>Manuel d'archéologie américaine</i>
[Paris 1912]; heri er det vigtigste af den ældre
Litt. anført; <sp>W. K. Moorehead</sp>, <i>The stone
age in North America</i>, I—II [Boston, New York
1912]).
<i>H. A. K.</i>
</chapter>

<chapter name="amerikansk Løve (se Puma)">
<b>amerikansk Løve,</b> se <sp>Puma</sp>.
</chapter>

<chapter name="amerikansk Olie (se Ricinusolie)">
<b>amerikansk Olie,</b> se <sp>Ricinusolie</sp>.
</chapter>

<chapter name="amerikansk Pest (d. s. s. gul Feber)">
<b>amerikansk Pest,</b> d. s. s. gul Feber.
</chapter>

<chapter name="Amerikapokalen">
<b>Amerikapokalen</b> er en Vandrepokal, der
1851 blev udsat af Bestyrelsen for <i>Royal Yacht
Squadron</i> ved en Kapsejlads (en Omsejling af
Isle of Wight) af en amer. Skonnert »Amerika«
og 14. eng. Yachter. »Amerika« blev Nr. 1, og
siden den Tid er Pokalen forblevet i Amerika,
trods store Anstrengelser for at erobre den
tilbage. Det første Forsøg var 1875 med
Skonnerten »Cambria«. Derefter kom to Forsøg fra
Kanada 1876 og 77, der dog mislykkedes. Der
var nu fastslaaet nogle Regler, hvorefter
Udfordreren skal sejle til den Havn, hvor
Kapsejladsen skulde finde Sted, hvilket er i
Disfavør af eng. Udfordrerer, der skal over
Atlanterhavet. 1885—86 og 87 forsøgte man sig
med eng., dybe og smalle Yachter, men de
amer. lavtgaaende Pokalforsvarere med
Sænkekøl vandt hver Gang. 1893 og 94 mødte Lord
Dunraven med »Valkyrie II« og »Valkyrie
III«, men uden Held, og endelig gjorde Sir
Thomas Lipton 3 forgæves Forsøg 1899—1901
og 1903 paa at vinde Pokalen med Yachterne
»Shamrock«, »Shamrock II« og »Shamrock III«,
tegnede af Fife. »Shamrock« kostede 1450000
Kr.
<i>C. F. S.</i>
</chapter>

<chapter name="Amerling, Friedrich v.">
<b>Amerling</b> [↱a-], <sp>Friedrich v.</sp>, østerrigsk
Maler, f. 14. Apr. 1803 i Wien, d. 15. Jan. 1887,
har vundet sig et Navn ved sine særlig i
malerisk Henseende vellykkede Portrætter (c. 1000)
og var i sin Tid en i de højere Kredse i Wien
meget feteret Maler (Portrætter af Kejser Franz
I i Kroningsdragt, Windischgrätz, Grillparzer,
Thorvaldsen m. fl.). Han var Elev af Akademiet
i Wien og Lawrence i London. (<sp>Litt</sp>.:
<sp>L. Frankl</sp>, »F. v. A., Ein Lebensbild« [Wien
1889]).
<i>A. Hk.</i>
</chapter>

<chapter name="Amersfoort">
<b>Amersfoort</b> [↱am<sub>ə</sub>rsfo.rt], By i den holl. Prov.
Utrecht, ved den sejlbare Eem og ved et
Knudepunkt paa Utrecht—Kampen-Jernbanen,
har en betydelig Industri i Tobak og Bomuld,
Handel med Korn og Fisk, er Garnisonsby og
har (1912) 24173 Indb. A. har 3 protestantiske
og 2 katolske Kirker og 1 jansenistisk
Seminarium. Omegnen er meget malerisk, bestaar af
sandede Heder og Skove; <sp>Amersfoorter-Bjergene</sp>,
en c. 7 km lang Rk. af Sandhøje,
er rimeligvis Rester af en tidligere Klitdannelse.
<i>G. Ht.</i>
</chapter>

<chapter name="à merveille">
<b>à merveille</b> [a-mær↱væ.j] (fr.),
beundringsværdigt, vidunderligt, herligt.
</chapter>

<chapter name="Ames, Fisher">
<b>Ames</b> [e<sub>i</sub>mz], <sp>Fisher</sp>, nordamer. Politiker,
(1758—1808), blev 1781 Sagfører i sin Hjemstat,
Massachusetts, og viste sig tidlig at være en
ypperlig Taler. 1788 valgtes han til Medlem
af Statens lovgivende Forsamling og virkede for
dens Tilslutning til den ny Unionsforfatning.
Han valgtes derefter til Kongressen, hvor han
ivrig støttede Washington's Styrelse, særlig 1796
Afslutning af en Handelspagt med England;
holdt ogsaa 1797 Afskedstalen til Washington,
men trak sig derefter tilbage fra det offentlige
Liv. Dog opfordrede han 1798 sine Landsmænd
til kraftig Modstand mod Frankrigs overdrevne
Krav. Hans Skr. udgaves 1854 i 2 Bd og et
Udvalg af hans Taler 1871.
<i>E. E.</i>
</chapter>

<chapter name="Amesbury">
<b>Amesbury</b> [↱e<sub>i</sub>mzbər<sub>i</sub>], By i U. S. A., Stat
Massachusetts, ligger 64 km N. f. Boston. (1910)
9894 Indb. A. har Klædeindustri.
</chapter>

<chapter name="a meta">
<b>a meta</b> (ital.), ordret oversat: for Halvdelen;
i overf. Bet.: for fælles Regning, paa lige
Vinding og Tab. Jævnlig betegnes som
a. m.-Forretning (ell. <sp>Konsortialforretning</sp>)
en Sammenslutning af fl. med det Formaal for
fælles Regning og Risiko at foretage en
Handelsforretning. I Mangel af anden Aftale maa alle
Deltagerne være forpligtede til at bidrage til
Foretagendet i lige Forhold, ligesom Gevinst
og Tab fordeles ligeligt efter Deltagernes Antal.
Den ell. de, som er dispositionsberettigede,
hæfter over for Trediemand og har ved Forretningens
Afslutning at aflægge behørigt Regnskab
og at besørge Opgørelsen med de andre.
<i>C. Th.</i>
</chapter>

<chapter name="Ametabola">
<b>Ametabola,</b> Insekter, der har ufuldstændig
Forvandling.
</chapter>

<chapter name="Ametri">
<b>Ametri</b> (gr.), Mangel paa Symmetri,
Misforhold; tillige Utal, Overmaal; <sp>ametrisk</sp>,
usymmetrisk; umaadelig, uden Grænser.
</chapter>

<chapter name="Ametropi">
<b>Ametropi</b> (gr.), sygelig Afvigelse i Øjets
Brydningsforhold (se <sp>Emmetropi</sp> og <sp>Øje</sp>).
</chapter>

<chapter name="Ametyst (se Kvarts)">
<b>Ametyst,</b> se <sp>Kvarts</sp>.
</chapter>

<chapter name="a mezza voce">
<b>a mezza voce</b> [a-↱mædza-↱vot∫e] eller blot
<sp>mezza voce</sp> (ital.), med halv Stemme, dæmpet.
</chapter>

<chapter name="Amf-">
<b>Amf-</b> (Ord, der savnes herunder, maa søges
under <sp>Amph-</sp>).
</chapter>

<chapter name="amfi">
<b>amfi</b> (gr. Forholdsord, ἀμφί) benyttes
hyppig i Sammensætninger i Bet. af: om, omkring,
paa begge Sider e. l.
</chapter>

<chapter name="Amfiaraos">
<b>Amfiaraos,</b> gr. Sagnheros, Søn af Oikles og
Hypermnestra, gift med Adrastos' Søster Erifyle,
Fader til Alkmaion og Amfilochos, Konge i
Argos, nævnes bl. de Heroer, der var med paa
den kalydoniske Jagt og paa Argonauternes Tog
efter det gyldne Skind. Sagnet, der gjorde ham
til Deltager i »de syvs Tog mod Theben«,
fortalte, at han fra først af nægtede at drage med,
fordi han havde Evne til at forudse det
Tilkommende og vidste, at Toget vilde faa et
ulykkeligt Udfald; men den fordrevne Thebanerkonge,
Polyneikes, bestak hans Hustru, Erifyle, som
derpaa bevirkede, at A. drog med. De fleste
af Krigerne faldt i Kampen; A. endte derimod
sit Liv paa mirakuløs Maade, idet han paa
Flugten i Nærheden af Theben blev opslugt af
Jorden med Heste og Vogn. Baade fl. St. i
Boiotien og i <sp>Oropos</sp> (paa Grænsen mellem
Attike og Boiotien) dyrkedes A. <sp>som en Gud</sp>,
