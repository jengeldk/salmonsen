italieniseret. (<sp>Litt</sp>.: <sp>J. Glax</sp>, »Wintercurort und
Seebad A.« [A. 1903]).
<i>G. Ht.</i>
</chapter>

<chapter name="Abbé">
<b>Abbé</b> [a↱be] (fr.), egl. d. s. s. <sp>Abbed</sp>,
Klosterforstander, fik fra 16. Aarh. en udvidet
Betydning ved. det mellem Pave Leo X og Kong
Frants I afsluttede <sp>Konkordat</sp>, som
tilkendte de franske Konger Ret til at udnævne
<i>abbés commendataires</i> for næsten alle de fr.
Abbedier; disse A. oppebar Indtægterne af
Embedet, men Tjenesten passedes af en <i>prieur
claustral</i>. Største Delen var yngre Sønner af
adelige Familier. Snart førtes Titlen A.
overhovedet af <sp>alle</sp> unge gejstlige; mange af disse
var dog ikke præsteviede. Man saa dem ved
Hoffet og paa alle offentlige Steder i deres
let kendelige Dragt: en sort ell. mørkviolet
Frakke med en lille Krave, ligesom ogsaa deres
Haar var sat paa en ejendommelig Maade.
Da kun faa af dem kunde gøre sig Haab om
at erholde et Abbedi — man kaldte dem
spøgende <i>abbés de Ste. Espérance</i> — fungerede
nogle som Huslærere, Skriftefædre e. l. i
ansete Familier, medens andre helligede sig til
Forfattervirksomheden. A. udøvede stor
Indflydelse paa Selskabslivet og paa den fr. Litt.
i 17. og 18. Aarh., og først med Revolutionen
var deres Rolle udspillet.
</chapter>

<chapter name="Abbe, Cleveland">
<b>Abbe</b> [↱äbi], <sp>Cleveland</sp>, amer. Astronom
og Meteorolog, f. 3. Decbr 1838 i New York,
blev 1860 ansat ved <i>Coast and Geodetic Survey</i>
i Washington, 1867 Assistent ved <i>U. S. Naval
Observatory</i> smst., 1868 Direktør for
Observatoriet i Cincinnati, 1871 Meteorolog ved
<i>Weather Bureau</i> i Washington og fra 1886 Prof.
i Meteorologi ved <i>Columbia University</i>. I
Fagskrifter har A. publiceret en Række astron.
Afh. om Kometer, Stjernetaager o. l. 1873—88
udgav A. <i>Annual summary and review of
progress in meteorology</i>.
<i>J. Fr. S.</i>
</chapter>

<chapter name="Abbe, Ernst">
<b>Abbe</b> [↱a-], <sp>Ernst</sp>, tysk Optiker, f. 23. Jan.
1840 i Eisenach, d. 14. Jan. 1905. A. studerede
i Jena og Göttingen, tog det sidste Sted
Doktorgraden med en fys. Afh., bosatte sig i Jena
1863 som Privatdocent i Matematik, Fysik og
Astronomi og blev ekstraordinær Prof. ved
Univ. 1870. Siden 1866 havde A. staaet i
Forbindelse med Carl Zeiss, der ønskede Hjælp
til Forbedring af Mikroskopet. Denne Hjælp
blev i rigeligt Maal ydet af A., der udarbejdede
Instrumentets Teori med en Grundighed som
ingen anden, og ved hvis Hjælp Værket naaede
op til en ledende Stilling paa Verdensmarkedet.
1875 blev A. Deltager i Forretningen, og da
Zeiss var død (1888), overtog A. helt
Ledelsen. Værket gav nu et stort Overskud, men A.
vilde ikke drive det til egen Fordel; han
oprettede 1891 et kooperativt Foretagende, »Carl
Zeiss Stiftelsen«, til hvilken han overdrog hele
Fabrikationen. Herved sikredes der
Arbejderne gode Vilkaar, samtidig med at Stiftelsen
kunde bortgive store Summer til almennyttige
Øjemed. — Da A. havde set, at de eksisterende
Glassorter ikke var tilstrækkelige til at fjerne
alle Fejl i Mikroskopet, tog han sig for
sammen med Dr. Schott at fremstille ny
Glassorter. Med Statsstøtte oprettedes det
<sp>glastekniske Institut</sp> i Jena, hvorfra der
er udgaaet fortrinlige Glassorter, ikke alene
til optisk Brug, men ogsaa til Fremstilling af
Termometre og kem. Glassager. (<sp>Litt</sp>.:
»Beiblätter zu den Annalen der Physik«, Bd. 29,
S. 1185 [1005]).
<i>K. S. K.</i>
</chapter>

<chapter name="Abbed">
<img>Abbedstav.</img>

<b>Abbed</b> er egl. det syrisk-græske Abbas (hebr.
Ab) ɔ: Fader og brugtes i Oldtiden først som
Æresnavn for Munkene i Alm., snart dog
særlig om Klosterforstanderen, der ogsaa kaldtes
<sp>Arkimandrit</sp> (dette Navn holdt sig i den østerlandske
Kirke). Ordet A. trængte igennem i Vesterland og
blev ved Benediktinerreglen alm. udbredt. Fl. senere
Ordener brugte dog andre Forstandernavne: Prior
(Karteuser, Johannitter, Dominikanere, Karmelitter,
Augustinere), Guardin (Franciskanerne), Superior,
Præpositus, Rector (Jesuitterne) o. s. v.
Fra gl. Tid valgte Munkene selv deres A.; de skulde
ikke tage Hensyn til Alder, men til Dygtighed; Stiftets
Biskop indviede ham. Det fri Abbedvalg strandede dog
snart. Bisperne, der paa Kalkedon-Mødet (451) havde faaet
Tilsyn med Klostrene i deres Stifter, benyttede
i 6. og 7. Aarh. deres Overhøjhed til efter eget
Tykke at indsætte Abbeder. Klostrene kæmpede
herimod og naaede ofte Eksemtion ɔ: hel ell.
delvis Frigørelse fra Bispens Retshøjhed;
umiddelbart under Pavens Værn stilledes enkelte
Klostre (som Fulda), senere stundom hele
Ordener ell. Kongregationer, som Cluniacensere,
Cisterciensere og Præmonstratensere. Tidlig i
Middelalderen udvikledes den Skik, at
Kongerne tog Klostrene under deres Værn, fritog
dem for Afgifter og Ydelser, men indsatte til
Gengæld A. og voldte Klostrene ny Afhængighed.
Karolingerne gjorde endog verdslige
Tjenere og Stormænd til »Lægabbeder«
(<i>Abbacomites</i>), der lod Priorer varetage de egl.
klosterlige Hverv, medens de selv nød deres
Embedes rigelige Indtægter og til største Skade
for Klostertugten holdt Hof bl. Munkene. Selv
da denne Uskik var udryddet, vedblev
Klostrenes Afhængighed af Kongen. Bl. Angelsachserne
havde A. høj Rang og betydelig Magt, bl. de
klosterivrige Irer endog en Stilling som
Clanhøvdingens, hævet over Bispen. A.'s ydre Magt
