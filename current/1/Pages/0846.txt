saakaldte Projektilleje. Ved Bagladekanoner
anbringes de lettere Projektiler af Betjeningsmandskabet
med Hænderne i den bageste Ende
af Kanonens hule Rum, medens de sværere
Projektiler ved Hjælp af en Kran hejses op lige
ud for den bageste Ende af det hule Rum.
Projektilet føres derefter ved Hjælp af en cylindrisk
Stang, en saakaldt Sætter, frem gennem
Kanonen, indtil det kommer paa sin Plads. Ved
Forladekanonerne anbringes Projektilet lige
foran Mundingen og føres derpaa med Sætteren
tilbage gennem Løbet, til det har naaet sin
Plads. Ved de sværeste Projektiler nødes man
til at anvende særlig (f. Eks. hydraulisk) Kraft
for at føre Projektilerne ind i Projektillejet.
<i>H. H.</i>
</chapter>

<chapter name="Ansætning (Søv.)">
<b>Ansætning</b> (Søv.), at stramme Tovværk, f.
Eks. Vant ell. Stag. A. udføres ved Hjælp af
en i Tovets Tamp (Ende) anbragt <sp>Ansætningsskrue</sp>,
der som vist i Fig. bestaar af
et aflangt Jernhylster <i>a</i>, forsynet med en
højreskaaren Spindel <i>b</i> i den ene Ende og en
venstreskaaren Spindel <i>c</i> i den anden Ende.
Naar Jernhylsteret <i>a</i> drejes, strammes Tovet,
ved at de to Spindler <i>b</i> og <i>c</i> nærmer sig til
hinanden. I tidligere Tid anvendte man ikke
Ansætningsskruer, men udførte A. ved Hjælp
af Taljer.
<i>H. P. C.</i>

<img>Ansætning.</img>
</chapter>

<chapter name="Ansættelse af Embedsmænd">
<b>Ansættelse.</b> M. H. t. A. af Embedsmænd
bestemmer dansk Grl.'s § 17, at Kongen
besætter alle Embeder i samme Omfang som
hidtil, men at Forandringer heri kan ske ved L.,
hvilket i stort Omfang er sket. Se i øvrigt
<sp>Embedsmand</sp>.
<i>K. B.</i>
</chapter>

<chapter name="Ansøgninger">
<b>Ansøgninger.</b> Om Ansøgninger, der indgives
til Kongen ell. Ministerierne, er for Danmarks
Vedkommende givet nogle Bestemmelser i Frd.
15. Decbr 1820, der dog paa fl. Punkter er
ændret ved den senere Lovgivning. Af de
f. T. gældende Forskrifter om saadanne A. kan
flg. nævnes. De skal skrives paa »brækket«
Papir, d. v. s. paa hele Ark, hvis første Blad
ved Sammenfoldning er delt i to Spalter.
Paa venstre Spalte angives først Ansøgerens
Bopæl samt Datum og Aarstal og derunder
Ansøgerens Navn og Stilling tilligemed et kort
Resumé af Ansøgningen (hvad den i Alm. gaar
ud paa). Paa højre Spalte og de flg. Sider
skrives den egl. Ansøgning. A. til Kongen,
derunder ogsaa A. om Bevillinger, der meddeles
af Ministerierne <i>ad mandatum</i> (s. d.), stiles »Til
Kongen«. Nogen Følge af, at disse Former ikke
iagttages, er ikke angivet. Den, der forfatter
en A. for en anden, skal nederst paa den
venstre Spalte angive sig som Koncipist, men den
Følge af Forsømmelse heraf, at A. ikke skulde
fremmes, vil næppe blive bragt til Anvendelse
i Nutiden. Derimod kan den, der urigtig
angiver sig som Koncipist, straffes med Bøder.
Selv om en A. er stilet til Kongen, bør den
indgives til vedkommende Ministerium, og saavel
i dette Tilfælde, som hvor Ansøgningen er rettet
direkte til et Ministerium, bør Indsendelsen,
naar Erklæring af den stedlige Øvrighed er
nødvendig, ske gennem denne. Ogsaa
Forsømmelse heraf skulde egl. medføre A.'s
Henlæggelse, men dette overholdes ikke længere,
idet A. af Ministeriet vil blive tilstillet
Øvrigheden til Erklæring. A. om Benaadninger ell.
Dispensationer fra de gældende L. og Anrd.
(derimod ikke A. om Embeder og Bestillinger
ell. A. fra Statens Tjenestemænd, vedrørende
deres Tjenesteforhold) skal stemples til 1 Kr.,
medmindre Ansøgeren er uformuende, og A.
bilægges med troværdig Attest herom (f. Eks.
Attest af Rodemester, Kæmner ell. Sogneraad).
Stempelpligten gælder ogsaa A. til Overøvrighederne
om de kongelige Bevillinger, de er
bemyndigede til at udlevere, f. Eks.
Skilsmissebevillinger. Om Formen for A. til
underordnede Myndigheder indeholder Lovgivningen
ingen alm. Bestemmelser, og heller ikke er
saadanne A. stempelpligtige uden for det lige
nævnte Tilfælde, hvor A. i øvrigt ikke bør stiles
til Overøvrigheden selv, men til Kongen. Om
alle A. til offentlige Myndigheder gælder det
derimod, at de ikke maa indeholde utilbørlige
ell. usømmelige Udtryk, da Ansøgeren i modsat
Fald kan straffes med Bøder (Strfl. § 227).
Endelig bemærkes, at den, der i en ham vedk. Sag
har indgivet A. til Embedsmænd ell. kommunale
Autoriteter, naar Ansøgningen ikke
bevilges, er berettiget til een Gang at erholde
Afskrift af de i Sagen afgivne Erklæringer ell.
Lejlighed til at tage Afskrift af dem; dog gælder
dette ikke om A. om Embeder ell. Bestillinger
ell. om A. om Fritagelse for Tiltale ell.
Eftergivelse ell. Formildelse af ikendte Straffe (L.
2. Febr 1866).
<i>P. J. J.</i>
</chapter>

<chapter name="antafroditiske Midler">
<b>antafroditiske Midler</b> (<i>Antafrodisiaca</i>),
Lægemidler, der kan nedstemme ell. ophæve den
sygelig forstærkede Kønsdrift (modsat
<i>Afrodisiaca</i>). Som saadanne Midler kan nævnes
Bromkalium, Kloral, Kamfer, Lupulin. Virkningen af
disse Midler er dog usikker og i alt Fald kun
forbigaaende; ved Ophør af Brugen vender de
gamle Forhold tilbage. Selv ved kronisk
Morfinisme (og kronisk Tobaksforgiftning) ser man
ofte den hermed undertiden flg. Svækkelse af
Kønsdriften ophøre efter længere Tids Ophør
med Brugen af Giften, og det samme gælder
ved den kroniske Arsenikforgiftning. Vigtigere
end den medikamentelle er derfor den <sp>diætetiske</sp>
Behandling, der bestaar i en sundhedsmæssig
Ordning af Vedkommendes hele Levevis,
anstrengende, men sundt, aandeligt og
legemligt Arbejde, Undgaaelse af alt, hvad der
kan pirre Kønsdriften, hos unge Individer
stadigt Opsyn o. s. v.
<i>Lp. M.</i>
</chapter>

<chapter name="Antagonisme">
<b>Antagonisme</b> (gr.), Medvirken; benyttes i
Lægekunsten om den indbyrdes modsatte
Virkning af forsk. Lægemidler (især Gifte); ved
samtidig Brug svækkes ell. ophæves paa denne
Maade stundom det enkelte Middels Virkning.
A. findes f. Eks. mellem Atropin og Morfin.
Man taler ogsaa om A. mellem Sygdomme, der
antages gensidig at udelukke hinanden.
<i>Lp. M.</i>
</chapter>

<chapter name="Antagonist">
<b>Antagonist</b> (gr.), Modstander, Modpart.
</chapter>

<chapter name="Antaios">
<b>Antaios</b>, efter det gr. Sagn Søn af Poseidon
og Gaia (Jorden), ligesom andre
