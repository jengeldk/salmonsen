der er samlede i 10—14 cm lange Aks i
Spidsen af Skuddene; Støvdragerne er gule.
Formeres ved Frøudsæd.
<i>L. H.</i>
</chapter>

<chapter name="Amorphus">
<b>Amorphus</b> [-fus] (gr.), et ganske uformeligt
Misfoster, hvor man ikke kan skelne de enkelte
Dele som Hoved, Ekstremiteter o. s. v.
</chapter>

<chapter name="Amorsen, Søren Thomsen">
<b>Amorsen</b> [↱a.-], <sp>Søren Thomsen</sp>, sønderjysk
Politiker, f. 1831 i Hennebjerg, Ribe Amt.
Efter at have lært Handelen fik han Plads som
Kommis i Haderslev, drev siden i nogle Aar
egen Forretning der, udnævntes 1862 til
svensk-norsk Vicekonsul og blev 1875 Direktør for den
da oprettede »Haderslev Bank«. I denne Stilling
virkede han med anerkendt Dygtighed i over
25 Aar, indtil han efter eget Ønske fratraadte
den. Efter 1864 fik A. en fremskudt Post som
en af Lederne for det danske Borgerskab i
Haderslev. Han blev Formand for det 1894
stiftede »Kirkelige Samfund for Haderslev og
Omegn« og stod i en Aarrække i Spidsen for
»Kommunalforeningen« i samme By. Endelig
valgtes han 1894 ind i »den nordslesvigske
Vælgerforening«'s Bestyrelse, hvor han havde Sæde
indtil 1907, da han nedlagde sit Mandat. A.
ledede 1884 det store Besøg af Sønderjyder i
Vestjylland, hvilket kostede ham hans Konsulat,
idet den svensk-norske Regering, paa Foranledning
af Preussen, opfordrede ham til at søge
sin Afsked.
<i>H. L. M.</i>
</chapter>

<chapter name="Amortisation">
<b>Amortisation</b> betyder i Alm. en Gælds
Nedbringelse ell. fuldstændige Afbetaling ved Hjælp
af bestemte Rater, der betales i fastsatte
Terminer. I Kreditforeninger foregaar A. af
Laantagernes Gæld i Alm. paa den Maade, at der
f. Eks. hvert Aar betales 4 % af Gældens
oprindelige Beløb, hvoraf de 3 1/2 % af den til
enhver Tid resterende Gæld er Rente, medens
Resten er A., ved hvilken Gælden altsaa i
Løbet af et vist Antal Aar er helt tilbagebetalt.
Ang. Spørgsmaalet om, hvorledes Ratens
Størrelse skal beregnes, naar Aaremaalet er givet
og omvendt, henvises til <sp>Annuitet</sp>. I øvrigt
benyttes A. ogsaa om enhver ratevis foreg.
Tilbagebetaling, selv om Raternes Størrelse og
Terminernes Antal ikke er fastsatte forud. Ved de
af Kreditforeningerne udstedte Kasseobligationer
foregaar A. paa den Maade, at der i hver
Termin udtrækkes et saa stort Beløb, som der
fra Laantagernes Side er blevet tilbagebetalt til
Kreditforeningen, hvilket Beløb kan være
vekslende fra Termin til Termin. Ligesom ved et
Lotteri trækkes der et saa stort Antal Numre,
som svarer til Amortisationskvotens Beløb, og
de Kreditorer, hvis Obligationer har de Numre,
der er blevne trukne, faar da deres Obligationers
Paalydende udbetalt. A. kan ogsaa foregaa
ved Indkøb, ɔ: derved, at Debitor i det aabne
Marked køber et saa stort Antal af Obligationerne,
som svarer til Amortisationskvotens
Beløb, og derefter tilintetgør disse. Ved
amortisable Statslaan er det ofte fastsat, at Staten
kan vælge, om den vil benytte Udtrækning ell.
Indkøb. I saadanne Tilfælde lader Staten sig i
sit Valg lede af Obligationernes Kurs. Naar
denne er under pari, er det fordelagtigst at
bruge Indkøb; naar den er over pari, er
Udtrækning det fordelagtigste. Ved nogle Laan
er det fastsat, at de udtrukne Obligationer
udbetales med mere end deres paalydende Værdi,
hvorom nærmere under <sp>Præmielaan</sp> og
<sp>Statslaan</sp>. Endelig bruges A. ogsaa identisk
med <sp>Afskrivning</sp> som Betegnelse for de
Beløb, hvormed man i Bøgerne lidt efter lidt
nedskriver et Aktiv, f. Eks. en fast Ejendom.
<i>(E. M.). C. Th.</i>
</chapter>

<chapter name="Amortisationsfond">
<b>Amortisationsfond,</b> en Fond, paa hvilken
man efterhaanden opsamler Beløb til en Gælds
Tilbagebetaling.
</chapter>

<chapter name="amor vincit omnia">
<b>amor vincit omnia</b> (lat.: »Kærligheden
overvinder alt«), en gammel Sentens, som i Kunsten
tit er blevet fremstillet allegorisk ved et
Billede af Elskovsguden, der betvinger en Løve.
<i>C. B.</i>
</chapter>

<chapter name="Amoræer">
<b>Amoræer</b> (Amoraim »Talere«) kaldtes de
jødiske Lærde, som, efter at Mishna var samlet,
beskæftigede sig med Udtydning og Udvidelse
af dennes Lovstof (se <sp>Talmud</sp> og <sp>Israel</sp>).
</chapter>

<chapter name="Amos">
<b>Amos,</b> den ældste Profet, hvis Taler er samlede
i det Gl. Test. Hans Optræden fandt St. under
Jeroboam II ved Midten af 8. Aarh. f. Kr. Han
erklærer selv, at han ikke er Profet ell.
»Profetsøn« (ɔ: Medlem af et Profetsamfund), men
en Hyrde og Dyrker af Morbærfigentræer, »men
Jahve tog mig fra Hjorden, og Jahve sagde til
mig: Gaa hen og profeter for mit Folk Israel«
(7, 14 ff.). Fra sit Hjem i Tekoa (i Juda) begiver
han sig da til Nordrigets Hovedhelligdom Betel,
hvor han, antagelig under en Fest, forkynder
de forsamlede Skarer Helligdommens Ødelæggelse,
Rigets Fald og Kongehusets Omstyrtelse.
Overpræsten Amasja anklager A. for hans
revolutionære Taler og faar ham udvist. —
Baggrunden for A.'s Optræden er Rigets
Opblomstring og Velstand under Jeroboam II; Folket
ser i Rigets Fremgang et Bevis for, at »Jahve
er med dem« (5, 14), og venter trygt en »Jahve's
Dag« (5, 20), der skal bringe Lykken til
Fuldkommenhed. For A. er denne Lykke hul. Der
skal komme en »Jahve's Dag«, siger han, men
med Ulykke og Forfærdelse, idet Assyrerne
falder ind og plyndrer Landet (saavel som
Nabolandene, Kap. 1—2). A. ser dette som en
nødvendig Følge af den indre Tilstand i Folket:
de Rige, ikke mindst Kvinderne (4, 1 ff.), lever
i Vellevned i deres »Elfenbenspaladser«, de
træder den Fattige under Fødder (5, 11), sælger
ham som Slave for en Ubetydeligheds Skyld
(8, 6), bedrager i Handel (8, 5), tager mod
Bestikkelse, »forvandler Retten til Malurt« (5, 7).
Deres Kultus er yppig og ingen virkelig
Jahve-Kultus, deres Tryghed en Synd. Med
lidenskabelig Kraft skildrer A. dette Samfunds
Sammenstyrtning; men han opfordrer det samtidig til
at »søge Jahve«, thi da »skal I leve« (5, 6). Om
A. har næret noget Haab i den Retning, har
det i hvert Fald været ringe, og den Skildring
af Israels Frelse, som ender hans Bog (Slutn.
af Kap. 9), stammer næppe fra ham selv.
<i>J. P.</i>
</chapter>

<chapter name="Amosis (se Amasis)">
<b>Amosis,</b> se <sp>Amasis</sp>.
</chapter>

<chapter name="amour">
<b>amour</b> [a↱mu.r], Pl. <sp>amours</sp> [a↱mu.r] (fr.),
Kærlighed; Elsker, Elskerinde. <sp>Postillon
d'amour</sp> [påsti↱jǡ-d-a↱mu.r], Overbringer af
Kærlighedsbreve, Kærlighedsbud. — <sp>amourette</sp>
[amu↱ræt], flygtigt Kærlighedseventyr.
</chapter>

<chapter name="Amourettetræ">
<b>Amourettetræ</b> [amu↱ræt<sub>ə</sub>-], en tung, haard,
rødgul Træsort med brune Aarer, der faas af
