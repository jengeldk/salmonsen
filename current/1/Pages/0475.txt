A. (1500—50), berømt Retslærd, Prof. i Pisa, blev
som Modstander af Medicierne forjaget og døde
som Advokat i Rom. Af hans Sønner er særlig
den yngste, <sp>Ippolito</sp>, bekendt; han beklædte
(1592—1605) Pavestolen under Navnet Clemens
VIII. Af næste Slægtled maa særlig omtales
<sp>Cinzio</sp> og <sp>Pietro A.</sp>, der tog sig af Torquato
Tasso, da denne syg og forfulgt kom til Rom
kort før sin Død (Digteren dedicerede dem
derfor sin <i>Gerusalemme conquistata</i>). — I en
Familien tilhørende Villa paa Monte Quirinale
bevaredes det berømte antikke Freskomaleri, som
kaldes »det Aldobrandinske Bryllup«, var
erhvervet af Kardinal Cinzio A. og nu er i det
vatikanske Bibliotek. Ogsaa i Frascati er der en
»Villa A.«, der hører til de største og smukkeste
i Roms Omegn. — Baade den florentinske og
den romerske Gren er uddøde, og den
sidstnævntes Ejendomme er tilfaldne Borgheserne.
<i>(E. G.). E. M-r.</i>
</chapter>

<chapter name="Aldobrandinske Bryllup">
<b>Aldobrandinske Bryllup</b> er Navnet paa et
stort 1,20 m højt og 6,60 m bredt, antikt
Freskomaleri, som blev fundet 1606 i Nærheden af
Kirken Santa Maria Maggiore i Rom, der, hvor
fordum Mæcenas' Haver laa. Navnet har det
faaet efter dets første Ejer, Kardinal
Aldobrandini; siden 1818 er det blevet opbevaret i
det vatikanske Bibliotek. Maleriet, som hører til
de bedste af de hidtil fundne, antikke Billeder,
er klart og lyst i Farven og har en reliefagtig
Karakter i Anordningen af Figurerne. Disse er
fordelte i tre Grupper: i Midten, i Brudekamret,
sidder Bruden med det lange Slør, en Kvinde
ved hendes Side (tydet som Peitho, Overtalelsens
Gudinde) taler fortrolig og indtrængende
til hende; i et andet Værelse til venstre i
Billedet har Kvinder travlt med at gøre Badet i
Stand; uden for Brudekamret (til højre)
foregaar Ofringen under Musik. Bindeleddet mellem
Grupperne danner en, ung Kvinde med Skaal og
Salvefad samt Brudgommen, der sidder
ventende ved Brudekamrets Tærskel. — Om Bet.
af dette Maleri har der været Uenighed;
nutildags er man kommet bort fra de forskellige
Fortolkninger i mytologisk og allegorisk-mytisk
Retning (Winckelmann forklarede det som
Peleus' og Thetis' Bryllup) og ser simpelt hen
i Billedet et Genrebillede, en Skildring af et
Bryllup hos Grækerne, thi A. B. er sikkert malet
efter et græsk Forbillede. (<sp>Litt</sp>.: <sp>Böttiger</sp>,
»Die A. Hochzeit« [Dresden 1810]; Afhandling af
<sp>Förster</sp> i »Archæol. Zeitung« 1874]).
<i>A. Hk.</i>

<img>Det Aldobrandinske Bryllup (Rom, Vatikanet).</img>
</chapter>

<chapter name="Aldol">
<b>Aldol,</b> C<sub>4</sub>H<sub>8</sub>O<sub>2</sub> ell. CH<sub>3</sub>.CH(OH).CH<sub>2</sub>.CHO, er
β-Oxysmørsyrens Aldehyd og dannes ved
Indvirkning af kold Saltsyre paa en Blanding af
Aldehyd og Vand; det er en farveløs Vædske af
Vægtfylde 1,1208 ved 0° og Kogepunkt 100° (i
Vacuum); ved Destillation under alm. Lufttryk
spaltes det i Krotonaldehyd og Vand; ved længere
Tids Opbevaring gaar det over til en polymer
Forbindelse, Paraldol (C<sub>4</sub>H<sub>8</sub>O<sub>2</sub>)<sub>n</sub>, der er
krystallinsk.
<i>O. C.</i>
</chapter>

<chapter name="Aldoser">
<b>Aldoser,</b> <sp>Aldohexoser</sp>, Betegnelse for
saadanne Sukkerarter (Monosakkarider), som
indeholder en Aldehydgruppe, CHO, og altsaa er
<sp>Aldehydalkoholer</sp>, f. Eks. Glykose,
CH<sub>2</sub>OH (CHOH)<sub>4</sub>CHO (smlg. <sp>Aldehyd</sp>).
</chapter>

<chapter name="Aldoximer">
<b>Aldoximer,</b> Forbindelser, der dannes ved
Indvirkning af Hydroxylamin paa Aldehyder,
f Eks.:
<table>
<td c>CH<sub>3</sub>CHO<td c>+ H<sub>2</sub>N.OH<td c>= H<sub>2</sub>O + CH<sub>3</sub>.CH.NOH
<td c>Aldehyd<td c>Hydroxylamin<td c>Ætylaldoxim.
</table>
Det er i Alm. flygtige Vædsker, der forholder
sig analogt med Acetoximerne, kun forvandles
de af Syreklorider til Nitriler.
<i>O. C.</i>
</chapter>

<chapter name="Aldrich, Thomas Bailey">
<b>Aldrich</b> [↱å.£dr<sub>i</sub>t∫ ell. ↱å.£dr<sub>i</sub>dз], <sp>Thomas
Bailey</sp> (1836—1907), amerikansk Novellist og
Digter. Han redigerede flere Tidsskrifter og
blev 1881 Redaktør af Boston-Tidsskriftet <i>The
Atlantic Monthly</i>, for hvilket han har skrevet
fl. af sine Noveller. De bedst kendte af hans
Fortællinger er: <i>The Story of a Bad Boy</i> (en
Skoledrengehistorie, oversat paa Dansk),
<i>Prudence Palfrey</i> (oversat paa Dansk). Han
fortæller underholdende, og hans Sprog er jævnt
og naturligt; hans Evne magter baade det
humoristiske og det stemningsfuldt gribende. Han
har ogsaa udgivet fl. Digtsamlinger. Hans
samlede Arbejder (i 8 Bd) udkom 1897.
<i>(Ad. H.). I. O.</i>
</chapter>

<chapter name="Aldridge, Ira">
<b>Aldridge</b> [↱å.£dr<sub>i</sub>dз], <sp>Ira</sp>, Skuespiller af
Negerrace, f. 13. Apr. 1804 (ell. 1810) i Bellair
ved Baltimore, d. 7. Aug. 1867 i Lodz i Polen.
Faderen var Missionær og ønskede, at Sønnen
skulde følge ham efter i denne Gerning. A. følte
imidlertid intet Kald hertil, men en ubetvingelig
Lyst til at blive Skuespiller; han lod sig fæste
som Tjener hos den engelske Skuespiller
Edmund Kean for paa nært Hold at studere
