Skuespilkunst. Med Kean fulgte A. til England og
debuterede ikke uden Held som Othello paa
Royalty-Teatret i London; derimod vandt han
intet Bifald hos sine Landsmænd, da han 1830
optraadte i Baltimore. Han vendte derfor
hurtig tilbage til England og spillede nu i mange
Aar — til sidst som Direktør for et stort Selskab
— rundt om i England, bestandig uden for
London; i 1850'erne foretog han med sit
Selskab en omfattende Rundrejse paa Fastlandet;
paa denne gæstede han bl. a. Stockholm. Efter
Rejsens Slutning forsøgte han 1857 sine Kræfter
i London, men hans Spil gjorde nu her paa
Covent-Garden-Teatret ingen Lykke, og han tog
atter fat paa sit omflakkende Liv. Som hans
Hovedroller nævnes Othello, Shylock, Macbeth
og Richard III. Han raadede over stor Kraft og
fremstillede særlig de menneskelige Lidenskaber
i Oprør, men ogsaa for de blidere Følelser fandt
han Udtryk.
<i>A. A.</i>
</chapter>

<chapter name="Aldrovanda">
<b>Aldrovanda,</b> Slægt af Soldugfam. med kun
een Art, <i>A. vesiculosa</i> L. (se Fig.), der er en
rodløs, flydende Vandplante, hvis tynde
Stængel stadig raadner bort i den bageste Ende;
Bladene er kransstillede (indtil 8 i Kredsen), de
øverste er meget tæt samlede og danner om
Efteraaret Vinterknopper, der synker til Bunds,
men i det flg. Foraar atter stiger op til
Overfladen for at fortsætte Væksten; de smaa, hvide
Blomster sidder enkeltvis. Det mest ejendommelige
ved A. er dens Blades Bygning. Den opadtil
vingeformede Stilk ender med 4—7 Børster,
inden for hvilke den næsten kredsrunde Plade
er anbragt. Bladpladens to Halvdele kan klappe
sammen som Skallerne paa en Musling, og dets
indvendige Flade er udstyret med pirrelige
Børster, Papiller og firearmede Haar; den Vædske,
som Papillerne afsondrer, er i Stand til at
opløse dyriske Bestanddele. Den forekommer i
Norditalien og Sydfrankrig, rimeligvis overført
fra Indien.
<i>A. M.</i>

<img><i>Aldrovanda vesiculosa</i>.</img>
</chapter>

<chapter name="Aldrovandi, Ulisses">
<b>Aldrovandi,</b> <sp>Ulisses</sp>, ital. Naturforsker
(1522—1605). 1549 blev han, mistænkt for
Kætteri, kastet i Fængsel og sad nu fanget i Rom
til Pave Paul III's Død. Derefter tog han med
Iver fat paa Naturvidenskaben og blev Professor
i Medicin i Bologna og nogle Aar senere
Direktør for den af ham grundlagte botaniske Have
smst. A., der af sin Samtid blev kaldet
Naturhistoriens <i>Pontifex maximus</i>, udgav i sit 77. Aar
1. Del af sit store, zoologiske Arbejde
<i>Ornithologia</i> (3 Bd, 1599—1603), som fortsattes med
Behandlingen af Insekterne og lavere Dyreformer;
desuden har han skrevet talrige andre skattede
Værker (hans samlede Værker udgør i
Bologna-Udgaven 14 Folianter), af hvilke skal
nævnes <i>Dendrologia naturalis</i> (1668; 3.0pl. 1690].
Efter ham har Planteslægten <i>Aldrovanda</i> faaet
sit Navn.
<i>V. A. P.</i>
</chapter>

<chapter name="Aldus Manutius (se Manutius)">
<b>Aldus Manutius</b> [↱al-], se <sp>Manutius</sp>.
</chapter>

<chapter name="Ale">
<b>Ale</b> [e<sub>i</sub>£], <sp>Pale A.</sp> er et ved Overgæring
fremstillet eng. Øl, der er fremstillet af en
meget ekstraktrig, glykoseholdig Urt, og som
indeholder c. 6 Vægtprocent Alkohol.
<i>K. M.</i>
</chapter>

<chapter name="Alea">
<b>Alea</b> [↱a-], gl. Stad i det nordøstlige Arkadien,
S. f. Stymfalos, med en Helligdom for <i>Athena
A.</i> (det berømte Tempel i Tegea for den samme
Gudinde var en Aflægger heraf). A. var en af
de Byer, hvis Indbyggere 368 f. Kr. førtes til
det nyanlagte Megalopolis. Rester af dens svære
Fæstningsmure er endnu bevarede i Nærheden
af Landsbyen Bugiati.
<i>C. B.</i>
</chapter>

<chapter name="alea jacta est">
<b>alea jacta est</b> (lat.), »Terningerne er
kastede«, berømt Ytring af Cæsar, da han
overskred Rubico og dermed begyndte Borgerkrigen;
nu alm. som Talemaade i Bet.: det afgørende
Skridt er gjort.
</chapter>

<chapter name="Aleander, Hieronymus">
<b>Aleander,</b> <sp>Hieronymus</sp>, Kardinal
(1480—1542), Lægesøn fra Motta paa Grænsen mellem
Friaul og Istrien, studerede først Medicin,
dernæst Humaniora og Teologi. Han stod i
Forbindelse med Erasmus og nød stor Anseelse blandt
Humanister. Allerede Pave Alexander VI brugte
ham i sin Tjeneste, Kong Ludvig XII kaldte
ham 1508 til Paris-Universitetet som Professor
i Græsk, 1516 gjorde Leo X ham til Bibliotekar
ved Vatikanet, men først efter at Karl V var
valgt til Kejser, fik han som pavelig Legat for
Tyskland Lejlighed til at gribe ind i de
verdenshistoriske Begivenheder. Alle Midler brugte
han for at faa den reformatoriske Bevægelse
kvalt, paa Rigsdagen i Worms spillede han
Hovedrollen, og Rigsakten mod Luther var hans
Værk. Til Løn herfor blev han 1524 Ærkebiskop
i Brindisi, Medlem af den pavelige
Reformkommission af 1537 og 1538 Kardinal.
<i>L. M.</i>
</chapter>

<chapter name="Aleardi, Aleardo">
<b>Aleardi,</b> <sp>Aleardo</sp>, ital. Lyriker, f. 4. Novbr
1812 i Verona, d. 17. Juli 1878 smst. Han var
opr. Jurist, men fik som politisk mistænkt ingen
Ansættelse. I de italienske, revolutionære
Bevægelser midt i 19. Aarh. deltog han ivrig,
navnlig i Venetianernes Rejsning mod Østerrig, og
sammen med Daniele Manin fik han 1848 det
Hverv at udarbejde en Valglov. Senere sendtes
han som Udsending af den provisoriske Regering
til Paris, levede derpaa en Tid i Firenze,
men blev 1852 paa en Rejse i Lombardiet
opsnappet af Østerrigerne og fængslet i Mantua;
