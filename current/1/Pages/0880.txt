<table>
<td 2><td>b.<td>A. mod Æggehvidestoffer i <sp>formede</sp><br>Bestanddele (Celler): Agglutinin (s. d.).<br>Amboceptor (s. d.).
</table>

Muligvis er fl. af de under 3) nævnte A. kun
forsk. Ytringsformer af et og samme Substrat.

De formede Bestanddele, som de under 3) b.
nævnte A. er rettede imod, er væsentligt <sp>Bakterier</sp>
ell. saadanne Celler, som forekommer i
Organismen som fri Enkeltindivider:
Blodlegemer (røde og hvide), Spermatozoer. De første
sammenfattes under Betegnelsen <sp>antibakterielle A.</sp>,
de sidste benævnes ofte (mindre
rigtigt) <sp>Cytotoksiner</sp> (κύτος, = en Celle).
4) <sp>Opsonin</sp> (s. d.) og <sp>Tropin</sp> (s. d.).
<i>O. T.</i>
</chapter>

<chapter name="Antistrofe">
<b>Antistrofe</b> [↱an-) (gr.), Modstrofe, se <sp>Strofe</sp>.
</chapter>

<chapter name="Antisyfilitika">
<b>Antisyfilitika,</b> Lægemidler mod Syfilis.
</chapter>

<chapter name="Antitaurus (se Taurus)">
<b>Antitaurus</b>, se <sp>Taurus</sp>.
</chapter>

<chapter name="Antitese">
<b>Antitese</b> (græsk ἁντίθεσις), Modsætning, se <sp>Tesis</sp>.
</chapter>

<chapter name="Antithermin">
<b>Antithermin,</b> Fenylhydrazin-Lævulinsyre,
blev 1887 anbefalet af Nicot som Febermiddel.
</chapter>

<chapter name="Antithyreoidin">
<b>Antithyreoidin</b> [↱an-]. Et mod Thyreoideakirtlens
(Skjoldbruskkirtlens) Sekret rettet
Produkt, der formodes at neutralisere det nævnte
Sekrets Virkning. A. antages at findes i Blodet
hos Dyr, paa hvilke Skjoldbruskkirtlen
operativt er fjernet. Dette er dog en hidtil ubevist
Paastand, men Antagelsen har givet Anledning
til, at Patienter, der er lidende af Basedow's
Sygdom (s. d.), behandles med Indgift af tørret
Blod (oftest i Tabletform) fra Geder ell. Heste,
paa hvilke man har borttaget Skjoldbruskkirtlen.
Basedow's Sygdom skyldes nemlig efter al
Sandsynlighed for en stor Del en Overproduktion
af den oftest forstørrede Skjoldbruskkirtels
Sekret.
<i>O. T.</i>
</chapter>

<chapter name="Antitoksiner">
<b>Antitoksiner.</b> Disse dannes ved Indsprøjtning
i Organismen af Toksiner (<sp>Bakterietoksiner</sp>:
særlig Difteri, Stivkrampe, Dysenteri
[ikke alle skadelige Bakterier danner
Toksiner], <sp>dyriske Toksiner</sp>: Slangegift,
forskellige Leddyrs Gift etc.). De er i Stand til,
saavel i Reagensglas som i den levende Organisme
at forene sig med og derved neutralisere
Toksinet. Som alle Antistoffer (s. d.) er hvert
enkelt Antitoksin specifikt ɔ: rettet kun mod det
Antigen (s. d.), der har givet Anledning til dets
Dannelse; Difteriantitoksin f. Eks. er fuldstændig
uvirksomt over for Stivkrampetoksin.
Hvorledes Antitoksinet forbinder sig med Toksinet til
et uvirksomt Produkt, er endnu ikke fuldt
opklaret. Nogle har ment, det drejer sig om en
kemisk Forbindelse som mellem en Syre og en
Base, der danner et Salt, andre lægger Hovedvægten
paa fysikalske Processer. Antitoksiske
Sera bruges i stor Udstrækning i Kampen mod
forsk. Infektionssygdomme. Til dette Brug
immuniseres større Dyr (oftest Heste) ved
gentagne Indsprøjtninger af det paagældende
Toksin. Ved at foretage Indsprøjtningerne kunstret
(forsigtigt stigende Mængder) kan det lykkes at
drive Antitoksinholdigheden i Dyrets Serum op
i antagelige Højder, uden at Dyret bliver sygt
under Immuniseringsprocessen. Efter
Aareladning af Dyret skilles Blodserum fra
Blodlegemerne, kun Serum indeholder Antitoksinet.
Indsprøjtes saadant Serum i Menneskets
Organisme, gives der derved denne et vist
Antitoksinindhold. Dette benævnes <sp>passiv</sp>
Immunisering, fordi det er det færdigdannede
Antitoksin, der umiddelbart ved Indsprøjtningen
meddeles, i Modsætning til <sp>aktiv</sp> Immunisering,
hvor Antitoksinet dannes af Organismen
selv som Reaktion mod det indførte Toksin. Da
den aktive Immunisering tager en vis Tid (Uger
ell. Maaneder), har man ved Behandling af
Sygdomme, fremkaldte af Toksin, kun Brug for en
passiv Immunisering, hvorved Antitoksinmængden
<sp>straks</sp> kan bringes op i den ønskede
Højde.
<i>O. T.</i>
</chapter>

<chapter name="Antitrinitarier">
<b>Antitrinitarier,</b> Modstandere af Treenighedslæren.
</chapter>

<chapter name="Antitype">
<b>Antitype</b> [↱an-] (gr.), tilsvarende Billede, Afbillede, Kopi.
</chapter>

<chapter name="Antitypi">
<b>Antitypi</b> (gr.) er et Ord, der bruges hos
Stoikerne og i den nyere Tid hos Gassendi og
Leibniz. Hos den sidste betegner A. den Egenskab
hos et Legeme, at det, foruden at opfylde
Rum, hindrer andre Legemer i at indtage
samme Rum som det selv.
<i>A. T-n.</i>
</chapter>

<chapter name="Antium">
<b>Antium</b> [↱an-], nu <sp>Porto d'Anzio</sp>, gl. By i
Latium, regnedes for Volskernes Hovedstad,
Den laa ved en Pynt paa Kysten, omtr. 55 km
S. f. Rom. Den blev tidlig afhængig af Rom,
men faldt fl. Gange fra og blev erobret paa ny,
sidst 338 f. Kr., da Romerne smykkede
Talerstolen (<i>Rostra</i>) i Rom med Snablerne af de fra
A. erobrede Krigsskibe. A.'s Søfart, som opr.
havde været af stor Bet., gik efterhaanden
tilbage, men Nero byggede en ny Havn og tillige
en prægtig Villa, hvoraf der endnu findes
enkelte Rester. I den romerske Kejsertid, ligesom
allerede i Republikkens sidste Tid, var A. for
øvrigt et yndet Sommeropholdssted, og mange
Stormænd havde her deres Landsteder. Man har
ogsaa i A. fundet adskillige Kunstværker fra
Oldtiden, f. Eks. den belvederiske Apollon og
den borghesiske Fægter. Fra gl Tid fandtes her
et berømt Tempel for Fortuna. I Middelalderen
gik A. stærkt tilbage; Søfarten maatte opgives
af Frygt for Saracenerne, og Havnen sandede
til. I vore Dage er A. paa ny i Opsving og er
et yndet Badested.
<i>H. H. R.</i>
</chapter>

<chapter name="Antivari">
<b>Antivari,</b> <sp>Bar</sp>, By i Montenegro, ligger 40 km
SV. f. Cetinje og 5 km fra Adriater-Havet, har
et smukt, fra den venetianske Tid stammende
Citadel, der hæver sig tæt ved Byen paa en
fremspringende Klippe. Den tidligere betydelige
Handelsstad har endnu ikke forvundet den
ødelæggende Belejring 1877 og tæller kun c. 1500
Indb. Havnen er ikke dyb nok for store
Fartøjer, men anløbes af Kystdampere. A. blev
afstaaet til Montenegro 1878.
</chapter>

<chapter name="Antivivisektion (se Vivisektion)">
<b>Antivivisektion</b> [↱an-], se <sp>Vivisektion</sp>.
</chapter>

<chapter name="Antlia (se Luftpumpen)">
<b>Antlia</b> [↱an-] (astron.), se <sp>Luftpumpen</sp>.
</chapter>

<chapter name="Antocci (se Antipoder)">
<b>Antocci</b> [-↱ø.ki], se <sp>Antipoder</sp>.
</chapter>

<chapter name="Antofagasta">
<b>Antofagasta,</b> 1) Prov. i den sydamerikanske
Republik Chile (indtil 1883 i Bolivia), omfatter
en stor Del af Atacama med talrige Vulkaner
og en Række Saltsumpe paa Højsletten mellem
Andes-Kæderne, 120718 km<sup>2</sup> med (1910) 118718
Indb. A. er i Tilvækst ved Benyttelsen af Boraks-
og Salpeterlejerne samt Sølvminerne ved
Caracoles. 2) Hovedstad i Prov. A. med (1907) 32496
Indb., vigtig Handel og store Salpeterlejer, hvis
Benyttelse gav Anledning til Krigen mellem
