m. m. hindrer, at
der kan opstilles
nogen fælles Norm,
der kan følges i
Blinde; men eet er
man enig om,
nemlig: at den ideale
Form for A. er
Hjemmet i det
fritbeliggende, velindrettede Hus,
omgivet af en lille
Have med Bolig for
1 Familie, der
efterhaanden ved smaa,
regelmæssige Afdrag
kan blive
Husets Ejer. Den
ideale Form kan kun
vanskelig naas, da
den er den kostbareste
navnlig i
Byerne, hvor
Grundene er dyre; der
maa da slaas af
paa Fordringerne.
Man opfører A.
efter 2 forskellige Systemer, Pavillon- ell.
Kottagesystemet og Bloksystemet. Efter det
første ligger Boligerne i fritliggende, en- ell.
toetages Huse med Beboelse for 1—4 Familier;
efter det andet indrettes de i fleretages, oftest
sammenbyggede Huse med Boliger for mange
Familier. Fra mange Sider har man søgt at
fastslaa Grundbestemmelser til Vejledning.
Saadanne Bestemmelser maa vedrøre ikke alene
den konstruktive, hygiejniske og økonomiske
Side af Sagen, men tillige tilfredsstille de
fornødne moralske Krav og modificeres efter
bestaaende Love og Anordninger. Rent eksempelvis
maa Byggegrundene være sundt beliggende
og beskafne, Husene skal anbringes paa den
rette Maade m. H. t. Verdenshjørnerne,
Rummene til hver Bolig maa være saa tilstrækkelige
i Kubikindhold, at der er mindst 10—12 Kbm. Luft
til en Voksen og det halve til et Barn (under 10
Aar), og saa rigelige i Tal, at der kan sondres
mellem de to Køn; der maa sørges for regelmæssig
Luftfornyelse, Vand-Til- og Afledning,
Kogeinstallationer o. s. v., de forsk. Boliger maa
bestemt afsondres fra hverandre og alle
intimere Fælleslokaliteter undgaas; Støtte i Retning
af Skattelempelser, Ordning af Kommunikationsmidler,
Indførelse af lovmæssig Boliginspektion;
Myndighedernes Ret til at ekspropriere usunde
Boliger, Bygninger, ja endog hele Kvarterer,
Erhvervelse af Ret til at udføre Reparationer paa
Ejerens Bekostning m. v. maa søges hos Stat
ell. anden Myndighed, der næppe selv bør
optræde som Bygherre, men overlade dette til
det private Initiativ, o. s. fr. Naar A. indrettes
paa den for hvert Tilfælde bedste Maade i
økonomisk, teknisk og administrativ Henseende,
viser Erfaringerne rundt om fra, at de oftest har
en god og forædlende Indflydelse paa Beboerne.
Den økonomiske Sans udvikles,
Sædelighedsfølelsen skærpes, Dødelighedsprocenten
forringes. Men det er ikke alene Beboerne selv, der 

<img>Fig. 3. Engelsk Arbejderbolig.</img>

<img>Fig. 4. Belgisk Arbejderbolig.</img>

<img>Fig. 5. Logihus i London, Rowtonhouse. Femetages
Bygning med 1163 større og mindre Soverum. Etageplan.</img>
