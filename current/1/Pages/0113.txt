med raa Forhaanelser mod selve Talerne. 1835
blev Garrison slæbt gennem Bostons Gader med
et Tov om Livet under Trusler om at dyppes i
Fjer og Tjære; 1837 blev en anden Redaktør
Lovejoy endog dræbt i Staten Illinois, og 1838
blev i Filadelfia, Bevægelsens Hovedsæde, A.'s
Mødesal ødelagt ved Ildspaasættelse tillige med et
Vajsenhus for Negerbørn. I Sydstaterne rasede
man imod A., undsagde dem offentlig paa Livet,
ja Guvernøren i Georgia satte ligefrem en Pris
(5000 Doll.) paa Garrison's Hoved, hvorhos
Unionens Repræsentanthus i en Aarrække (1836—44)
paa Forhaand nægtede at modtage noget
Forslag ell. Andragende, som vedrørte
Slaveriet (se <sp>Adams</sp>, J. Q.). Alligevel fortsatte A.
ufortrødent deres Virksomhed og vandt
efterhaanden Fodfæste i hele Norden — 1844 afgaves
ved Præsidentvalget omtr. 65000 Stemmer paa
deres særlige Kandidat — og ved den saakaldte
»underjordiske Jernbane«, hvorved Kvækerne
tog fortrinsvis Arbejde, førtes talrige flygtende
Slaver hemmelig fra Sted til Sted gennem
Landet indtil Kanada, hvor deres Frihed var sikret.
Da der 1850, samtidig med Kaliforniens
Optagelse i Unionen som fri Stat, vedtoges en
Skærpelse af Loven om flygtede Slavers Udlevering,
forstærkedes netop Harmen hos Nordstatsboerne
imod Slaveriet, hvorhos Udgivelsen af Harriet
Beecher Stowes' Roman »Onkel Torns Hytte« 1852
gav A. kraftig Vind i Sejlene; den fulgtes snart
af R. Hildreth's »Den hvide Slave« o. fl. a.
Missouri-Kompromis'ets Ophævelse ved
Nebraska-Loven 1854 og det derpaa hvilende Forsøg af
fanatiske Sydstatsboere paa at paatvinge
Territoriet Kansas Slaveri skærpede Modsætningen
mellem Unionens to Halvdele, og saadanne
Optrin som Oberst Brooks', Sydkarolinas
Repræsentants Overfald paa A. Charles Sumner i selve
Senatssalen 1856 ell. J. Brown's dumdristige
Forsøg 1859 paa at rejse en Slaveopstand i
Virginia forværrede yderligere Forholdet. Det 1855
nydannede republikanske Partis faste Beslutning
om at sætte en Stopper for Sydens stigende
Overmod og dets Sejr ved Præsidentvalget 1860
(Lincoln's Valg) gav Stødet til Slavestaternes
Opstand og den 4-aarige Borgerkrig (1861—65),
under hvilken Slaveriets Afskaffelse
kundgjordes. Dette sloges fast 1865 ved en Ændring i
Unionsforfatningen og fuldbyrdedes ved den
saakaldte »Rekonstruktion« af Sydstaterne, og
da Maalet for deres Virksomhed saaledes var
naaet, opløstes A. 1870; <i>The Liberator</i> var
standset allerede 1865. (<sp>Litt</sp>.: <sp>H. Wilson</sp>,
<i>History of the rise and fall of the slave power
in Amerika</i> [3 Bd Boston 1872—75]; <sp>Cecilia
Bååth Holmberg</sp>, »Kampen för och emot
negerslafveriet« [1896]). — Senere er Navnet A.
blevet brugt til at betegne dem, der kæmper for
Afskaffelsen af den offentlige Prostitution; deres
Hovedorgan, udg. i Genève, kaldes siden 1902
<i>Bulletin abolitioniste</i>.
<i>E. E.</i>
</chapter>

<chapter name="Abomasus eller Løben">
<b>Abomāsus</b> eller <sp>Løben</sp> (Løbemaven), ogsaa
kaldet <sp>Kallunet</sp> ell. <sp>Bagmaven</sp>, er den
bageste Afdeling af den flerrummede Mave hos
Drøvtyggerne. A. er gerne langstrakt, nærmest
pæreformet; medens Mavens forreste Afdelinger
som Regel er klædte med kirtelløst, flerlaget
Plade-Epithel (ligesom Mundhule og Spiserør),
er A.'s Slimhinde, der er svagt foldet, dækket
af Cylinder-Epithel og Kirtelvæv, der afsondrer
Mavesafterne, saaledes at den er den egl.
fordøjende Maveafdeling, svarende f. Eks. til
Menneskets Mave.
<i>R. Hg.</i>
</chapter>

<chapter name="Abome ell. Abomey">
<b>Abomē</b> ell. <sp>Abomey</sp>, fr. Koloni (Vasalkongerige
og By) omfattende den sydlige Del af det
tidligere Negerrige Dahome N. f. Guinea-Bugten.
Byen A. ligger c. 100 km fra Kysten og har c.
15000 Indb., den har Jernbaneforbindelse med
Whydah og Kotenau ved Kysten og Parakou i
Nord-Dahome. Indtil 1892 var den Hovedstad i
Kongeriget Dahome og berygtet for de
afskyelige Menneskeofringer, der fandt Sted ved
Hoffester o. l. Dengang var den omgivet af en 11
km lang Jordmur og havde c. 50000 Indb., men
1892 blev den indtaget og ødelagt af
Franskmændene.
<i>C. A.</i>
</chapter>

<chapter name="abominere">
<b>abominere</b> (lat.), afsky, forbande;
<sp>abominabel</sp>, afskyelig.
</chapter>

<chapter name="abondance">
<b>abondance</b> [abǡ↱dâ.s] (fr.), Overflod,
Overflødighed.
</chapter>

<chapter name="Abondio (italiensk Medaillørfamilie)">
<b>Abondio</b>, ital. Medaillørfamilie, 1) <sp>Antonio A.</sp> (c. 1538—91) var en fremragende
Vokspousserer og Medaillør. Han arbejdede for Hofferne
i Wien og Prag og adledes 1594. Mest bekendte
Værker: Medailler-Skuestykket med Kristi
Brystbillede (München's Møntkabinet) og »Madonna
med Barnet« (Basel's hist. Museum), de
bemalede Voksmedailloner af Maximilian II (Wien's
Hofmuseum) og Alkymisten Scotti (Gotha-Museum). —
2) <sp>Alessandro</sp>, foreg.'s Søn, d. c.
1675. arbejdede ligesom Faderen som Medaillør
i Prag og Hofbilledhugger, men var 1632—45
i Maximilian af Bayerns Tjeneste. Foruden ved
Medailler (Kejser Matthias og Gemalinde,
Maximilian I af Bayern etc.) vandt han ogsaa Navn
ved sine Voksarbejder: den næsten legemsstore
Pietà (efter Q. Massys), nu i Helligaandskirken
i München, m. v.
<i>A. Hk.</i>
</chapter>

<chapter name="abonnere">
<b>abonnere</b>, forpligte sig til Deltagelse, betale
forud for Besiddelsen ell. Nydelsen af en Ting
mod til Gengæld at faa denne til lavere Pris
end den sædvanlige. <sp>Abonnement</sp>,
Forudbestilling paa en Tings Nydelse ell. Besiddelse,
finder navnlig Sted ved Koncerter,
Teaterforestillinger, Udstillinger, Bladhold og Bogudlaan;
man taler bl. a. ogsaa om Middagsabonnement.
— <sp>Abonnent</sp>, den, der har sikret sig Andel
i en Nydelse ell. Besiddelsen af et periodisk
Værk e. l. ved Undertegning ell. Forudbetaling.
</chapter>

<chapter name="Abony">
<b>Abony</b> [↱åbon<sub>j</sub>], By i Ungarn, Komitat Pest,
ligger 85 km ØSØ. f. Pest ved Banen fra Budapest
til Szolnok og har store Markeder samt Handel
med Korn. (1900) 13529 Indb., der alle er
Magyarer.
</chapter>

<chapter name="aboral">
<b>aboral</b> (lat.), fra Munden.
</chapter>

<chapter name="abordere">
<b>abordere</b>, lande, entre, tiltale; <sp>abordabel</sp>,
let at faa i Tale, tilgængelig.
</chapter>

<chapter name="ab origine">
<b>ab origine</b> (lat.), fra Begyndelsen af.
</chapter>

<chapter name="Aborigines">
<b>Aborigines</b> var et sagnagtigt Oldtidsfolk i
Italien, som fra Sabinerlandet skal være vandret
ind i Latium og have antaget Navnet Latiner.
Til deres Konge Latinus skal Æneas være
kommet fra Troja. — Efter en tvivlsom Etymologi
(<i>ab origine</i>) bruges Navnet ogsaa i al Alm. som
Betegnelse for et Lands Urbefolkning.
<i>H. H. R.</i>
</chapter>
