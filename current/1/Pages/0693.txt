A. under betydelig Varmebinding. Ved Blanding
af 3 Dele A. med 7 Dele Vand synker
Blandingens Temperatur med 27°. A. er let
opløseligt i Vinaand, hvilket ikke er Tilfældet
med det tilsvarende Kaliumsalt. A. anvendes til
Fremstilling af Kvælstofforilte, der benyttes som
Bedøvningsmiddel.
<i>O. C.</i>
</chapter>

<chapter name="Ammoniumnitrit">
<b>Ammoniumnitrit,</b> NH<sub>4</sub>NO<sub>2</sub>, dannes ved
Indvirkning af den stille elektriske Udladning paa
Kvælstof og Vanddamp, N<sub>2</sub>+2H<sub>2</sub>O=NH<sub>4</sub>NO<sub>2</sub>.
Det indeholdes i ringe Mængde i Luften. A.
fremstilles ved at lede Salpetersyrling til
Ammoniakvand ell. ved Indvirkning af Salmiak paa
Sølvnitrit, AgNO<sub>2</sub>+NH<sub>4</sub>Cl=AgCl+NH<sub>4</sub>NO<sub>2</sub>;
efter Filtrering og Afdampning af Opløsningen i
Vacuum faas det som en utydelig krystallinsk
Masse, der ved Ophedning til 70° forpuffer
under Dannelse af Kvælstof og Vand, NH<sub>4</sub>NO<sub>2</sub>=
N<sub>2</sub>+2H<sub>2</sub>O, en Spaltning, der ogsaa finder Sted
ved Opvarmning af dets vandige Opløsning.
<i>O. C.</i>
</chapter>

<chapter name="Ammoniumsalte">
<b>Ammoniumsalte,</b> <sp>Ammoniaksalte</sp>,
opstaar, naar Ammoniak direkte forener sig med
Syrer, hvilket sker uden Udtrædelse af Vand,
f. Eks. NH<sub>3</sub>+HCl=NH<sub>4</sub>Cl; de herved dannede
Salte kan afledes af Syrerne derved, at hvert
basisk Brintatom i disse erstattes af Gruppen
Ammonium, NH<sub>4</sub>. A. er, naar den i dem
indeholdte Syre er farveløs, selv farveløse; de
krystalliserer, ligner i deres Opløselighedsforhold
de tilsvarende Kaliumsalte, smager saltagtig og
taaler ikke Ophedning til Glødhede uden
Sønderdeling; nogle kan sublimere, andre forflygtiges
under Sønderdeling; A. af ikke flygtige Syrer
efterlader kun disse ved Glødning. Ved Indvirkning
af stærke Baser sønderdeles A. under Udvikling
af Ammoniak, der kendes paa Lugten og paa
dens Evne til at farve rødt Lakmuspapir blaat.
Med Platinklorid giver en Opløsning af et A.
tungopløseligt <sp>Ammoniumplatinklorid</sp>
i gule, oktaedriske Krystaller, der ved Glødning
efterlader Platinsvamp. I en Opløsning af et A.
giver en stærk alkalisk Opløsning af
Kaliumvægsølvjodid (<sp>Nessler's Reagens</sp>) et
rødligbrunt Bundfald ell. dog en gullig Farvning. A.
er isomorfe med Kaliumsaltene.
<i>O. C.</i>
</chapter>

<chapter name="Ammoniumsulfat">
<b>Ammoniumsulfat,</b> <sp>svovlsur Ammoniak</sp>,
(NH<sub>4</sub>)<sub>2</sub>SO<sub>4</sub>, fremstilles af Gasvandet, idet dette
destilleres under Tilsætning af Kalk i særlige
Destillationsapparater, og den udviklede
Ammoniak ledes i Svovlsyre. Det renses ved
Omkrystallisation af Vand. A. er isomorft med
Kaliumsulfat, men langt lettere opløseligt i
Vand end dette; 100 Dele Vand opløser ved
15° 74 Dele deraf. Ved Ophedning sønderdeles
A. og kan derfor ikke renses ved Sublimation.
Det anvendes især som Gødning for at tilføre
Planterne Kvælstof; fremfor Natronsalpeter har
det i denne Henseende den Fordel, at det ikke
saa let udvaskes, fordi det bindes ved
Agerjordens Absorption. A. findes undertiden i
vulkanske Egne.
<i>O. C.</i>
</chapter>

<chapter name="Ammoniumsulfhydrat (se Ammoniumhydrosulfid)">
<b>Ammoniumsulfhydrat,</b> se <sp>Ammoniumhydrosulfid</sp>.
</chapter>

<chapter name="Ammoniumsulfid">
<b>Ammoniumsulfid,</b> (NH<sub>4</sub>)<sub>2</sub>S, dannes ved
Indvirkning af 2 Rumfang Ammoniak paa 1
Rumfang Svovlbrinte ved ÷18° og er farveløse
Krystaller, der lugter af Ammoniak og Svovlbrinte,
og som let spaltes i Ammoniak og
Ammoniumhydrosulfid. En Opløsning af A. opstaar, naar
man mætter 1 Rumfang Ammoniakvand med
Svovlbrinte og derpaa tilsætter 1 Rumfang
Ammoniakvand. Den dannede Opløsning bliver gul
i Luften under Dannelse af Polysulfider og
Animoniumthiosulfat; Opløsningen optager Svovl og
danner Polysulfider; med negative Sulfider
danner den Sulfosalte, f. Eks. med Sulfider af Arsen
og Antimon og med Tintvesvovl.
<sp>Ammoniumpentasulfid</sp>, (NH<sub>4</sub>)<sub>2</sub>S<sub>5</sub>, danner gulrøde
Krystaller, der sønderdeles i Luften;
<sp>Ammoniumheptasulfid</sp> (NH<sub>4</sub>)<sub>2</sub>S<sub>7</sub>, danner
rubinrøde Krystaller, der er mere bestandige.
Polysulfider dannes ogsaa ved Overhedning af
Ammoniak med Svovl i tilsmeltede Rør. A.
sønderdeles af Syrer under Udvikling af
Svovlbrinte; Polysulfiderne tillige under Udskillelse
af Svovl.
<i>O. C.</i>
</chapter>

<chapter name="Ammoniæmi">
<b>Ammoniæmi,</b> Forgiftning af Blodet ved
kulsur Ammoniak som Følge af undertrykt
Urinafsondring, ytrer sig ved heftige
Krampetrækninger, Brækninger, Diarré samt en stærk
Ammoniaklugt ved den udaandede Luft og
medfører i de fleste Tilfælde Døden (se
<sp>Uræmi</sp>).
<i>A. F.</i>
</chapter>

<chapter name="Ammonshorn">
<b>Ammonshorn</b> [↱a-] (ogsaa kaldet <i>pes
hippocampi major</i>), en særlig Del af Hjernen. Hos
Mennesket ligger den som en større
Fremstaaenhed i Hjernens Sidehulheds nedre
Udbugtning, hvis Krumning den nøje følger, og bestaar
udvendig af hvid, indvendig af graa
Hjernesubstans.
<i>Lp. M.</i>
</chapter>

<chapter name="Ammundsen, Ove Valdemar">
<b>Ammundsen,</b> <sp>Ove Valdemar</sp>, dansk
Teolog, f. 19. Aug. 1875 i Nørre-Felding,
erhvervede allerede som Student 1894—95
Universitetets Guldmedaille og blev <i>cand. theol.</i> 1899.
1900—01 og senere 1905 var han paa
Studierejser i Udlandet. 1900—01 deltog han i en
Konkurrence om Professoratet i Kirkehistorie,
og Valget faldt paa ham; 1901 udnævntes han
til Prof. i Kirkehistorie. Af Skr. har han udg.
»Novatianus og Novatianismen« (1901),
»Menigheden og Teologien« (1906), »Den unge Luther«
(1907), »Til Opbyggelse« (1912), »Til Opgør«
(1912) og »Søren Kierkegaard's Ungdom« (1912).
Han har deltaget i en Forhandling om Nordslesvig
i Bladet »Die christliche Welt« og overs.
denne Forhandling paa Dansk under Titelen
»Nordslesvig« (1909). Efter Fr. Nielsen's Død
fortsætter han dennes »Kirkehistorie«. I
»Kirkeleksikon for Norden« og i forskellige Tidsskr.
har han desuden skrevet en Rk. Artikler. Trods
en Del Sygdom og Svaghed har A. med stor
Interesse deltaget i teologiske Forhandlinger og
navnlig ofret sig meget for den studerende
Ungdom. Han har ligeledes med Iver deltaget
i Arbejdet for at vække Interesse for Kirkens
sociale Opgaver i vore Dage.
<i>A. Th. J.</i>
</chapter>

<chapter name="Ammunition">
<b>Ammunition</b> er en Fællesbetegnelse for det
til et Skydevaaben hørende <sp>Projektil</sp>, den
til Vaabnet hørende <sp>Ladning</sp>, samt det
Tændmiddel, <sp>Tændammunitionen</sp>, hvorved
Ladningen antændes. Ved de mindre Kanoner
og ved Geværerne, hvor Projektil, Ladning og
Tændmiddel er forenede til en <sp>Patron</sp>
(Enhedspatron), indbefatter Benævnelsen A. tillige
det <sp>Hylster</sp>, der forener dem, ligesom den
