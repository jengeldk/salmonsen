blomstrende By. Handelen beror hovedsagelig paa
Radschputanas Transitforbindelse og de
Pengeforretninger, som de store Bankhuse af
Seth-Familien driver med de indfødte Fyrster.
Desuden udføres der Salt, Bomuld og Valmuefrø og
indføres Manchestervarer. Hvert Aar i Marts
finder der her en stor Messe Sted, »Aruss-Mela«. I
Byens umiddelbare Nærhed ligger en rig Blymine,
hvis Produkter anvendes til Ammunition. 8 km
fra A. ligger det berømte Valfartssted <sp>Pokar</sp>
med mange Hindutempler. — A. skal være blevet
grundlagt 145 e. Kr. af Rajah Ajah. Fra 685
skiftede Byen tit Herrer, indtil den 1559 af
Kejser Akbar blev indlemmet i Mogulriget og blev
Stormogulernes Yndlingsresidens. 1756 faldt A. i
Hænderne paa Mahratterne, der 1818 maatte
overgive Byen til Englænderne.
<i>M. V.</i>
</chapter>

<chapter name="Adschmir-Mervara">
<b>Adschmir-Mervara</b> (eng. <sp>Ajmeere-Mhaiwara</sp>
ell. <sp>Mairwara</sp>), Prov. i Forindien,
ligger omg. af Radschputernes Stater, er 7021 km<sup>2</sup>
stort og har (1911) 501395 Indb. Landet er dels
fladt, sandet og tørt, naar undtages Floddalene,
dels bestaar det af et med Aravali-Kæden
sammenhængende, mineralrigt Bjerg- og Højland,
der i Taragarh naar en Højde af 870 m. Den
vigtigste Flod er Banas. Ved Saravati-Flodens Kilde
ligger Byen Puschkar. Befolkningen, af hvilken
mange hører til Folkestammen <sp>Djat</sp> (eng. <sp>Jat</sp>),
medens de højere Klasser er Radschputer, lever
mest af Agerdyrkning og er for største Delen
Hinduer, dog er der ogsaa en Del
Muhammedanere.
<i>M. V.</i>
</chapter>

<chapter name="Adschur">
<b>Adschur</b>, en lille Ø i det kaspiske Havs
sydøstlige Hjørne, lige over for den persiske By Ges,
er 64 m bred, 1,06 km lang og har siden 1843
været Flaadestation for Russerne, der herfra ved
en Krydserflotille strengt vaager over, at de
røveriske Kystbeboere, Turkmenerne, ikke
forstyrrer Sikkerheden paa Havet.
<i>M. V.</i>
</chapter>

<chapter name="adscriptus glebae">
<b>adscriptus glebae</b> (lat.: den, der er bunden
til Jorden), en Livegen.
</chapter>

<chapter name="adskribere">
<b>adskribēre</b> (lat.), tilskrive, tilegne:
<sp>Adskription</sp>, Tilskriven, Tilegnelse.
</chapter>

<chapter name="Adsorption">
<b>Adsorption</b> kaldes den Fortætning af
Luftarter, der finder Sted paa Legemers Overflade
og især er kendelig ved porøse Substanser
(Trækul, Platinsvamp o. s. v.), til Adskillelse fra den
egentlige Absorption af Luftarter ved Vædsker.
</chapter>

<chapter name="adspersorium">
<b>adspersorium</b> lat., af <i>adspergere</i>, bestænke),
Vievandskar i de katolske Kirker.
</chapter>

<chapter name="adstringere">
<b>adstringere</b> (lat. <i>adstringere</i>), trække
sammen, nøde til.
</chapter>

<chapter name="Adstringentia">
<b>Adstringentia</b> (<sp>adstringerende Midler</sp>)
er Lægemidler, der besidder den Egenskab
at give de Væv, paa hvilke de virker, en forøget
Tæthed og Fasthed. Idet Vævsmellemrummene
formindskes, uddrives den heri indeholdte
Vædske, og Blodmængde, Afsondring, Ernæring og
Varme formindskes i de af A. paavirkede
Vævsdele. A. frembringer navnlig denne Virkning p.
Gr. a. deres kemiske Forhold til Æggehviden og
de limgivende Stoffer, med hvilke de indgaar
Forbindelser. Herved bringer de Blodet og
æggehvideholdige Afsondringer til at stivne
(koagulere), indskrænker dyriske Vævs Tilbøjelighed til
at forraadne og skimle, formindsker
Afsondringen fra Steder, der er berøvede den beskyttende
Overhud (Epitelet), og bevirker en Aftagen i
Udflaadet fra Kirtler. — A. er dels vegetabilske, dels
mineralske. 1) Ved de <sp>vegetabilske A.</sp>
spiller <sp>Garvesyren</sp> ell. beslægtede Syrer
Hovedrollen og benyttes dels i ren Tilstand, dels som
Udtræk eller Udkog af Plantedele, hvori de findes
i større Mængde, som Egebark, Ratanhiarod o. l.
2) Af de <sp>mineralske A.</sp> er de vigtigste <sp>Alun</sp>
og de herhen hørende Stoffer, <sp>Jernets
Forbindelser med Mineralsyrer</sp> (især
<sp>Jernklorid</sp>), <sp>Bly</sp>-, <sp>Zink</sp>-, <sp>Kobber</sp>-,
<sp>Sølvsalte</sp>, <sp>Mineralsyrer</sp>. — Tagne
<sp>indvendig</sp> har A. en tør, sammensnerpende
Smag og virker hemmende paa Fordøjelsen og
Ernæringen. Anvendte <sp>udvendig</sp> paa Hud ell.
Slimhinder fremkalder de Bleghed, Tørhed og
nedsat Følsomhed. Ved <sp>Blødning</sp> virker de
blodstillende. Evnen til at faa Blodkarrene til at
trække sig sammen, der tidligere tillagdes stor
Bet., har kun nogle af A., navnlig Metalsaltene.
— A finder væsentligst flg. Anvendelse: 1)
Blodstillende. 2) Hemmende paa Afsondringen ved
Katarr og Irritation af Slimhinder ell. Kirtelvæv,
f. Eks. ved Øjenbetændelse (<i>Conjunctivitis</i>),
Svælgkatarr, Tarmkatarr, Nyrebetændelse;
ligeledes ved overdreven Svedafsondring. 3)
Styrkende, sammentrækkende paa slappe Væv. 4)
Dækkende, afsondringshemmende og hindrende
Granulationers for stærke Fremskyden (»vildt
Kød«) ved Saar. 5) Gærings- og forraadnelseshemmende,
f. Eks. ved sygelig Gæring i
Fordøjelseskanalen (navnlig hos spæde Børn).
<i>Lp. M.</i>
</chapter>

<chapter name="adstringerende Midler (se Adstringentia)">
<b>adstringerende Midler</b>, se <sp>Adstringentia</sp>.
</chapter>

<chapter name="ad summam">
<b>ad summam</b> (lat.), kort sagt, naar alt kommer
til alt.
</chapter>

<chapter name="ad tempus">
<b>ad tempus</b> (lat.), midlertidig, paa Tid; <i>ad
tempus vitae</i>, paa Livstid.
</chapter>

<chapter name="ad turpia nemo obligatur">
<b>ad turpia nemo obligatur</b>, lat. Ordsprog:
Ingen kan forpligtes til at gøre, hvad der er
skændigt (umoralsk). Svarer til Udtrykket i D. L.
5—1—2: Alle Kontrakter . . . som <sp>ikke</sp> er imod
. . . <sp>Ærbarhed</sp>, skal holdes . . .
<i>V. B.</i>
</chapter>

<chapter name="Adua">
<b>Adua</b> (<sp>Adova</sp>), Hovedstad i Landskabet Tigre
i Abessinien, ligger i 1960 m's Højde paa en
træløs, græsbevokset Slette, der i Øst er begrænset
af høje, vulkanske Bjerge. A. er en ret vigtig
Handelsplads for det nordlige Abessiniens
Produkter, men er mere kendt for det Nederlag, den
ital. Hær under General Baratieri Natten til 1.
Marts 1896 led mod Abessinierne. Italienerne
udgjorde 26000 Mand, der rykkede frem til Angreb
paa c. 80000 Abessiniere, som under Negus
Menelik havde indtaget en stærk Stilling. De 3
Kolonner, hvori Italienerne marcherede, var i det
bjergrige Terrain blevne stærkt skilte. Deres
venstre Fløj stødte først paa Fjenden ved Abba
Garima og maatte gaa tilbage, og til Trods for
at Centrum og højre Fløj med Kraft greb ind i
Slagets Gang, var Overmagten og den vilde
Tapperhed, hvormed Abessinierne angreb Italienerne
saavel i Fronten som i Flanken, saa overvældende,
at disse maatte trække sig tilbage med et
Tab af 250 Officerer, 7000 Mand og hele deres
Artilleri. Dette afgørende Nederlag førte 26.
Oktbr 1896 til Freden i Addis Abeba.
<i>C. A.</i>
</chapter>

<chapter name="aducere">
<b>aducēre</b>, d. s. s. <sp>adoucere</sp>.
</chapter>

<chapter name="a due">
<b>a due</b> (ital.), for to, tostemmig; <i>a d. voci</i>, for
to Stemmer, <i>mani</i>, Hænder, <i>corde</i>, Strenge o. s. v.
