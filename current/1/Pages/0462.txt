<chapter name="Aldegrever, Heinrich">
<b>Aldegrever</b> [ald<sub>ə</sub>↱gre.f<sub>ə</sub>r], <sp>Heinrich</sp> (»Alde
Grave«, egl. <sp>Trippenmeker</sp>), tysk Kobberstikker
og Maler, f. i Paderborn 1502, virkede
i Soest endnu i Aaret 1555. Han hører til de
saakaldte »Kleinmeister«; hans mange, c. 300, i
tekn. Henseende udmærkede, i kunstnerisk
Henseende karakterfulde, men ofte i Formgivning
stærkt maniererte, smaa Kobberstik (en Del
af dem findes i Kobberstiksamlingen i Kbhvn)
behandler snart gammel- og nytestamentlige
Emner, saaledes den gode Suite med den
barmhjertige Samaritan, snart mytologiske; andre
giver, ogsaa i kulturhistorisk Henseende, meget
interessante genremæssige Fremstillinger fra
hans egen Samtid, bl. a. to Suiter Bryllupsoptog
med Musikanter og parvis spadserende
Bryllupsgæster i fuldt Puds. A. har stukket gode
Portrætter, saaledes af Luther og Melanchton. I
hans Arbejder viser der sig Indflydelse fra
Dürer og hans Skole. A., der selv var Guldsmed,
var fremragende som Ornamentstikker; som
saadan har han haft stor kunstindustriel Bet.
— A.'s Malerier er ikke talrige; gode Portrætter
findes i Slottet i Arolsen, i Liechtenstein-Galeriet
i Wien samt i Londons National Galeri; bl.
hans bibelske Arbejder kan nævnes »Susanna's
falske Anklagere stenes« (Aachen), hvilket Sujet
ogsaa er behandlet af A. i et smukt, ganske
tilsvarende Stik; i øvrigt bliver de fleste, tidligere
A, tillagte bib. Billeder nu frakendte denne
Kunstner.
<i>A. Hk.</i>
</chapter>

<chapter name="Aldehyd">
<b>Aldehyd,</b> <sp>Acetaldehyd</sp>, C<sub>2</sub>H<sub>4</sub>O eller
CH<sub>3</sub>.CHO, findes i Fordraaberne fra Rektifikationen
af Spiritus, i Destillationsprodukterne af
Roesukkermelasse, i Vin og Frugtvin og opstaar
ved Iltning af Alkohol. Det fremstilles, idet
man i en ved en Kuldeblanding afkølet Retort
overhælder 3 Dele Kaliumdikromat med en kold
Blanding af 2 Dele Alkohol, 4 Dele Svovlsyre
og 12 Dele Vand, derpaa fjerner Kuldeblandingen
og lader de ved Reaktionen udviklede
Dampe passere gennem et opadgaaende
Svalerør over i vandfri Æter, hvori det dannede A.
opløses; man mætter derpaa Æteren med
Ammoniak, der direkte forbinder sig med A. til
saakaldt <sp>Aldehydammoniak</sp>, C<sub>2</sub>H<sub>4</sub>O.NH<sub>3</sub> ell.
CH<sub>2</sub>.CH(NH<sub>2</sub>)OH, en krystallinsk
Forbindelse, der udskiller sig af Æteren. Ved
Destillation af denne Forbindelse med fortyndet
Svovlsyre faas A. Nutildags vindes A. ved brudt
Destillation af Fordraaberne fra Spiritusfabrikationen.
— A. er en farveløs Vædske af Vægtfylde
0,80; det lugter kvælende æterisk, koger ved
21°, reagerer neutralt og brænder med lysende
Flamme; i Luften ilter det sig let og gaar
herved over til Eddikesyre. Ligesom A. i Alm.
forbinder det sig direkte med Ammoniak og med
surt svovlsyrligt Natron og frigøres af disse
Forbindelser ved Destillation med Syrer; en
ammoniakalsk Opløsning af salpetersurt
Sølvilte reduceres af A., idet der udskilles et smukt
Sølvspejl. — Ved Nærværelse af smaa Mængder
af fremmede Stoffer gaar A. let over til
polymere Forbindelser: <sp>Paraldehyd</sp> og
<sp>Metaldehyd</sp>.

Navnet A. er sammentrukket af
Al(kohol)dehyd(rogenatum) ɔ: afbrintet Alkohol; A.
afledes nemlig af Alkohol derved, at denne mister
to Brintatomer: C<sub>2</sub>H<sub>6</sub>O÷H<sub>2</sub>=C<sub>2</sub>H<sub>4</sub>O; ved
Indvirkning af Brint i Frigørelsesøjeblikket gaar
A. atter over til Alkohol. — A. anvendes i
Tjærefarveindustrien, endvidere til Fremstilling af
Butylkloral og af Sølvspejle samt som Tilsætning
til Frugtætere. Det kan ogsaa anvendes til
Konservering af Næringsmidler, da det er i høj
Grad iltabsorberende og derved gaar over til
Eddikesyre, der ligeledes virker konserverende.
<i>O. C.</i>
</chapter>

<chapter name="Aldehydammoniak (se Aldehyd)">
<b>Aldehydammoniak.</b> se <sp>Aldehyd</sp>.
</chapter>

<chapter name="Aldehyder">
<b>Aldehyder,</b> en Klasse kem. Forbindelser, der
danner et Mellemled mellem Alkoholer og
Syrer, idet de opstaar af Alkoholerne derved, at
der udtræder Brint af disse, medens de ved at
optage Ilt gaar over til den til vedk. Alkohol
svarende Syre. Medens Alkoholerne, hvoraf de
afledes, indeholder den karakteristiske
Atomgruppe CH<sub>2</sub>OH, indeholder A. Atomgruppen
CHO, i hvilken Iltatomet med begge Valenser
er bundet til Kulstofatomet; den sidstnævnte
Gruppe gaar ved A.'s Iltning over til den for
Syrerne karakteristiske Gruppe CO.OH
(Karboxyl). Nogle A. forekommer i Naturen, f.
Eks. Kuminaldehyd i rom. Kommenolie,
Cinnamylaldehyd i Kanelolie; ved Iltning af
Proteïnstoffer dannes A.; hyppigst fremstilles disse ved
Iltning af de tilsvarende Alkoholer; de kan
ogsaa faas af de tilsvarende Syrer, naar disses
Kalksalte ophedes med myresur Kalk. I
Reglen er A. flygtige og let iltelige Forbindelser,
der direkte forener sig med sure svovlsyrlige
Alkalier til krystallinske Forbindelser, af hvilke
A. genvindes i ren Tilstand ved Destillation med
Syrer ell. Alkalier; de forener sig ogsaa direkte
med Ammoniak; af ammoniakalsk Sølvopløsning
reducerer de metallisk Sølv som et Sølvspejl
paa Karrets Sider; ved Brint i Frigørelsesøjeblikket
gaar de over til de tilsvarende Alkoholer.
— <sp>Aldehydalkoholer</sp> er Forbindelser,
der foruden den for A. karakteristiske Gruppe
CHO tillige indeholder de for Alkoholerne karakteristiske
Atomgrupper CH<sub>2</sub>OH, CHOH ell. C.OH;
analogt hermed forstaas ved <sp>Aldehydsyrer</sp>
saadanne Forbindelser, der foruden
Aldehydgruppen CHO indeholder den for Syrerne
karakteristiske Gruppe COOH og altsaa paa een
Gang er A. og Syrer.
<i>O. C.</i>
</chapter>

<chapter name="Aldehydgrønt">
<b>Aldehydgrønt,</b> <sp>Anilingrønt</sp>, C<sub>22</sub>H<sub>27</sub>N<sub>3</sub>S<sub>2</sub>O,
et Tjærefarvestof, der nu kun fremstilles
sjælden og i ringe Mængde. Det er et amorft grønt
Pulver, der er uopløseligt i Vand, kun lidet
opløseligt i Vinaand, men opløseligt i en
Blanding af Alkohol, Vand og Svovlsyre. Det
farver Silke grøn.
<i>O. C.</i>
</chapter>

<chapter name="Aldehydharpiks">
<b>Aldehydharpiks,</b> en ejendommelig
Forbindelse, der faas ved paa særegen Maade at
behandle Aldehyd med Alkohol og Kaliumhydroxyd.
A. forholder sig ganske som en Terpentinharpiks,
og giver ved alle Reaktioner kun Stoffer af den
aromatiske Række. A. bruges ogsaa som Betegnelse
for de Stoffer, <sp>Bakelit</sp> o. a., som faas
ved Kondensation af Fenoler, særlig Karbolsyre,
og Aldehyder, særlig Formaldehyd, og som kan
anvendes som Surrogat for Harpiks, Rav,
Celluloid o. l. og til Fernisser og Lakker.
<i>K. M.</i>
</chapter>

<chapter name="Aldeia Gallega">
<b>Aldeia Gallega</b> [al↱dă<sub>jə</sub>-g<sub>ə</sub>↱leg<sub>ə</sub>], By i
Portugal, Prov. Estremadura, ligger 12 km Ø. f.
