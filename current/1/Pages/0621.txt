af Moderplanterne, hvoraf Stiklingerne skal
tages om Foraaret, maa man købe de Planter,
man har Brug for til Udplantningen.
<i>L. H.</i>
</chapter>

<chapter name="Alternaria (se Skulpesvamp)">
<b>Alternaria</b>, se <sp>Skulpesvamp</sp>.
</chapter>

<chapter name="Alternat">
<b>Alternat.</b> Rangfølgen mellem fl. Staters
Gesandter af samme Klasse bestemtes i ældre Tid
som oftest efter de afsendende Fyrsters Rang,
men da der ikke eksisterede nogen alm.
anerkendt Rangforordning for Stater, gav denne
Regel Anledning til idelige Stridigheder. Som
et Middel til at undgaa disse har man bl. a.
gjort Brug af det saakaldte A., der særlig har
fundet Anvendelse ved Undertegning af
Traktater og bestaar i, at enhver Stat tilligemed sine
Befuldmægtigede nævnes først i det Eksemplar
af Traktaten, som er bestemt for den, og at
samme Rækkefølge iagttages ved Meddelelsen af
Underskrifterne. Forrangen tillægges altsaa
Staterne vekselvis, deraf Navnet. A. anvendes
stadig ved Traktater, afsluttede mellem to
Stater, hvorimod de i Nutiden alm. Gruppetraktater
mellem mange Stater udfærdiges i en enkelt
Original, i hvilken Staterne nævnes i den
Orden, der angives ved Forbogstaverne i deres
franske Navne.
<i>P. J. J.</i>
</chapter>

<chapter name="Alternation">
<b>Alternation</b> (af lat. <i>alternus</i>, vekslende),
Afveksling; <sp>alternere</sp>, afveksle, skifte, afløse
hinanden i en Virksomhed, som f. Eks. ved
Teateret Fremstillere af de samme Roller.
</chapter>

<chapter name="alternativ">
<b>alternativ</b> [ofte: -↱tær-] (lat.), vekslende,
skiftende. Et A. ɔ: et Vekseltilfælde, et Valg mellem
to Tilfælde, som ved en bestemt Lejlighed er de
eneste mulige; et Enten-eller; Udvej. —

Om en <sp>alternativt</sp> bestemt Ydelse taler
man, hvis enten Kreditor ell. Debitor, naar
Kontrakten skal opfyldes, kan vælge imellem
2 ell. fl. Ting ell. Arter af Ting som Genstand
for Opfyldelsen. Naar intet andet er aftalt, vil
det i Reglen være Debitor, som har Valgretten.
En a. Dom foreligger f. Eks., hvor Sagen falder
ud til Ed med et forskelligt Udfald fastslaaet,
efter som Eden aflægges eller ikke, ell. hvor en
Mand dømmes til enten at ægte en Kvinde ell.
betale hende en Erstatning.
<i>V. B.</i>
</chapter>

<chapter name="alternativo (se alternamente)">
<b>alternativo,</b> se <sp>alternamente</sp>.
</chapter>

<chapter name="alternere (se Alternation)">
<b>alternere,</b> se <sp>Alternation</sp>.
</chapter>

<chapter name="Altertavle (se Alter)">
<b>Altertavle,</b> se <sp>Alter</sp>.
</chapter>

<chapter name="altesse">
<b>altesse</b> [al↱tæs] (fr.), Højhed; Titel for visse
fyrstelige Personer, <sp>a. impériale</sp>, kejserlig
Højhed; <sp>a. royale</sp>, kgl. Højhed.
</chapter>

<chapter name="Alte Vand">
<b>Alte Vand,</b> 510 m o. H., en 34 km og med
dens Forlængelse, Leinevand, 52 km lang,
fiskerig Fjeldsø i den sydøstlige Del af Bardo
Herred i Tromsø Amt. Over Søen, der ligger
mellem de høje Fjelde, Rokkumborro paa Sydsiden
og Kistefjeld, 1711 m paa Nordsiden, fører
Vintervej mellem Bardo-Dalen i Norge og
Jukasjærvi i sv. Lapland.
<i>M. H.</i>
</chapter>

<chapter name="Alte Veste">
<b>Alte Veste</b> [-↱fæst<sub>ə</sub>], »den gamle Fæstning«,
et ensomt og højt liggende Slot i Nærheden af
Nürnberg, bekendt ved de Kampe, der stod i dets
Omegn 1632 mellem Gustaf Adolf og Wallenstein,
som havde besat Slottet.
</chapter>

<chapter name="Althæa">
<b>Althæa</b> L. (<sp>Stokrose</sp>), Slægt af Katostfam.
en- ell. fleraarige Urter med lappede ell. delte
Blade og store Blomster i Svikler, der atter er
samlede i Klase. Af Yderbægerblade findes 6—9,
der er sammenvoksede ved Grunden. Spaltefrugt
med talrige Nødder. 15 Arter., <i>A. rosea</i> (L) Cav.
(<sp>Have-S.</sp>) er toaarig og bliver indtil 3 m høj.
Blomsterne er enkelte ell. fyldte og har mange
Farver hos de forsk. Former, kun ikke blaa.

<img><i>Althæa rosea</i>.</img>

Nødderne er omgivne af en Hudrand. Den
vokser vildt i Tyrkiet, Grækenland og paa Kreta
og dyrkes i Haver som Prydplante. Blomsterne
af den meget mørkt røde Form benyttes til
Farvning af Rødvin. <i>A. officinalis</i> L.
(<sp>Læge-Stokrose</sp>) er fleraarig; Stængelen bliver over
1 m høj og er kun foroven forgrenet. De nedre
Blade er hjertedannede og 5-lappede, de øvre
3-lappede, alle fløjlsagtig haarede. Blomsterne
sidder i 2—4-blomstrede Svikler og har blegrøde
Kronblade. Nødderne uden Hudrand. Den vokser
(forvildet) ved Strandbredder paa temmelig
sumpet og saltholdig Bund og er i Danmark
kun fundet i de sydlige Dele, temmelig sjælden.
Blomstrer i Juli-Septbr. Visse St. i Tyskland
dyrkes den. <sp>Altæarod</sp> (s. d.) indeholder
Planteslim og er officinel; den giver
<sp>Altæasaft</sp>.
<i>A. M.</i>

Af <i>A. rosea</i> findes Former med fyldte og
enkelte Blomster i alle Farver undtagen grønt
og blaat; den er af høj, dekorativ Værd saavel
i Udkanten af Busketter som ved Mure. Frøet
saas i Potter i Maj, prikles paa Friland med
15—20 cm's Afstand i Septbr. Tidlig næste
Foraar plantes de paa Blivestedet med 80 cm—1 m's
indbyrdes Afstand og med god Klump.
Plantes de om Efteraaret, maa de dækkes med
lidt Granris; plantes de om Foraaret, maa de
have en rigelig Grundvanding efter Plantningen.
<i>L. H.</i>
</chapter>

<chapter name="Althaia">
<b>Althaia,</b> Leda's Søster, Thestios' Datter, ægtede
efter Sagnet Kong Oineus i Kalydon og fødte
ham Sønnen Meleagros.
</chapter>
