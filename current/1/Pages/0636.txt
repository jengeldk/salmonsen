Ristning af Zinkblende, til Sønderdeling af
Alunskifer, der allerede i Forvejen er udludet, idet
der samtidig tilledes Luft og Vanddamp. —
Udludningen foretages i Trækar ell. i murede
Cisterner; det tilstedeværende Ferrisulfat
fjernes ved Gradering, og Opløsningen inddampes
derefter yderligere, hvorved der, saafremt der
har været meget Jern til Stede, først udskilles
Krystaller af Jernvitriol. Til Moderluden herfra
sættes Kaliumsulfat, der forbinder sig med
Aluminiumsulfat til A.; denne udskiller sig af den
koncentrerede Vædske ved Omrøring som <sp>Alunmel</sp>,
der udvaskes ved Centrifugalmaskiner og
omkrystalliseres.

A. kan ogsaa fremstilles af saa vidt muligt
kalk- og jernfri Ler, idet man gløder dette,
pulveriserer det og behandler det med varm, stærk
Svovlsyre. Herved dannes Aluminiumsulfat og
Kiselsyre; denne Blanding udludes med Vand,
og der tilsættes svovlsurt Kali til Opløsningen
o. s. v. Nutildags fremstilles A. næsten
udelukkende af Bauxit (Aluminiumhydroxyd), idet man
omdanner dette til Aluminiumsulfat og derpaa
tilsætter Kaliumsulfat.

Kalialun danner, som nævnt, store, farveløse
regulære Oktaedre, der indeholder 9,95 %
Kaliumilte, 10,83 % Aluminiumilte, 33,71 % Svovlsyre og
45,51 % Vand. Det smager sødligt, sammensnerpende,
reagerer surt, er uopløseligt i Alkohol,
men opløseligt i Vand. 100 Dele Vand opløser:
<table>
<td c>ved<td r>0°<td r>3,9<td c>Dele
<td c>—<td r>10°<td r>9,5<td c>—
<td c>—<td r>20°<td r>15,1<td c>—
<td c>—<td r>30°<td r>22,0<td c>—
<td c>—<td r>40°<td r>30,9<td c>—
<td c>—<td r>50°<td r>44,1<td c>—
<td c>—<td r>60°<td r>66,6<td c>—
<td c>—<td r>70°<td r>90,7<td c>—
<td c>—<td r>80°<td r>134,5<td c>—
<td c>—<td r>90°<td r>209,3<td c>—
<td c>—<td r>100°<td r>357,5<td c>—
</table>

A. smelter ved 92° i sit Krystalvand og taber
dette fuldstændig ved 100° under stærk
Opblæring. Den derved fremkomne porøse Rest,
<sp>brændt A.</sp>, opløser sig langsomt i Vand. Ved
stærkere Ophedning af A. udvikles Svovlsyrling
og Ilt, og efterlades til sidst Aluminiumilte og
Kaliumsulfat. Da A. reagerer surt, sønderdeler
det mange Ultramarinsorter. <sp>Neutral A.</sp>
dannes, naar en Alunopløsning digereres med
Aluminiumhydroxyd, ell. der tilsættes lidt
Alkali, saaledes at Opløsningen holder sig klar; af
en saadan Opløsning udskilles ved Afkøling
»kubisk A.«, der har samme Sammensætning som
den oktaedriske.

<sp>Ammoniakalun,</sp> Al<sub>2</sub>(SO<sub>4</sub>)<sub>3</sub>, (NH<sub>4</sub>)<sub>2</sub>SO<sub>4</sub>.24H<sub>2</sub>O,
tilberedes analogt med Kalialun, idet man
sætter Ammoniumsulfat til en Opløsning af
Aluminiumsulfat. Den indeholder 3,89 % Ammoniak,
11,9 % Aluminiumilte, 36,1 % Svovlsyre, 48,11 %
Vand og ligner fuldstændig Kalialun, men
efterlader ved Glødning kun Aluminiumilte. Dens
Vægtfylde er 1,626, medens Kalialun har
Vægtfylden 1,924. 100 Dele Vand opløser:
<table>
<td c>ved<td r>0°<td r>5,2<td c>Dele
<td c>—<td r>10°<td r>9,1<td c>—
<td c>—<td r>20°<td r>13,6<td c>—
<td c>—<td r>30°<td r>19,3<td c>—
<td c>—<td r>40°<td r>27,3<td c>—
<td c>—<td r>50°<td r>36,5<td c>—
<td c>—<td r>60°<td r>51,5<td c>—
<td c>—<td r>70°<td r>72,0<td c>—
<td c>—<td r>80°<td r>103,0<td c>—
<td c>—<td r>90°<td r>187,8<td c>—
<td c>—<td r>100°<td r>422,0<td c>—
</table>

<sp>Natronalun</sp> er som Følge af dens
Letopløselighed (1 Del i 2,14 Dele Vand ved 13°, i 1
Del Vand ved 100°) vanskelig at fremstille. Den
forvitrer i tør Luft og har ingen praktisk Bet.

A. har væsentligst fundet Anvendelse til
Fremstilling af Farver ag Farvelakker, til Bejdse i
Farveriet, i Hvidgarveriet, til Limning af Papir,
Hærdning af Gips, til Opbevaring af Huder og
Skind, til medicinsk Brug som adstringerende
Middel etc. I den nyere Tid er A. blevet mere
og mere fortrængt af

<sp>Aluminiumsulfat,</sp> svovlsur Lerjord,
Al<sub>2</sub>(SO<sub>4</sub>)<sub>3</sub>.16H<sub>2</sub>O. Denne Forbindelse
krystalliserer vanskelig i meget let opløselige Blade og er
ved almindelig Temperatur opløselig i lige Dele
Vand, medens 1 Del Vand ved 100° opløser 11
Dele Aluminiumsulfat; det er p. Gr. a. den
ringere Krystallisationsevne vanskeligt at skille fra
Jernsalt og andre Urenheder. Aluminiumsulfat
fremstilles i det store under Navn af <sp>koncentreret
Alun</sp> ell. kalifri A. og har fuldstændig
fortrængt A. af Papirfabrikationen og til Dels
ogsaa af Farveriet, da det indeholder langt mere
Aluminium, end A. gør.

A. var ikke kendt i Oldtiden; hvad Plinius
benævner <i>Alumen</i>, var Jernvitriol og indeholdt i
det højeste Aluminiumsulfat. Geber kendte A.
fra Rocca i Mesopotamien, og i 13. Aarh.
eksisterede Alunværker ved Smyrna og i Omegnen
af Neapel. I 15. Aarh. grundlagde Genueserne
Alunværker paa Ischia; samtidig opstod lgn.
Værker ved Tolfa i Kirkestaten. Fremstillingen
af A. af Alunskifer beskrives af Libavius og
Agricola, og disse Kemikere angiver, at man
skal tilsætte raadden (ammoniakholdig) Urin til
Luden, hvorved de altsaa har faaet
Ammoniakalun.

Bergman og Scheele paaviste Kali i A. A.'s
kemiske Natur blev dog først egl. oplyst 1797
af Chaptal og Vauquelin.
<i>O. C.</i>

Som Mineraler forekommer enkelte Former af
A., for det meste i traadede Masser. Almindeligst
er Kali-A. (<sp>Kalinit</sp>), der dannes som
Udsondring paa Alunskifer og ved vulkanske Udbrud;
sjældne er Ammoniak-A. (<sp>Tschermigit</sp>) og
Natron-A. (<sp>Mendozit</sp>).
<i>O. B. B.</i>
</chapter>

<chapter name="Alun, brændt">
<b>Alun</b> [↱a-], <sp>brændt</sp> (<i>Alumen ustum</i>),
vandfri Kalialun, fremstilles ved, at man tørrer 100
Dele pulveriseret Kalialun i et tyndt Lag saa
længe ved 50°, indtil den har tabt 30 Dele i
Vægt. Det tiloversblevne ophedes i en
Porcelænsskaal i Sandbad saa længe ved en Temperatur,
der ikke maa overstige 160°, indtil der kun er
55 Dele tilbage. Præparatet reagerer surt og
opløser sig i 30 Dele Vand, langsomt, men
fuldstændig. Det finder Anvendelse som
blodstillende Middel, til Tandpulvere o. s. v.
<i>E. K.</i>
</chapter>

<chapter name="Alun, koncentreret">
<b>Alun</b> [↱a-], <sp>koncentreret</sp> (<sp>opløselig
A.</sp> ell. <sp>kalifri Alunkager)</sp>, er vandholdig,
svovlsur Lerjord (<sp>Aluminiumsulfat</sp>),
hvis Sammensætning er Al<sub>2</sub>(SO<sub>4</sub>)<sub>3</sub>+16H<sub>2</sub>O.
Ved de fleste Anvendelser af den almindelige A.
kommer kun dens Indhold af Aluminiumilte i
Betragtning. Alkalisulfatet har den Bestemmelse
at gøre Aluminiumsaltet vanskeligere opløseligt
og derved lette dets Rensning. Kalialunet
indeholder kun 10,8 %, Ammoniumalunet kun 11,9 %
Aluminiumilte. I Aluminiumsulfat indeholdes
der derimod 15,4 % Aluminiumilte, og dette
Salt er derfor ved lige Renhed i samme Forhold
