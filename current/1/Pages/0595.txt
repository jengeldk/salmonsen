navnlig maa fl. af hans Sange regnes til de
bedste i norsk Romancekunst.
<i>G. R.</i>
</chapter>

<chapter name="Alnø">
<b>Alnø,</b> sv. Ø i den bottniske Bugt, lige ud
ior Sundsvall. Øen er rig paa Oldtidsminder,
bjergrig og meget naturskøn. Paa Vestkysten
af den findes en Mængde Savværker med
tilhørende Tømmer- og Oplagspladser, ved hvilke
der udfoldes en livlig Virksomhed.
</chapter>

<chapter name="Alnøit">
<b>Alnøit,</b> en Gangbjergart, der først er beskrevet
fra Alnö ved Sundsvall i Sverige, men senere
fundet flere andre St. Den er porfyrisk med
Strøkorn af Biotit, Olivin, Augit og Magnetjernsten,
medens Grundmassen desuden indeholder
det sjældne Mineral Melilit. A. ledsager i
Regelen Nefelinsyeniterne.
<i>O. B. B.</i>
</chapter>

<chapter name="Aloaderne (d. s. s. Aloiderne)">
<b>Aloaderne,</b> d. s. s. <sp>Aloiderne</sp>.
</chapter>

<chapter name="Alocacia">
<b>Alocacia</b> Schott, Slægt af Arumfam., Urter
hyppigst med kort, underjordisk ell. noget
overjordisk Rodstok og langstilkede, æg- ell.
pildannede Blade; Kolben noget kortere end
Hylsterbladet. Støvdragerne (3—5) vokser sammen
til et Synandrium. Hunblomsterstanden er kort,
Frugterne røde, næsten kugleformede Bær. Over
20 Arter i Ostindien og det malajiske Omraade.
Vigtig som Nytteplante er <i>A. macrorhiza</i> Schott,
den bærer indtil 5 m høje og 2—3 dm tykke
Blomsterstandssympodier, der ligesom Bladene
er giftige i frisk Tilstand, men ved Kogning
bliver spiselige. Derfor dyrkes denne Art, der
sandsynligvis stammer fra Ceylon (Vulgærnavn:
<sp>Habara</sp>), ligesom to andre (<i>A. odora</i> Koch
og <i>A. indica</i> Schott) i hele det malajiske
Omraade, især paa Molukkerne.
<i>A. M.</i>
</chapter>

<chapter name="Aloë (Slægt af Liljefam.)">
<b>Aloë</b> [↱a´-] (Tourn.) L., Slægt af Liljefam.
(Aloë-Gruppen), dels Urter, hvis Stamme er ganske
kort og næsten skjult i Jorden, dels busk- ell.
træagtige Planter med forlænget, indtil 20 m
høj og gaffelformig forgrenet Stamme; de store
Formers Vækst i Tykkelse foregaar som hos
andre træagtige Liljeflorer, f. Eks. <i>Dracaena</i>. I
Spidsen bærer Stammen en tæt Roset af
spiralstillede, tykke, kødede og tornet-savtakkede
Blade, meget længere end brede og undertiden
med lyse Pletter ell. Striber. Blomsterstanden
er ofte meterlang, enten udelt ell. forgrenet;
Endegrenen en Klase. De rør- ell. klokkeformede
Blomster er oftest rødliggule, Støvdragerne af
samme Længde som Blosteret; Frøene er
talrige, sammentrykte ell. trekantede, ofte
vingede. Omtr. 85 Arter, af hvilke 60 har hjemme
i Kaplandet, særlig i steppeagtige Lokaliteter.
Enkelte Arter optræder i det østlige og vestlige
Afrika, ligeledes i Stepper og paa Savanner;
den mest udbredte og tillige den nordligste, <i>A.
vera</i> L., vokser i Nordafrika, paa mange St. i
Sydeuropa og paa Barbados. Slægten viser sig,
især ved en Undersøgelse af Bladenes Anatomi,
at være vel skikket til at vokse i regnfattige
Egne; det inderste Parti af Bladet, den
saakaldte »Marv«, bestaar af store, mangekantede
Celler, der er opfyldte af en klar Slim uden
Smag og Lugt; paa Grænsen mellem Marv og
Bark ligger Karstrengene, og i Blødbastens
umiddelbare Naboskab en Halvkreds af store
Celler, hvis Vægge er forkorkede, og som
indeholder Aloësaften. Den meget fortykkede
Overhud og det ringe Antal Spalteaabninger
beskytter i høj Grad disse indre Væv mod en for
stærk Fordampning. — <i>A. succotrina</i> Lam. (se
Fig.) har en 1—2 m høj, grenet Stamme og
30—40 graagrønne og hvidrandede Blade;
Blomsterne er purpurrøde, grønne i Spidsen.

<img><i>Aloë succotrina</i>.</img>

Den vokser ikke paa Sokotora, men i Kap.
Saavel denne som andre Arter benyttes til
Fremstilling af Aloësaft (s. ndf.); Stamplanten til
Sokotrin-Aloë er den paa Sokotora voksende
<i>A. Perryi Baker</i>. I Væksthuse har mange Arter
A. længe været i Kultur, saaledes <i>A. vulgaris</i>
Dec. og <i>A. arborescens</i> Mill., der begge er
forvildede til Sydeuropa, <i>A. vera</i> L. med gule
Blomster, <i>A. abyssinica</i> Lam. o. fl. Basttaverne
af visse Arters Blade (<i>A. lingua</i> Mill., <i>A.
perfoliata</i> Thunb. o. a.) anvendes til Tovværk og
paa Jamaica til forskelligartede Væv; men den
i Handelen gaaende Aloëhamp (s. d.) faas
derimod af Agavearter. Navnet »den 100-aarige A.«
er ligeledes blevet brugt om <i>Agave americana</i>;
og dette skyldes den ikke ringe fysiognomiske
Lighed mellem A. og Agaven.
<i>A. M.</i>
</chapter>

<chapter name="Aloë (Saft)">
<b>Aloë</b> [↱a´-] er den inddampede ell. indtørrede
Saft af forskellige Aloëarter (<i>Liliaceæ</i>); det er
Planter, som især har hjemme i Syd- og
Østafrika, desuden i Ostindien, og som dyrkes i
Vestindien. De tykke, saftige Blade er tornede
og indeholder Aloësaften i Saftceller, der
ledsager Karstrengsystemet. Den af de afskaarne
Blade udflydte Aloësaft opsamles og inddampes
ell. indtørres i Solen. Man skelner mellem to
Typer: a) <sp>Glans-Aloë</sp>, <i>Aloë lucida</i>, der er
glinsende, gennemskinnelig i tynde Lag og
amorf, og b) <sp>Lever-Aloë</sp>, <i>Aloë hepatica</i>, der
er mat, uigennemskinnelig og indeholder
