I elektriske Centraler med Jævnstrøm benyttes
i udstrakt Grad store Akkumulatorbatterier.
I <sp>Lyscentraler</sp> anvendes de til
Udjævning af den Døgnet rundt varierende
Belastning, idet man oplader dem om Dagen, naar
Forbruget er ringe, og udlader dem paa den Tid,
da Forbruget er størst. Derved bliver Udnyttelsen
af Maskinanlægget mere økonomisk. Da
Cellernes Spænding som nævnt ændrer sig med
Ladetilstanden, maa man variere Antallet af Celler
i Strømkredsen for at kunne holde den hele
Spænding konstant. Dette udfører man ved
Hjælp af en saakaldt Celleskifter med tilhørende
Celleskifterledninger. I Centraler til Drift af
Sporveje ell. Baner anvendes Akkumulatorer
paa en væsentlig anden Maade som
<sp>Pufferbatteri</sp> til Udjævning af den fra det ene
Øjeblik til det andet varierende Belastning. Man
kan opnaa, at Maskinernes Belastning kun
varierer forvoldsvis lidt, medens Batteriet
automatisk snart lades, snart udlades. Pufferbatterier
kunne ganske simpelt uden Anvendelse af
Celleskifter være forbundne parallelt med Dynamoen.
Ofte er der dog i Batterikredsen indskudt en
Hjælpedynamo med Differentialmagnetisering,
hvis Spænding snart adderer sig til snart
subtraherer sig fra Batterispændingen.

<img>Fig. 5. Stor Akkumulatorcelle.</img>

<sp>Stationære A.</sp> er forholdsvis tunge, da
de derved bliver holdbare, medens den større
Vægt ikke spiller nogen synderlig Rolle. En
stationær A. giver for hver fuldstændig
Udladning eksempelvis 8 Watt-Timer for hvert
kg Totalvægt. Varigheden kan eksempelvis
sættes til 10 Aar.

<sp>Transportable A.</sp> anvendes
eksempelvis til Undervandsbaade, Togbelysning, til
Belysning og Start af Automobiler, til Drivkraft
for Automobildrosker, Sygevogne og Postvogne,
i enkelte Tilfælde ogsaa til Banedrift.
Transportable A. gøres ofte væsentlig lettere end
stationære, men bliver da mindre holdbare.
Eksempelvis anvendes til Undervandsbaade A.,
der giver 15—20 Watt-Timer pr. kg. Den
praktisk mulige Grænse ligger ved 30 Watt-Timer
pr. kg Totalvægt.

<sp>H. J. Hannover</sp> anvender til Fabrikation
af Akkumulatorplader porøst Bly, fremstillet
ved Udslyngning af den ikke størknede Del af
en smeltet Legering, der er saa vidt afkølet,
at en Del er størknet som en sammenhængende
krystallinsk Masse. Se <sp>Poremetal</sp>.

<img>Fig. 6. Negativ. Fig. 7. Positiv.
 Plader af Edisonakkumulator.</img>

<sp>Den alkaliske A.</sp> Edison fabrikerer A.,
der som Elektroder anvender Jern og Nikkel
og som Vædske anvender en Opløsning af
Kalihydrat i Vand. Fig. 6 viser en negativ
Plade. Den bestaar af 24 smaa Kapsler af
fintperforeret Jern, fyldt med en Blanding af
Jernoxyd og Kviksølvoxyd. Kapslerne er
indfattede i en Jernplade med Udskæring til hver
Kapsel. Fig. 7 viser en positiv Plade, som er
sammensat af Rør, der hver for sig er
vundet af en spiralformig perforeret
Jernstrimmel og fyldt med Nikkelhydrat og tynde
Nikkelspaaner. Ved Ladning og Udladning
er den fri Kalihydratmængde uforandret,
hvorfor kun meget lidt Vædske er
nødvendig. Fig. 8 viser det Ydre af en
Edison-Celle. Beholderen er af forniklet
Jernblik. Indvendig er der afvekslende positive
og negative Plader, adskilte fra hinanden

<img>Fig. 8. Edisonakkumulator.</img>
