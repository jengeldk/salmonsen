har tjent som Forbillede for andre, skal nævnes
A.-Kolonierne i <sp>Mühlhausen</sp> (Elsass), der
bestaar af c. 1200 i Reglen 4-dobbelte Huse. I
Byerne, hvor A. ofte indrettes i høje Huse,
arbejder en Mængde Selskaber; saaledes i
<sp>Hamburg</sp> »Hamburger Häuserbau Genossenschaft«,
i <sp>Insterburg</sp>, <sp>Halle</sp>, <sp>Berlin</sp> med
»Berliner gemeinnütziger Baugesellschaft«
»Alexandra Stiftung«, »Berliner Baugenossenschaft« med fl.,
<sp>Leipzig</sp> med »Verein für
billiger Wohnungen«, <sp>Köln</sp>,
<sp>Dresden</sp> o. s. v.

Udviklingen i Tyskland gaar i de senere Aar stærkt
i Retning af Etableringen af »Havebyer«.

<img>Fig. 26. Arbejderboliger paa Mariendalsvej, Frederiksberg.
Fritstaaende femetages Huse. Bolig for 40 Familier.</img>

<img>
Fig. 27. Arbejderboliger paa Mariendalsvej, Frederiksberg. Køkkenstue.</img>

I <sp>Norge</sp> har det af hygiejniske Grunde været
nødvendigt at bedre Forholdene i Kristiania. Efter en
Koleraepidemi stiftedes her 1851 »Selskabet til
Anskaffelse af A. i Kria«, der efterhaanden har opført 7
store 4-etages Bygninger, som i c. 470 Boliger, der
hovedsagelig kun bestaar af eet Værelse og Køkken,
rummer c. 2000 Personer. Bygningernes Skattetakst er
925500 Kr, Udbyttet af Aktierne ud over 5 %
henlægges til Driftskapitalen.
Senere er dette Selskab blevet efterfulgt og
efterlignet af forskellige andre, for det
meste paa Aktier grundede Selskaber, der
alle har bygget efter Bloksystemet. Manglen
paa gode og billige A. er imidlertid endnu ad
det private Initiativs Vej saa lidet afhjulpet, at
det Offentlige har stillet Opførelsen af A.
paa sit Program saaledes, at der er god Udsigt
til Sagens snarlige Fremme. Loven af 9. Juni
1903 ang. Arbejderbrug og Boliglaan har været
af stor Bet. for Spørgsmaalet; men i øvrigt
har Bygning af A. i Kristiania i alt væsentligt
været overladt det private Initiativ. Vel har
Kommunen i Slutn. af 1890 ladet opføre nogle
