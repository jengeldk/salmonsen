Kaliumpyrosulfat. Ved Smeltning af det amorfe A. med
Blyilte i en hessisk Digel ved lys Rødglødhede
dannes først Blyaluminat, PbO.Al<sub>2</sub>O<sub>3</sub>, der af
Kiselsyren i Diglen sønderdeles, saaledes at der
udskilles A. i smukke Krystaller, der ganske
ligner de i Naturen forekommende; sætter man
i Beg. lidt Kaliumbikromat til Blandingen,
antager de udskilte Krystaller <sp>Rubinens</sp> røde
Farve; tilsættes derimod Koboltilte, antager de
<sp>Safirens</sp> blaa Farve. De nævnte Ædelstene
lader sig saavel paa denne Maade som ved
Smeltning af A. i Knaldgasflammen under
særlige Betingelser fremstille ved Kunst.
<i>O. C.</i>
</chapter>

<chapter name="Aluminiumoxydhydrat (se Aluminiumhydroxyd)">
<b>Aluminiumoxydhydrat</b>, se <sp>Aluminiumhydroxyd</sp>.
</chapter>

<chapter name="Aluminiumrhodanid">
<b>Aluminiumrhodanid,</b> <sp>Rhodanaluminium</sp>,
Al(CNS)<sub>3</sub>, faas ved Behandling af Aluminiumsulfat
med Rhodanbarium og anvendes i Tøjtrykkeriet.
</chapter>

<chapter name="Aluminiumsalte">
<b>Aluminiumsalte,</b> <sp>Lerjordsalte</sp>, opstaar,
idet 1 Atom Aluminium erstatter 3 Brintatomer
i Syrerne. De er farveløse, med Undtagelse af
Haloidsaltene ikke flygtige, hovedsagelig
opløselige i Vand. De opløselige A. har en stærkt
sammensnerpende Smag, rødner Lakmus og
virker paa Jern og Zink næsten som fortyndede
Syrer. Ved Glødning mister de deres Syre. De
uopløselige A. er oftest opløselige i Saltsyre;
Aluminiumsaltenes Opløsninger kan opløse
Aluminiumhydroxyd og danne basiske Salte; disse
udskiller sig ogsaa ved Opvarmning af mange
neutrale A.'s Opløsninger ell. ved Indvirkning
af Trævlestoffer paa disse. De neutrale A.
danner hyppigt Dobbeltsalte (f. Eks. Dobbeltsilikater,
Aluner). I deres Opløsninger giver
Alkalierne et Bundfald af Aluminiumhydroxyd, der
opløses i Overskud af Alkali og atter fældes af
denne Opløsning ved Salmiak. Ammoniak
fælder ligeledes Aluminiumhydroxyd af
Aluminiumsalte, men opløser det ikke. Ogsaa
Alkalikarbonater og Svovlammonium fælder
Aluminiumhydroxyd af Aluminiumsalte; er der tillige
Fosforsyre til Stede, fældes denne i Forbindelse
med Aluminium.
<i>O. C.</i>
</chapter>

<chapter name="Aluminiumsilikater">
<b>Aluminiumsilikater,</b> <sp>Lerjordsilikater</sp>,
Vandfrit A., Al<sub>2</sub>O<sub>3</sub>.SiO<sub>2</sub>, findes i Naturen som
<sp>Andalusit</sp> og <sp>Disthen</sp>. Dobbeltsilikater
af Aluminium og andre Metaller forekommer i
Naturen i største Mangfoldighed og udgør
Hovedbestanddelen af den faste Jordskorpe. Som
Forvitringsprodukt af et af disse Dobbeltsilikater,
nemlig af Feldspat, findes i Naturen <sp>Kaolin</sp>
ell. <sp>Porcelænsjord</sp>, Al<sub>2</sub>O<sub>3</sub>.2SiO<sub>2</sub>.2H<sub>2</sub>O.
Til Aluminiumdobbeltsilikaterne hører ogsaa det
svovlnatriumholdige Natrium-Aluminiumsilikat,
der benævnes <sp>Lasursten</sp> ell. <sp>Ultramarin</sp>.
Se i øvrigt <sp>Kiselsyre</sp> og <sp>Ler</sp>.
<i>O. C.</i>
</chapter>

<chapter name="Aluminiumstryk (d. s. s. Algrafi)">
<b>Aluminiumstryk,</b> d. s. s. <sp>Algrafi</sp>.
</chapter>

<chapter name="Aluminiumsulfat (se Alun)">
<b>Aluminiumsulfat,</b> se <sp>Alun</sp>.
</chapter>

<chapter name="Aluminiumsulfid">
<b>Aluminiumsulfid,</b> <sp>Svovlaluminium</sp>,
Al<sub>2</sub>S<sub>3</sub>, kan ikke dannes ved Fældning af et
Aluminiumsalt med Svovlammonium, da herved
fældes Aluminiumhydroxyd, men fremstilles ad
den tørre Vej ved Ophedning af Aluminiumoxyd
i Svovlkulstofdamp og faas herved som en
glasagtig, gullighvid Masse, der sønderdeles af Vand
ell. fugtig Luft under Dannelse af Aluminiumhydroxyd
og Svovlbrinte. Ved Sammensmeltning
af Aluminium med Svovl ved Rødglødhede faas
det som en mørk Masse, der ved Polering
antager Metalglans.
<i>O. C.</i>
</chapter>

<chapter name="Alumne">
<b>Alumne</b> (lat. <i>alumnus</i> af <i>àlere</i>, nære).
Plejesøn, Fostersøn; bruges særlig om Beboerne af
visse Stiftelser (i Danmark, f. Eks. Borch's og
Elers' Kollegier), der nyder de i disses Fundatser
bestemte Goder. — <sp>Alumnàt</sp> kaldes i
Tyskland særlig en højere Undervisningsanstalt, hvor
Eleverne har fri Bolig, Kost og Undervisning
(f. Eks. de højt ansete »sachsiske Fyrsteskoler«).
</chapter>

<chapter name="Alumnol">
<b>Alumnol,</b> [C<sub>10</sub>H<sub>5</sub>OH(SO<sub>3</sub>)<sub>2</sub>]<sub>3</sub>Al<sub>2</sub>, er
Lerjordsaltet af β-Naftol-Disulfonsyre. Det er et hvidt
ell. svagt rødligt Pulver, der let opløses i Vand.
Denne Opløsning har sur Reaktion og viser blaa
Fluorescens. Det bruges i Medicinen som
antiseptisk Middel i Opløsninger paa 0,1—3 %.
<i>E. K.</i>
</chapter>

<chapter name="Alun">
<b>Alun</b> [↱a-] (lat. <i>Alumen</i>, <sp>Kalialun</sp>), Al<sub>2</sub>(SO<sub>4</sub>)<sub>3</sub>,
K<sub>2</sub>SO<sub>4</sub>, 24H<sub>2</sub>O ell. AlK(SO<sub>4</sub>)<sub>2</sub>+12H<sub>2</sub>O, er et
Dobbeltsalt af Aluminiumsulfat og Kaliumsulfat, der
krystalliserer i veludviklede, store, regulære
Oktaedre, og er Repræsentant for hele den Klasse
Forbindelser, der med et fælles Navn betegnes
A., i hvilken Aluminium kan erstattes af Jern
(Ferrioxyd) ell. Krom (Kromoxyd), Kalium af
Natrium, Ammonium, Rubidium, Cæsium o. s. v.,
f. Eks. Jern-Ammoniakalun, Fe<sub>2</sub>(SO<sub>4</sub>)<sub>3</sub>, Am<sub>2</sub>SO<sub>4</sub>,
24H<sub>2</sub>O, Kromalun, Cr<sub>2</sub>(SO<sub>4</sub>)<sub>3</sub>, K<sub>2</sub>SO<sub>4</sub>, 24H<sub>2</sub>O.
— Af alle disse A. er Kalialun den vigtigste. Denne
findes sjælden i Naturen, hyppigst blandet med
Aluminiumsulfat som Forvitringsprodukt paa
Alunskifer, og i vulkanske Egne paa Stenarter,
der indeholder Aluminium og Kalium, og som er
udsatte for Indvirkningen af den Svovlsyrling,
der paa saadanne Steder udstrømmer af Jorden.
Den A., der kommer i Handelen, er altid kunstig
fremstillet. Til denne Fremstilling har man
anvendt saadanne naturlig forekommende
Produkter, der indeholder de til Alundannelsen
nødvendige Stoffer; ofte behøver en forvitret Lava
kun at udludes for straks at give en Alunopløsning
(Neapel). <sp>Alunsten</sp> ell. <sp>Alunit</sp> giver
efter Ophedning til 500—800°, Henliggen i Luften
under jævnlig Befugtning og derpaa følgende
Udludning med Vand en Alunopløsning, der
ved forsigtig Inddampning giver Alunkrystaller
(saakaldt <sp>kubisk</sp> ell. <sp>romersk A.</sp>); den
paa denne Maade fremstillede A. var tidligere
højt skattet p. Gr. a. sin Renhed; den romerske
A. er ofte rødlig farvet, p. Gr. a. et Indhold af
Jernoxyd, der bliver uopløst tilbage, naar den
opløses i Vand. Af større Bet. for Fremstillingen
af A. har <sp>Alunskifer</sp> og <sp>Alunjord</sp>
tidligere været. Den førstnævnte er en af Svovlkis
gennemtrængt kulholdig Lerskifer ell. Skiferler,
den sidstnævnte er et med Svovlkis gennemtrængt
lerholdigt Brunkul ell. en med Svovlkis og
Bitumen blandet Ler. Man lod disse Skifer- ell.
Jordarter forvitre i Hobe, hvorved Svovlkisen
iltes under Dannelse af fri Svovlsyre og
Ferrisulfat. Det sidstnævnte optager Ilt af Luften
og omdannes herved til basisk Ferrisulfat. Den
fri Svovlsyre sønderdeler Aluminiumsilikatet
(Ler) og danner Aluminiumsulfat. Undertiden
maa dog Skiferen ell. Alunjorden ristes, for at
denne Proces kan finde St. — Disse Processer
foretages i de saakaldte <sp>Alunværker</sp>, i
hvilke man endnu (i Belgien) undertiden
anvender den Svovlsyrling, der frigøres ved
