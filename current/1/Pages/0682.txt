A. af brændt Ler, sjældnere af Bronze, Sølv,
Guld ell. Sten. Formet i brændt Ler bærer den
oftest malet Dekoration; i klassisk Tid ses
Planteornamenter paa Foden og Halsen samt
ved Hankene, medens de store Flader bærer
figurlige Billeder. Bekendt er især de panathenæiske
Prisamforer fra Athen, Beholderne for
den udsøgt fine Olie, der ved Idrætslegene ved
Panathenæerfesten tildeltes Sejrvinderen (fra
6.—3. Aarh. f. Kr.), og som stedse bevarede en
egen Form og en fastslaaet Udsmykning; paa den
ene Side ses et arkaisk tegnet Billede af Athena
og Indskriften: Fra Kamplegene i Athen; paa
den anden vises en Idrætsscene. De originale
Kar med den fine Olie var en søgt Handelsvare
rundt om i den helleniske Verden; mange er
bevarede til vor Tid.
<i>H. A. K.</i>
</chapter>

<chapter name="amfotere Dannelser">
<b>amfotere Dannelser</b> kaldes saadanne, der
som f. Eks. vulkansk Tuf er opstaaede ved
Ildens og Vandets fælles Indvirkning.
<i>J. P. R.</i>
</chapter>

<chapter name="amfoter Reaktion">
<b>amfoter Reaktion.</b> Stoffer, som formaar
saavel at reagere svagt surt som at give svag
alkalisk Reaktion, siges at reagere amfotert;
saaledes har frisk Mælk amfoter Reaktion, ɔ: den
formaar saavel at farve blaa Lakmus rød som
at farve rød Lakmus blaa.
<i>O. C.</i>
</chapter>

<chapter name="am-haarez">
<b>am-haarez</b> (hebr.), egl. »Landfolket«, betegner
i de senere Skrifter af det gl. Testamente den i
Palæstina boende fremmede, ikke judaiserede
Befolkning. I de rabbinske Skr. omtales de som
dem, der ikke holder Loven og de farisæiske
Forskrifter, og de mødes af Farisæerne med
inderligt Had: »Ingen a. kan være from«, den
ringeste Berøring med en a. gør uren. a. har
dog ikke været en uvidende, moralsk foragtelig
Hob, men rimeligvis dannet en lovfri Retning,
der afviste de farisæiske Bestemmelser. Nogle
mener, at de apokalyptiske Forventninger var
særlig levende i deres Kreds, og at det var dem,
som nærmest sluttede sig til Jesu Forkyndelse.
(<sp>Litt</sp>.: <sp>Friedländer</sp>, »Die religiösen
Bewegungen innerhalb des Judenthums im
Zeitalter Jesu«, Side 78 ff.).
<i>J. P.</i>
</chapter>

<chapter name="Amhara">
<b>Amhara,</b> Fællesnavn for den mellemste Del af
det abessinske Alpeland omkr. Tana-Søen,
omfatter navnlig Landskaberne Dembea N. f. Søen,
Begemeder og Lasta Ø. f., Metscha og Godscham
S. f. Søen. Som Hovedstad betragtes nu Gondar
(s. d.) i Dembea. Landets Beboere, Amharaerne,
hører til den semitiske Sprogæt og er de mest
begavede Abessiniere. Fra A. udgik 1850
Høvdingen Kâsâ, der ophøjedes til Kejser af
Abessinien under Navn af Theodor II.
</chapter>

<chapter name="amharisk Sprog">
<b>amharisk Sprog</b> (Amharena), det for
Beboerne af Amhara ejendommelige Idiom, det
vigtigste af de levende Sprog i Abessinien,
fortrængte fra 14. Aarh. det tidligere der
herskende, ætiopiske Sprog, der dog endnu har
holdt sig som Kirkesprog. Det a. S. er, ligesom
det med dette beslægtede ætiopiske, en semitisk
Dialekt, men stærkt blandet med Reminiscenser
af de Sprog, der tales af de nærboende
afrikanske Folkeslag. Skriften er den ætiopiske,
forøget med nogle Tegn. En Grammatik og en
Ordbog er givne af Ludolf (1698) samt af Isenberg
(London 1841—42), en meget værdifuld, udførlig
Haandbog af Prætorius (»Die amharische
Sprache« [Halle 1878—79]), en <i>Dictionnaire
Amarǐñña-français</i> ved A. d'Abbadie (Paris
1881). Den ital. Hærs Generalstab har endvidere
udg. en særdeles praktisk lille Bog, <i>Raccolta
delle frasi più. usuali tradotte dall' Italiano in
Amarico</i> (Rom 1887).
<i>O. Jsp.</i>
</chapter>

<chapter name="Amherst (By i Britisk-Birma)">
<b>Amherst</b> [↱äm(h)ə.st], By i Provinsen
Britisk-Birma, Distrikt A., af det eng.-ind. Kejserrige,
ved Wakaru-Floden, grundlagdes af Englænderne
26. Apr. 1826 af militære og Handelshensyn og
opkaldtes efter den daværende Generalguvernør,
Lord Amherst. Skønt Regeringens Sæde
allerede 1827 blev forlagt til Malmen, havde A.
1853 over 20000 Indb., men gik snart atter
tilbage, da Havnen, p. Gr. a. en Række af
Klipper, der strækker sig 1,5 km ud i Havet, er
farlig at naa. Som Følge deraf blev A. snart
overfløjet af det nordligere liggende Malmen. A. er
p. Gr. a. sin sunde Beliggenhed paa en Høj
Rekreationssted for de i Malmen boende
Europæere og Udgangspunkt for Lodserne. —
<sp>Kystdistriktet</sp> A. er 39300 km<sup>2</sup> med (1901) 300173
Indb.; det er rigt paa Teakskove og har stor
Risavl.
<i>M. V.</i>
</chapter>

<chapter name="Amherst (By i U. S. A.)">
<b>Amherst</b> [↱äm(h)ə.st], By i U. S. A., Stat
Massachusetts, ligger 118 km V. f. Boston ved
Connecticut River. (1910) 5112 Indb.
</chapter>

<chapter name="Amherst (By i Canada)">
<b>Amherst</b> [↱äm(h)ə.st], By i Dominion of Canada,
Provins New Scotland, ligger 196 km NNV. f.
Halifax ved den nordøstlige Del af Chiguectobai
paa Landtangen mellem New Scotland og New
Brunswick. (1901) 4963 Indb. A. har tidligere
heddet Fort Lawrence.
<i>H. P. S.</i>
</chapter>

<chapter name="Amherst (Lord Jeffrey, Baron og William Pitt, Earl Amherst of Arracan)">
<b>Amherst</b> [↱äm(h)ə.st], 1) <sp>Lord Jeffrey,
Baron A.</sp>, eng. Feltmarskal (1717—97),
sendtes 1758 som Generalmajor til Kanada, fik s. A.
Overkommandoen imod Franskmændene,
erobrede Fort Ticonderoga 1759 og Montreal 1760,
hvorved han fuldendte Kanadas Erobring. 1760—63
Generalguvernør i britisk Nordamerika;
blev 1772 Generalløjtnant, 1776 Peer som Lord
A., 1778 General, 1793—95 Øverstbefalende over
den britiske Hær og 1796 Feltmarskal.

2) <sp>William Pitt</sp>, <sp>Earl A. of Arracan</sp>,
den forriges Brodersøn og Efterfølger som Peer
(1773—1857), blev 1816 sendt som overordentlig
Gesandt til Kina, men kunde ikke gennemføre
sin Mission, da han ikke kunde gennembryde
Ceremoniellet ved Hoffet i Peking og faa
Audiens hos Kejseren uden ydmygende Knæfald
(<i>kotow</i>). 1823—28 var han Generalguvernør i
Ostindien og tvang Birmanerne til at afstaa
Arakan, Assam og Tenasserim til det ostindiske
Kompagni 1826; blev s. A. Earl.
<i>F. de F.</i>
</chapter>

<chapter name="Amia (se Ganoider)">
<b>Amia</b> [↱a´-], se <sp>Ganoider</sp>.
</chapter>

<chapter name="Amiant (se Asbest)">
<b>Amiant,</b> se <sp>Asbest</sp>.
</chapter>

<chapter name="Amici, Giovanni Battista">
<b>Amici</b> [a↱mit∫i], <sp>Giovanni Battista</sp>, ital.
Astronom og Optiker (1786—1863), var Direktør
for Observatoriet i Firenze fra 1831. Han har
især vundet sig et kendt Navn ved sine
Mikroskoper.
<i>J. Fr. S.</i>
</chapter>

<chapter name="Amicis, Edmondo de">
<b>Amicis</b> [a↱mit∫is], <sp>Edmondo de</sp>, ital.
Forfatter, f. 21. Oktbr 1846 i Oneglia i Piemont, d.
11. Marts 1908. Han var 1863—65 Elev ved
Militærskolen i Modena, var som ung Officer først
med paa en Ekspedition mod de sicilianske
Røverbander og deltog senere i Felttoget mod
Østerrigerne 1866. Efter at han 1867 var blevet
Redaktør af et militært Tidsskrift, tog han 1871
