<chapter name="Anthesterion">
<b>Anthesterion,</b> den 8. Maaned i den attiske
Kalender; efter vor Tidsregning begyndte den
midt i Febr og endte midt i Marts.
</chapter>

<chapter name="Antheunis, Gentil Theodoor">
<b>Antheunis</b> [↱antønes], <sp>Gentil Theodoor</sp>,
flamsk Digter, f. 9. Septbr 1840 i Oudenaarde,
regnes for en af Flanderns bedste lyriske
Digtere; mange af hans Digte er satte i Musik og
hører til de mest populære Folkemelodier. Han
har udgivet Digtsamlingerne <i>Uit het hart</i> (1875)
og <i>Leven, lieven en zingen</i> (1879).
</chapter>

<chapter name="Anthistiria (se Themeda)">
<b>Anthistiria,</b> se <sp>Themeda</sp>.
</chapter>

<chapter name="Anthoceros">
<b>Anthoceros,</b> Slægt af Halvmossernes Klasse,
med et fladt, uregelmæssig lappet, kødet Løv,
i hvis Intercellularrum der ofte findes
Algekolonier (<i>Nostoc</i>), som trænger ind gennem
Spalteaabningerne paa Løvets Underside.
Sporehuset, der ligner en lang tynd Skulpe og ved
Grunden omsluttes af en af Løvet dannet Skede,
aabner sig med to Klapper og er forsynet med
en Midtsøjle. Hertil c. 100 Arter af smaa
Halvmosser, der fortrinsvis vokser paa fugtig Jord.
<i>C. R.</i>
</chapter>

<chapter name="Antholit">
<b>Antholit</b> (gr.), Blomsterforstening.
</chapter>

<chapter name="Anthologion">
<b>Anthologion</b> kaldes i den græske Kirke den
Bog, som indeholder de Hymner, Bønner og
Læsestykker, der benyttes ved Gudstjenesten,
for hele Aaret, inddelte efter Maaneder. Ogsaa
»Blomstersamling«, udvalgt Digtsamling. Jfr
<sp>Antologi</sp>.
</chapter>

<chapter name="Anthomyinæ (se Fluer)">
<b>Anthomyinæ,</b> se <sp>Fluer</sp>.
</chapter>

<chapter name="Anthon, Georg David">
<b>Anthon,</b> <sp>Georg David</sp>, dansk Arkitekt,
f. i Nordtyskland 1714, d. 1781. A. var Elev af
Eigtved og ledede fl. Arbejder for ham. Han
blev 1748 Lærer i Geometri og Arkitektur ved
Kunstakademiet, siden kgl. Bygningsinspektør,
Hofbygmester og Inspektør over alle kgl. Slotte.
Medlem af Akademiet blev han derimod aldrig;
han søgte om at blive det 1759, og Akademiet
fandt ogsaa, »at han tilfulde fortjente til
akademisk Medlem at vorde optaget«, men det lod
sig ikke gøre, da »denne Værdighed aldeles
ikke kunde skikke sig med at være Informator«.
Christianskirken (tidligere Frederikskirken) paa
Christianshavn skyldes i det væsentligste A.,
dens smukke Spir skyldes ene ham. Bregentved
i sin tidligere Skikkelse er bygget af A.,
Thurebyholm menes ogsaa at være af ham.
A. har med megen Smag sat den lave Etage
paa Hvide Stift paa Vallø, der er af Thurah.
A. har bygget Frederiks Hospital med
Undtagelse af de to Pavilloner mod Bredgade og
de to mod Amaliegade. Han har udarbejdet
Projekt til Marmorkirken og udgivet et Værk om
Søjleordnerne.
<i>C. B-r.</i>
</chapter>

<chapter name="Anthonomus (se Snudebiller)">
<b>Anthonomus</b> Genn., se <sp>Snudebiller</sp>.
</chapter>

<chapter name="Anthony (se Saint Anthony)">
<b>Anthony</b> [↱änt<sub>ə</sub>ni], By, se <sp>Saint Anthony</sp>.
</chapter>

<chapter name="Anthony, Susan Brownell">
<b>Anthony</b> [↱änt<sp>ə</sp>ni], <sp>Susan Brownell</sp>,
nordamerikansk Talsmand for Kvindesagen, f.
15. Febr 1820 i Massachusetts af Kvækerslægt,
d. 13. Marts 1906, var 1837—52 Lærerinde i
Staten New York, men ofrede sig senere til
Agitation for Afholdssagens Fremme, Slaveriets
Afskaffelse og Kvindernes borgerlige Ligestilling,
særlig deres Adkomst til Valgret. Da hun 1852
p. Gr. a. sit Køn var blevet udelukket fra et
stort Afholdsmøde, fik hun oprettet den første
kvindelige Afholdsforening; blev 1857 Agent for
New Yorks <i>Antislavery Society</i>, men arbejdede
fortrinsvis for at udvide Kvindernes
Rettigheder. Hun udgav i dette Øjemed 1868—70 et
Ugeblad <i>The Revolution</i> og holdt 1870—80 en
omfattende Agitation rundt om i Nordamerika
med over 100 Møder aarlig. Da hun 1872 havde
afgivet Stemme ved Valgmandsvalget, altsaa til
Valg af Unionens Præsident, blev hun idømt
en Bøde af 100 Doll., men betalte den aldrig.
1869—92 var hun en af Lederne (E. Cady
Stanton var Formand) og 1892—1900 selv
Formand for den nationale (nordamerikanske)
Forening for Kvindernes Valgret. Ogsaa var hun
Medudgiver af den omfattende <i>History of
Woman Suffrage</i> (3 Bd 1881—87, med Tillægsbind
1902). (<sp>Litt</sp>.: <sp>Ida H. Harper</sp>, <i>Life and work
of S. B. A.</i>, 3 Bd 1898—1908).
<i>E. E.</i>
</chapter>

<chapter name="Anthophila (se Bier)">
<b>Anthophila,</b> se <sp>Bier</sp>.
</chapter>

<chapter name="Anthophora (se Bier)">
<b>Anthophora,</b> se <sp>Bier</sp>.
</chapter>

<chapter name="Anthoxanthum (se Gulaks)">
<b>Anthoxanthum,</b> se <sp>Gulaks</sp>.
</chapter>

<chapter name="Anthozoa (se Koraller)">
<b>Anthozoa,</b> se <sp>Koraller</sp>.
</chapter>

<chapter name="Anthrax (Ædelsten)">
<b>Anthrax</b> [↱an-] (gr.) betyder egl. Stenkul, men
Navnet anvendes ogsaa af Forfattere i Oldtiden
til at betegne forskellige Ædelstene.
<i>O. B. B.</i>
</chapter>

<chapter name="Anthrax (se Brandbyld og Miltbrand)">
<b>Anthrax</b> [↱an-], se <sp>Brandbyld</sp> og
<sp>Miltbrand</sp>.
</chapter>

<chapter name="Anthrax (se Bombylidæ)">
<b>Anthrax</b> [↱an-], se <sp>Bombylidæ</sp>.
</chapter>

<chapter name="Anthrenus (se Klaner)">
<b>Anthrenus,</b> se <sp>Klaner</sp>.
</chapter>

<chapter name="Anthriscus (se Kørvel)">
<b>Anthriscus,</b> se <sp>Kørvel</sp>.
</chapter>

<chapter name="Anthropomorpha">
<b>Anthropomorpha</b> [-fa] L. kaldes de Aber,
der henhører til den højeststaaende, mest
menneskelignende Familie (<i>Simiidæ</i>) inden for
Abernes Orden; se <sp>Menneskeaber</sp>.
<i>R. Hg.</i>
</chapter>

<chapter name="Anthropos">
<b>Anthropos</b> [↱an-] (gr.), Menneske.
</chapter>

<chapter name="Anthura (se Tanaider)">
<b>Anthura,</b> se <sp>Tanaider</sp>.
</chapter>

<chapter name="Anthurium">
<b>Anthurium</b> L., Slægt af Arumfam., mest
urteagtige Planter, de fleste med korte, nogle, der
klatrer, med forlængede Stængelstykker;
Bladene er hele ell. delte, læderagtige, smukt
mørkegrønne ell. brogede, Blomsterne totallige.
200 Arter, der til Dels lever epifytisk i tropiske
Urskove, og hvoraf mange kultiveres i
Væksthuse; særlig alm. dyrket er <i>A. Scherzerianum</i>
Schott fra Guatemala og Costa Rica, med store,
skarlagenrøde og længe levende Blomster.
<i>A. M.</i>
</chapter>

<chapter name="Anthus (se Pibere)">
<b>Anthus</b> [↱an-], se <sp>Pibere</sp>.
</chapter>

<chapter name="Anthyllis">
<b>Anthyllis</b> L., <sp>Rundbælg</sp>, norsk:
<sp>Ræveklo</sp>, Slægt af Ærteblomstrede (Lotus-Gruppen)
omfattende urteagtige ell. halvbuskagtige
Planter med ulige finnede Blade, enknippede
Støvblade, Blomsterne i Hoveder og uregelmæssig
femdelt, oppustet og vedvarende Bæger. Fortrinsvis
fra Landene omkring Middelhavet. Af
økonomisk Bet. er kun <i>A. vulneraria</i> L. (<sp>Gul
Rundbælg</sp>) med stærkt udviklet Pælerod,
2—3 parrede Blade med stort Endesmaablad, 2
rundagtige Blomsterhoveder i Spidsen af den
indtil 0,5 m høje Stængel; Bægeret er sædvanlig
hvidfiltet, Kronen gul (hos <i>rubriflora D. C.</i> rød);
den af Bægeret helt omsluttede Bælg indeholder
et foroven grønt, forneden gulgraat Frø; 1000
Frø vejer 2,5 gr. Oftest toaarig; i Danmark,
ligesom i det norske Lavland, alm. vildtvoksende
paa tørre, sandede Jorder. Den er en
værdifuld Græsmarksplante for tørre Jorder,
men dyrkes endnu kun lidet. I Danmark giver
den 3—6000 kg Hø pr. ha. Høet er middelgroft
og indeholder, høstet under Blomstringen, omtr.
