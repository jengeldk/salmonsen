men 96,38 l Spiritus. Man har derfor været nødt
til at foretage Tusinder af Vægtfyldebestemmelser
af Blandinger af bekendt Styrke og har
paa Grundlag af disse udregnet Tabeller, efter
hvilke man direkte kan aflæse det til en bestemt
Vægtfylde svarende Alkoholindhold. Saadanne
Tabeller er først udregnede af Gilpin 1794,
efter at han 1790 var fremkommet med en
foreløbig Meddelelse desangaaende. Paa dette
Grundlag er senere andre Tabeller udførte, saasom
Tralles' 1811, Gay-Lussac's 1824, Fownes' 1874,
Mendelejev's 1869, Hehner's 1880 o. fl. Da
enhver Vædskes Vægtfylde forandrer sig med
Temperaturen, saa maa enhver saadan Bestemmelse
ske ved en bestemt Temperatur. Denne
Temperatur — <sp>Normaltemperaturen</sp> — er
forskellig valgt, idet den i nogle Tabeller er
15 5/9°, i andre 15°.

Indholdet af Alkohol kan enten angives i
<sp>Vægtprocenter</sp> ell. i <sp>Volumen-
(Rumfangs-) procenter</sp>. I første Tilfælde finder
man, at 100 Vægtdele (f. Eks. kg) indeholder x
Vægtdele (kg) absolut Alkohol, i andet Tilfælde,
at 100 Rumfang (f. Eks. l) indeholder x
Rumfang (l) Alkohol. Blander man saaledes 100 l
Alkohol og 100 l Vand, saa faar man 192,76 l
Blanding. Da der nu i disse 192,76 l findes 100
l Alkohol, saa findes der i 100 l af Blandingen
51,88 l Alkohol, d. v. s. Blandingen indeholder
51,88 Volumenprocenter. De 100 l Vand vejer
100 kg, de 100 l Alkohol 79,46 kg, og Blandingens
Vægt er altsaa 179,46 kg; men naar 179,46
kg indeholder 79,46 kg Alkohol, saa indeholder 100
kg af Blandingen 44,27 kg Alkohol, d. v. s.
Blandingen indeholder 44,27 Vægtprocent Alkohol.
Medens den sidste Angivelse er aldeles
utvetydig, fremkommer der i den første en vis
Usikkerhed, som først bortfalder, naar samtidig
Temperaturen angives; thi medens denne
ingen Indflydelse har paa Vægten, har den en
stor Indflydelse paa Rumfanget. Man kan imidlertid
let omregne Volumenprocent til Vægtprocent,
idet man blot behøver at multiplicere de
fundne Volumenprocenter med Vægtfylden af
absolut Alkohol og dividere det udkomne Produkt
med den forelagte Blandings Vægtfylde. I nogle
Tabeller, som f. Eks. Herner's, findes opgivet
baade Volumen- og Vægtprocent.

Vægtfylden bestemmes i Praksis ved Hjælp af
et <sp>Aræometer</sp> (s. d.), til videnskabelig Brug
ved nøjagtigere Instrumenter. De Aræometre,
som finder Anvendelse i Handelen, angiver
imidlertid ikke Vægtfylden, men det til Vægtfylden
svarende Alkoholindhold, saa at man derved
undgaar Brugen af Tabeller. Et saaledes
indrettet Aræometer kaldes <sp>Alkoholometer</sp>, og
maa som ovf. nævnt være konstrueret til at
bruges ved en bestemt Temperatur,
Normaltemperaturen. Denne er i Danmark, Tyskland,
Østerrig-Ungarn, Frankrig, Belgien, Holland,
Norge, Sverige og Portugal 15°, i Italien,
Schweiz og de forenede Stater er den 15 5/9° og
omtrent det samme i Rusland. I Spanien er
den 12 1/2°, i England 10 5/9°. For at
undgaa den Ulejlighed at bringe Alkohol, der skal
undersøges, nøjagtig paa denne Temperatur, er
Fremgangsmaaden i Praksis den, at man
maaler Styrken ved den forhaandenværende
Temperatur (<sp>den tilsyneladende Styrke</sp>)
og samtidig maaler Alkoholens Temperatur; ved
Hjælp af Tabeller, der følger med Alkoholometrene,
kan deraf beregnes Styrken ved
Normaltemperaturen (<sp>den sande Styrke</sp>). Kun i
Tyskland er (efter 1888) et Alkoholometer i
Brug, der angiver Vægtprocenter; i alle andre
Lande bruges endnu Volumen-Alkoholometre.
I Norge og Sverige benyttes Gay-Lussac's
Alkoholometer, der angiver Volumenprocent,
i Danmark Tralles'. I England bruges <sp>Syke</sp>'s
Hydrometer, der angiver Styrken i
Forhold til <i>proof-spirit</i>, d. v. s. en Spiritus,
der indeholder 57,27 Volumenprocent Alkohol.
F. Eks. 20° <i>over-proof</i> angiver, at 100 Rumfang
af vedk. Spiritus maa fortyndes til 120
Rumfang for at give <i>proof-spirit</i>; 20 <i>under-proof</i>
angiver, at den foreliggende Spiritus indeholder
80 Volumenprocent <i>proof-spirit</i>.

Man har ogsaa forskellige Metoder, ved hvilke
man ad kemisk Vej kan bestemme Alkoholindholdet,
naar der kun er Vand og ren Alkohol
til Stede; men af disse er dog kun <sp>Röses</sp> Metode
ved Titrering med Kaliumpermanganat af Bet.

Skal man ved Tilsætning af Vand til en
Alkohol frembringe en svagere Alkohol, kan man
ikke ved simpel Proportionsberegning se, hvor
mange Rumfang der skal tilsættes, idet
Sammentrækningen her spiller en stor Rolle, men
man benytter da særlige til dette Brug
udarbejdede Tabeller. Har man med Vægte og
Vægtprocent at gøre, bortfalder denne
Vanskelighed.

Bestemmelsen af Alkohol i Vin, Øl, Likører
o. l. kan som nævnt ikke ske alene ved Hjælp
af Vægtfylden, men man maa destillere
Vædsken og kan da undersøge Destillatet, der alene
bestaar af Alkohol og Vand. Har man f. Eks.
taget <i>a</i> g Vin i Arbejde, deraf fremstillet <i>b</i> g
Destillat og fundet, at dette indeholder <i>c</i>
Vægtprocent Alkohol, saa indeholder Vinen <i>bc : a</i>
Vægtprocent Alkohol. Kommer det ikke an paa
saa stor Nøjagtighed, kan man ogsaa hjælpe
sig paa den Maade, at man bestemmer den
opr. Vædskes Vægtfylde, inddamper den, indtil
al Alkoholen er forflygtiget, bringer den
tilbage til det opr. Rumfang ell. Vægt ved
Tilsætning af destilleret Vand og igen bestemmer
Vægtfylden, der nu er større end før. Ved
Hjælp af forskellige Formler, af hvilke ingen
er ganske rigtige, kan man da af disse Data
beregne Vædskens Alkoholindhold. Man har
ogsaa konstrueret Apparater til direkte
Bestemmelse af Alkohol i blandede Vædsker. Det
vigtigste af disse er <sp>Ebullioskopet</sp>, der
grunder sig paa, at Blandinger af Vand og
Alkohol har et lavere Kogepunkt end Vand og
saa meget des lavere, jo mere Alkohol
Blandingen indeholder. Den første brugbare
Konstruktion er Frøken <sp>Brossard-Vidal</sp>'s,
der har holdt sig til nu med nogle Ændringer,
af hvilke <sp>Malligand</sp>'s er den mest brugte
og bl. a. benyttes ved Ølkontrollen i Danmark.
Man støtter sig her til de af Prof. Waage i Kria
særlig for Øl gjorte Undersøgelser og paa
Grundlag heraf udarbejdede Tabeller.
Apparatet bestaar af et Kar, i hvilket Vædsken
bringes i Kog, og igennem hvis Laag der gaar
