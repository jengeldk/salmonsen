Sidedelene. Paa underjordiske Stængler kan
Aksedelene være stærkest udviklede (Kartoflen)
ell. ogsaa Bladene (Løg).
<i>V. A. P.</i>

8) A. i <sp>Zoologien</sp>. Hos Pighude og Polypdyr
er Legemet tilsyneladende bygget op af fl.
ell. færre Afsnit, »Straaler«, »Antimerer«, der
ordner sig radiært om en Midtlinie,
Hovedaksen, som hos Polypdyrene gaar midt
igennem Fordøjelseshulen og hos de regelmæssige
Pighude fra Mund (den orale) til Gat (den
aborale Pol); fra denne Hovedakse kan trækkes
ensgyldige Biakser, en for hvert Afsnit.
Nærmere Undersøgelser har dog vist, at den
formodede straaleformede Bygning ikke eksisterer,
at Biakserne derfor ikke er ensgyldige, og at
Pighude og Polypdyr som andre Metazoer i
Virkeligheden er byggede bilateralt symmetrisk
i Forhold til et Midtplan.
<i>(H. J. P.). R. H. S.</i>
</chapter>

<chapter name="Aksel (Mandsnavn)">
<b>Aksel,</b> nordisk Mandsnavn; forekommer i
Middelalderens senere Del alm. i Danmark og
Sverige; opfattedes i 16. Aarh. som Omdannelse
af Aslak, men er snarere en nordisk
Tillempning af Absalon.
<i>A. O.</i>
</chapter>

<chapter name="Aksel (Maskinvæsen og i Botanikken)">
<b>Aksel</b> 1) (Maskinvæsen) en drejelig, i Alm.
roterende Maskindel (Fig. 1, a), der tjener til
Overføring af Drejningsmomenter ved Hjælp af
Remskiver (<i>b</i>), Tandhjul ell. andre Konstruktionsdele,
som sidder fast paa A. og deltager i dennes
Rotation. — A. er i Regelen cylindrisk med cirkulært
Tværsnit og af stor Længde; den udføres i Alm.
af Smedejern ell. Staal, sjældnere af andre
Metaller eller af Træ. Lange Akselledninger
bestaar af fl. enkelte 5—7 m lange A., der
indbyrdes forbindes med Koblinger,
<sp>Akselkoblinger</sp> ell. <sp>Akselmuffer</sp>, og som paa
passende Steder understøttes af Lejer (Fig. 1, c),
<sp>Aksellejer</sp>. Den Del af A., som
understøttes af Aksellejet, afdrejes og bearbejdes
omhyggeligt for at formindske A.'s
Gnidningsmodstand og benævnes <sp>Akseltappen</sp> ell.
<sp>Akselsølen</sp>. — De saakaldte
<sp>Transmissionsaksler</sp> (Fig. 1) tjener til
Kraftoverføring fra Drivmaskinen til de enkelte
Arbejdsmaskiner i Fabrikker og Værksteder.

<sp>Bøjelige A.</sp> anvendes til transportable
Boremaskiner o. l. og bestaar af en Læder- ell.
Gummislange, inden i hvilken to ell. fl. modsat
viklede Staalspiraler er anbragte.

<sp>Akselledningen</sp> i et Skib er samtlige
Aksler, der overfører Kraften fra Maskineriet
til Fremdrivningsmidlet. De benævnes i
Rækkefølge fra Maskineriet agterefter:
<sp>Krumtapaksel</sp>, <sp>Trykaksel</sp>, <sp>Mellemaksel</sp> og
<sp>Skrueaksel</sp>.

<sp>Krumtapakselen</sp> (Fig. 2) er forsynet
med Krumtappe, hvorved Maskineriets op- og
nedadgaaende Bevægelse forandres til en
roterende Bevægelse. I Skibe med Turbinemaskineri
findes ingen Krumtapaksel; men den dertil
svarende Aksel er Turbinens Hovedaksel, der
benævnes <sp>Turbineakselen</sp>.

<sp>Trykakselen</sp> er forsynet med Ringe ell.
Skiver, som sidder fast paa Akselen og trykker
mod Tryklejet. Gennem Trykakselen og
Tryklejet overføres Trykket fra Skibsskruen til
Skibet og driver dette frem gennem Vandet.

<sp>Mellemakselen</sp> er den ell. de Aksler,
der ligger mellem Trykakselen og Skrueakselen.

<sp>Skrueakselen</sp> er den Aksel, som gaar
ud af Skibet, og paa hvis yderste Ende
Skibsskruen er anbragt. I Skibe med to ell. fl. Skruer
ligger Skrueakselen paa et længere Stykke uden
for Skibet, hvor den understøttes af een ell. fl.
<sp>Akselbærere</sp>, der i den ene Ende har et
Leje til Skrueakselen og i den anden Ende er
befæstet til Skibet.

I Skibe, der fremdrives ved Skovlhjul,
benævnes Akslerne Krumtapaksel og <sp>Hjulaksel</sp>,
hvoraf sidstnævnte bærer Skovlhjulet.

<sp>Akselgangen</sp> ell. <sp>Akseltunnelen</sp> er
i Skrueskibe en vandtæt Gang, der er bygget
uden om Akselledningen og fører fra
Maskinrummet agterefter til Skrueakselen, saaledes at
Maskinpersonalet stadig kan føre Tilsyn med
Akslerne. Den er bygget af Plader, afstivet med
Vinkeljern og har ind til Maskinrummet en
Aabning, som kan lukkes med en vandtæt
Dør.
<i>H. P. C.</i>

<img>Fig. 1.</img>

<img>Fig. 2.</img>

2) i <sp>Botanikken</sp> er A. Vinklen mellem et
Blad og dets Akse; heri udvikles sædvanlig
Knopperne. Kaldes ogsaa <sp>Bladhjørne</sp>.
<i>V. A. P.</i>
</chapter>

<chapter name="Akselafstand (se Hjulstand)">
<b>Akselafstand,</b> se <sp>Hjulstand</sp>.
</chapter>

<chapter name="Akselblad (se Akselflig)">
<b>Akselblad,</b> se <sp>Akselflig</sp>.
</chapter>

<chapter name="Akselbærtræ (se Røn)">
<b>Akselbærtræ,</b> se <sp>Røn</sp>.
</chapter>

<chapter name="Akselfletningen">
<b>Akselfletningen</b> (lat. <i>plexus axillaris</i>) kaldes
den Samling Nerver, der forsyner Forlemmet
med Nervetraade. A. sammensættes af 6., 7. og
8. Halsnerve samt af de to første Brystnervers
nederste Grene. Den træder frem foran 1.
Ribben mellem Ribbenenes øverste og nederste
