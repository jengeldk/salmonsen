Magt paa Peloponnes og fandt Tilslutning fra
de betydeligste Stæder paa Halvøen, f. Eks.
Korinth, Megalopolis og Argos, og tillige fra
fl. Stater i Mellemgrækenland, deriblandt
Athen, hvor den makedoniske Besætning blev
fordrevet. Forbundet var baseret paa Staternes
indbyrdes Ligeberettigelse, og hver enkelt Stat
havde ubegrænset Selvstændighed indadtil,
medens de i ydre Anliggender havde en
Fællesregering, ledet af en Strateg. Sparta og Elis
holdt sig imidlertid tilbage, og da det ætoliske
Forbund af Skinsyge havde forenet sig med
Spartanerne, og A. led adskillige Nederlag,
indkaldte Aratos den makedoniske Konge,
Antigonos Doson, og tillod ham at besætte
Korinth, Nøglen til Peloponnes. A.'s Sejr ved
Sellasia (221) og Sparta's deraf flg. Svækkelse
gengav dog ikke Forbundet dets gamle
Selvstændighed; allerede Aaret efter begyndte det med
makedonisk Hjælp Krig (220—217) mod
Ætolerne, og under den første romersk-makedoniske
Krig (211—205) gjorde det atter fælles Sag med
Makedonerne mod Rom. Derimod sluttede det
sig i den anden romersk-makedoniske Krig (198)
til Romerne og genvandt derved bl. a. Korinth;
men indre Stridigheder og ydre Kampe med
Ætolerne og Sparta svækkede Forbundets
Kraft. Forgæves søgte Filopømen at modarbejde
den romerske Indflydelse, der kun levnede
Forbundet et Skin af Frihed; efter hans Død
vendte de gamle Forhold tilbage. A.'s
Neutralitet under den tredje romersk-makedoniske
Krig (171—168) gjorde dem fuldstændig
afhængige af de sejrrige Romere, som i Aaret 167 førte
1000 af de betydeligste Mænd i Forbundet til
Rom som mistænkte for at have været i
Forstaaelse med Perseus, under det
Paaskud, at deres Sag skulde undersøges i
Rom; først efter 17 Aars Forløb ophørte deres
Fangenskab, og 300 af dem vendte da tilbage.
Yderligere Indblanding fra romersk Side bragte
endelig i Aaret 146 A. til at erklære Rom Krig;
men Metellus' og Mummius' Sejre afgjorde snart
alt: Korinth blev ødelagt, det achæiske
Forbund opløst, og hele Grækenland under
Navnet Achaia foreløbig stillet under den
makedoniske Statholders Opsyn (146) og senere gjort
til en egen romersk Provins. (<sp>Litt</sp>.: <sp>Klatt</sp>,
»Forschungen zur Geschichte des achäischen
Bundes« [Berlin 1877]; <sp>Dubois</sp>, <i>Les ligues
étolienne et achéenne</i> [Paris 1884]; <sp>Capes</sp>,
<i>History of the Achaean league</i> [London 1888];
<sp>Freeman</sp>, <i>History of federal government in
Greece and Italy</i> [2. Opl., London 1893]).
<i>K. H.</i>
</chapter>

<chapter name="Achæisk Forbund (se Achæerne)">
<b>Achæisk Forbund</b>, se <sp>Achæerne</sp>.
</chapter>

<chapter name="Acidimetri (se Alkalimetri)">
<b>Acidimetri</b>, se <sp>Alkalimetri</sp>.
</chapter>

<chapter name="Aciditet">
<b>Aciditet</b> (lat.), den Egenskab, Baser og
Alkoholer har til at indgaa Forbindelser med Syrer.
</chapter>

<chapter name="Acidosis">
<b>Acidosis</b>. En Art Selvforgiftning med Syrer,
dannede af Organismen selv under Stofskiftet.
De uorganiske Syrer (Svovlsyre, Fosforsyre)
spiller her en langt mindre Rolle end de
organiske, og blandt disse sidste dominerer særlig
<sp>Beta-oxysmørsyre</sp> og <sp>Aceteddikesyre</sp>.
Den første af disse optræder meget ofte
ved Forstyrrelser i det normale Stofskifte, ofte
i meget store Mængder. Ved Iltning dannes af
Oxysmørsyren Aceteddikesyre og heraf atter
Aceton. Alle tre Stoffer (ofte benævnet
»Acetonlegemer«) optræder rigeligt ved mangfoldige
Forstyrrelser af Stofskiftet: under Sult, hos
Feberpatienter, ved Fosforforgiftning, hos
Patienter med Kræft og navnlig ved Sukkersyge.
Oxysmørsyre kan dannes saavel af Æggehvide som
af Fedt. Den af »Acetonlegemerne« udøvede
Giftvirkning er til Tider blevet anset for meget
betydelig. Muligvis kan Syrerne direkte skade
Nyrerne. Aceton foraarsager i større Mængder
en lignende Rus som Alkohol, hvad der mulig
forklarer den trætte, delvis omtaagede
Tilstand, hvori Patienter med stærk
Acetondannelse ofte befinder sig. Ved fl. af de nævnte
Tilstande, hvor de nævnte Stoffer dannes i stor
Mængde, saaledes navnlig ved Sukkersyge, kan
Syreforgiftningen ret pludselig give Anledning
til et ejendommeligt Sygdomsbillede, det
saakaldte Koma, en Tilstand, hvori Patienterne
ligger mer ell. mindre bevidstløse hen med
hastig Puls og Respiration og synkende Temp.;
denne Tilstand ender ofte med Død.
<i>O. T.</i>
</chapter>

<chapter name="Acidum">
<b>Acidum</b> [↱a´-] (lat.), Syre; <i>A. aceticum</i>,
Eddikesyre; <i>A. anemonicum</i>, Anemonsyre; <i>A.
arsenicicum</i>, Arseniksyre; <i>A. arsenicosum</i>,
Arseniksyrling; <i>A. benzoicum</i>, Benzoesyre; <i>A.
borasicum</i> ell. <i>boricum</i>, Borsyre; <i>A. borussicum</i>,
Blaasyre; <i>A. butyricum</i>, Smørsyre; <i>A. carbolicum</i>,
Karbolsyre;<i> A. carbonicum</i>, Kulsyre; <i>A.
cinchotannicum</i>, Kinasyre; <i>A. chloronitrosum</i>,
Kongevand; <i>A. chromicum</i>, Kromsyre; <i>A. citricum</i>,
Citronsyre; <i>A. formicarum, formicicum,
formicum</i>, Myresyre; <i>A. gallicum</i>, Gallussyre; <i>A.
gallotannicum</i>, Garvesyre; <i>A. hydrochloratum</i>,
Saltsyre; <i>A. hydrocyanicum</i>, Blaasyre; <i>A.
hydrofluoricum</i>, Flussyre; <i>A. hydrothionicum</i>,
Svovlbrinte; <i>A. lacticum</i>, Mælkesyre; <i>A.
malicum</i>, Æblesyre; <i>A. molybdaenicum</i>,
Molybdænsyre; <i>A. muriaticum</i>, Saltsyre; <i>A. nitricum</i>,
Salpetersyre; <i>A. nitricum fumans,
nitroso-nitricum</i>, rygende Salpetersyre; <i>A. oleïnicum</i>,
Oleīnsyre; <i>A. oxalicum</i>, Oxalsyre; <i>A. oxymuriaticum</i>,
Klorvand; <i>A. phenylicum</i>, Karbolsyre; <i>A. picronitricum</i>,
Pikrinsyre; <i>A. phosphoricum</i>,
Fosforsyre; <i>A. phosphorosum</i>, Fosforsyrling; <i>A.
pyrogallicum</i>, Pyrogallussyre; <i>A. pyrolignosum</i>,
Træeddike; <i>A. salicylicum</i>, Salicylsyre; <i>A.
santonicum</i>, Santonin; <i>A. silicicum</i>, Kiselsyre; <i>A.
sorbicum</i>, Æblesyre; <i>A. stearinicum</i>, Stearinsyre;
<i>A. stibicum</i>, Antimonsyre; <i>A. stibiosum</i>,
Antimonsyrling; <i>A. subericum</i>, Korksyre; <i>A.
subsulphurosum</i>, Svovlundersyrling; <i>A. succinicum</i>,
Ravsyre, Ravsalt; <i>A. sulphuricum
concentratum</i>, eng. Svovlsyre; <i>A. sulphuricum dilutum</i>,
fortyndet Svovlsyre; <i>A. sulphuricum fumans</i>,
rygende ell. Nordhauser Svovlsyre; <i>A.
sulphurosum</i>, Svovlsyrling; <i>A. tannicum</i>, Tannin
eller Garvesyre; <i>A. tartaricum</i>, Vinstenssyre
ell. Vinsyre; <i>A. uricum</i>, Urinsyre; <i>A. uvicum</i>,
Druesyre; <i>A. valerianicum</i>, Baldriansyre, <i>A.
vanadinicum</i>, Vanadinsyre; <i>A. volframicum</i>,
Volframsyre; <i>A. veratricum</i>, Veratrumsyre;
<i>A. zooticum</i>, Blaasyre.
<i>O. C.</i>
</chapter>

<chapter name="Aciklorider">
<b>Aciklorider</b> kaldes i Kemien visse
Forbindelser, der kan afledes af Syrer derved, at disses
Hydroxyl erstattes af Klor, f. Eks.
Kromaciklorid CrO<sub>2</sub>Cl<sub>2</sub>, svarende til Kromsyre,
CrO<sub>2</sub>(OH<sub>2</sub>); se i øvrigt <sp>Oxyklorider</sp>.
<i>O. C.</i>
</chapter>
