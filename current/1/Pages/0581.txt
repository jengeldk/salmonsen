udmærker sig ved kraftig, varm Kolorit. Hans
mest bekendte Arbejde er det smukke: Judith
med Holofernes' Hoved, i Pitti-Galeriet i
Firenze; Gentagelser af samme Billede findes bl. a.
i Wien og <i>Uffizi</i>. Han var ogsaa en dygtig
Landskabsmaler og -tegner og udførte mange
gode Portrætter (Selvportræt i <i>Uffizi</i>, en Suite
miniaturagtig, paa Kobber malede Portrætter
af florentinske Personligheder etc.).
<i>A. Hk.</i>
</chapter>

<chapter name="Allorytmi">
<b>Allorytmi</b> (gr.), sygelig Forandring af
Hjerteslagets Rytmus.
</chapter>

<chapter name="Allosurus (se Hestespreng)">
<b>Allosurus,</b> se <sp>Hestespreng</sp>.
</chapter>

<chapter name="allotigen">
<b>allotigēn</b> kaldes de Bestanddele i en
Bjergart, der ikke er dannede i denne, f. Eks.
Kornene i en Sandsten; Modsætningen er <sp>autigen</sp>,
f. Eks. Bindemidlet i Sandstenen.
<i>O. B. B.</i>
</chapter>

<chapter name="Allotria">
<b>Allotria</b> (gr.), Ting der ikke vedrører Sagen,
Biting; Utilbørligheder.
</chapter>

<chapter name="Allotriofagi">
<b>Allotriofagi</b> (gr.), Tilbøjelighed til at sluge
uspiselige Ting, forekommer navnlig hos
Sindssyge. Disse sluger ofte de farligste ell.
modbydeligste Genstande som Jord, Skarn
(Koprofagi), Glas, Naale, Nøgler. Lign. Lyster kan
optræde hos Hysteriske og hos Svangre, men
antager dog her næsten aldrig saa slemme
Former.
</chapter>

<chapter name="allotriomorf">
<b>allotriomorf</b> kaldes en Bjergartsbestanddel,
der ikke har sin egen Krystalform, men hvis
Form er bestemt ved, at de tilgrænsende Korn
er krystalliserede ud tidligere ell. samtidig.
Modsætningen til a. er <sp>idiomorf</sp>.
<i>O. B. B.</i>
</chapter>

<chapter name="Allotropi">
<b>Allotropi</b> (af gr. ἄλλος, anden, og τροπή),
Forandring) er en af <sp>Berzelius</sp> indført
Benævnelse for den Evne, visse Grundstoffer besidder
til at optræde i forskellige Former og Tilstande,
saakaldte »allotrope Modifikationer«; saaledes er
Ozon en allotropisk Modifikation af Ilt, det røde
Fosfor, der ikke er giftigt og er vanskeligere
antændeligt, en allotropisk Modifikation af det
giftige og letantændelige gule Fosfor; Diamant
og Grafit er allotropiske Modifikationer af Kul,
o. s. v. I saadanne allotropiske Modifikationer
besidder Grundstofferne ogsaa forskellige
fysiske Egenskaber. Aarsagen til, at visse
Grundstoffer kan optræde i allotropiske
Modifikationer, søges deri, at deres Molekyler i de
forskellige allotrope Tilstande indeholder et
forskelligt Antal Atomer; af Iltens og Ozonets
Vægtfylde lader det sig saaledes beregne, at
Ozonets Molekyl indeholder 3 Atomer, medens
Iltens indeholder 2 Atomer Ilt. Nu til Dags
benyttes Udtrykket A. ogsaa ensbetydende med
»fys. Isomeri«. Herom se <sp>Isomeri</sp>.
<i>O. C.</i>
</chapter>

<chapter name="all' ottava">
<b>all' ottava</b> (ital.), i Oktaven, betegner, 1) at
en Stemme skal udføres en Oktav højere, end
den er noteret; er Meningen, at Udførelsen skal
være en Oktav dybere, skrives <sp>all'ottava</sp>
under Nodesystemet, ell. tydeligere
<sp>all'ottava bassa</sp>; 2) i Partiturer, at en Stemme
skal følges med en anden i den højere Oktav,
f. Eks. Violinerne med Sangstemmen (<i>colla voce
all' ottava</i>).
<i>S. L.</i>
</chapter>

<chapter name="Allou, Edouard">
<b>Allou</b> [a↱lu], <sp>Edouard</sp>, fr. Politiker
(1820—88), gjorde sig bekendt som Advokat ved sine
Forsvarstaler for Proudhon, Hertugen af Braunschweig,
Gambetta o. a. og hørte til <i>Comité de
la resistance légale</i>. 1882 blev han valgt til
uafsættelig Senator og hørte som saadan til
Venstre Centrum.
</chapter>

<chapter name="Alloxan">
<b>Alloxan,</b> Mesoxalurinstof, Dioxybarbitursyre,
kemisk Forbindelse af Sammensætningen
C<sub>4</sub>H<sub>2</sub>N<sub>2</sub>O<sub>4</sub>, der opstaar ved moderat Iltning af
Urinsyre med kold Salpetersyre ell. Klor. A.
krystalliserer af varmt Vand i prismeformede
Krystaller med 4 Molekyler Krystalvand, af
hvilke 1 Molekyl først undviger ved 150°. Det
maa opfattes som <sp>Mesoxalurinstof</sp>

CO NH . CO / NH . CO CO.

A. besidder sure Egenskaber,
ved Barytvand bliver det til <sp>Alloxansyre</sp>,
C<sub>4</sub>H<sub>4</sub>N<sub>2</sub>O<sub>5</sub>, hvis Salte ved Kogning med Vand
spaltes i Urinstof og Mesoxalsyre.
<i>O. C.</i>
</chapter>

<chapter name="Alloxantin">
<b>Alloxantin,</b> en krystalliseret kem.
Forbindelse af Sammensætningen C<sub>8</sub>H<sub>4</sub>N<sub>4</sub>O<sub>7</sub>+3H<sub>2</sub>O,
danner sig ved Alloxanets Reduktion med
Tinforklor ell. Svovlbrinte. Det danner skæve
Prismer, der er meget tungtopløselige i koldt
Vand; ved Reduktion giver det Dialursyre, ved
Iltning Alloxan. A. optager Ammoniak af
Luften og bliver derved rødt og gaar over til
Murexid.
<i>O. C.</i>
</chapter>

<chapter name="all right">
<b>all right</b> [↱å.£-↱ra^it] (eng.), Alt vel! Godt!
</chapter>

<chapter name="All Saints' day">
<b>All Saints' day</b> [↱å.£-↱se<sub>i</sub>nts-de<sub>i</sub>] (eng.), Alle
Helgens Dag.
</chapter>

<chapter name="Allston, Washington">
<b>Allston</b> [↱å.£st<sub>ə</sub>n], <sp>Washington</sp>,
nordamerikansk Maler og Digter (1779—1843). Efter
at have forsøgt sig i Malerkunsten i sit
Fædreland tog han for sin kunstneriske Udviklings
Skyld til London, opholdt sig derpaa i længere
Tid i Frankrig og Italien (blev her Ven med
Thorvaldsen), var en kortere Tid hjemme, saa
atter i Europa og vendte igen 1818 tilbage til
sin Hjemstavn. A. slog først ret igennem med
sit »Elisa opvækker en Død« (1811), der
skaffede ham <i>British Institution</i>'s første Pris. A.
ynder fortrinsvis gammeltestamentlige Emner
(Jakob's Drøm, Jeremias (<i>Yale College</i> i New
Haven), Elias i Ørkenen, Samuel's Skygge m. fl.)
og vælger ofte Motiver af uhyggelig,
gruopvækkende Karakter (Heksen i Endor). Hans
højtstræbende Kunst, der beundredes af hans
Landsmænd, manglede dog et tilstrækkelig sikkert
teknisk Grundlag. Af hans Portrætter kom
Benj. West's til Boston Athenæum, Coleridge's
(1814) til Londons Nat. Portr. Gallery. A. er
tillige optraadt med Held som Forfatter (om
Kunst; hans Skrifter i den Retning udkom i 2
Bd 1850) og Digter.
<i>A. Hk.</i>
</chapter>

<chapter name="alludere">
<b>alludere</b> (af lat. <i>alùdere</i>), hentyde til, sigte til;
<sp>Allusion</sp>, Hentydning; <sp>allusorisk</sp>, sigtende til.
</chapter>

<chapter name="allure">
<b>allure</b> [a↱ly.r] (fr.), Gang, Fodskifte, Gangart,
navnlig om Heste; Opførsel, Levemaade.
</chapter>

<chapter name="Allusion (se alludere)">
<b>Allusion,</b> se <sp>alludere</sp>.
</chapter>

<chapter name="Alluvialdannelser (se Alluvium)">
<b>Alluvialdannelser,</b> se <sp>Alluvium</sp>.
</chapter>

<chapter name="Alluvialland (se Alluvium)">
<b>Alluvialland,</b> se <sp>Alluvium</sp>.
</chapter>

<chapter name="alluvio">
<b>alluvio</b> (lat.), Tilskylning. Ved a. fra en Flod
blev efter romersk Ret den, som ejede det
tilgrænsende Jordstykke, ogsaa Ejer af det
tilskyllede. Denne Ret kaldtes <i>jus alluvionis</i>,
Tilskylningsret.
<i>V. B.</i>
</chapter>

<chapter name="Alluvium">
<b>Alluvium</b> (<sp>Alluvialdannelser</sp> eller
<sp>Alluvialland</sp>) betyder egl. opskyllet Land
(f. Eks. Deltadannelser, Marsk), men bruges nu
i Geologien som Betegnelse for Kvartærformationens
yngste (øverste) Aflejringer i
