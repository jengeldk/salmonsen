Aaremaal. En stor Del af de skotske A. bestaar
af et enkelt Rum; saaledes lever 25 % af
<sp>Glasgows</sp> Beboere i <i>single rooms</i>. De skotske Byer,

<img>Fig. 17. Kjøbenhavns Kommunes Arbejderboliger ved Vigerslev</img>

hvori man har opført flest gode og billige
Boliger i St. f. usunde, er <sp>Glasgow</sp> og
<sp>Edinburgh</sp>. I førstnævnte er anvendt mange Mill.
Kr til Ekspropriation af daarlige Kvarterer og
Opførelsen af ny Bygninger, medens man i
Edinburgh har bygget velindrettede Smaahuse.

<img>Fig. 18. Kjøbenhavns Kommunes Arbejderboliger ved Vigerslev. Situationsplan.</img>

Disse kan ved aarlige Afdrag blive Beboernes
Ejendom. Siden Opførelsen af A. begyndtes, er
Dødeligheden i Byerne dalet 4,7 ‰. Ogsaa
i <sp>Irland</sp>, hvor <i>single rooms</i> Systemet og
Arbejdernes Indflytning i tidligere af den
velhavende Klasse beboede Huse har floreret, har
Selskaber og Private bedret Forholdene
betydelig; man bygger her hovedsagelig Smaahuse, der
kan gaa over til Selveje. <sp>Frankrig</sp> med Paris
i Spidsen trængte i Midten af 19. Aarh. meget
til Reformer; men Selskaber og Private har
ogsaa her udrettet store Ting. Til Dels tagende
de engelske Huse som Forbillede er rundt
omkring i Byerne og Fabriksdistrikterne opført en
Mængde høje og enetages Huse. 1889 stiftedes
i Paris <i>La société française des habitations à
bon marché</i>, der gennem Udbredelse af
Tidsskrifter, Afholdelse af Konkurrencer m. m.
søger at fremelske Opførelsen af A., og som
allerede har udvirket meget. Det nævnte
Selskab arbejder med en overordentlig Kraft og
Interesse for Sagen; bl. a. giver dets kvartalsvis
udkommende »Bulletin« Fremstilling af den
store Udvikling, som A. Spørgsmaalet
vedvarende har omkr. i Landene. Blandt Paris' A.
skal nævnes dem i <i>Rue de Poissonnier</i> og i <i>Rue</i>
