Privatmænd gør sig ofte fortjente ved Opførelsen af
A. I første Linie maa nævnes Filantropen
<sp>Peabody</sp>. Han skænkede i sin Levetid 40

<img>Fig. 14. Stockholm.
Bolig for Stockholms Statsarbejdere.</img>

Mill. Kr. til Formaalet, og ved sit Testamente
skabte han et Fond, hvorfor Byggeriet skulde
fortsættes saaledes, at der i alt anvendes 1 1/2
Milliard Kr til A. for 350000 Personer.
<i>Peabody-buildings</i> er altid Blokke; der findes for Tiden
paa 24 forsk. Steder Bygninger, der indeholder

<img>Fig. 15. Mühlhausen i Elsass. Fritliggende toetages Hus. Bolig for 4 Familier.</img>

c. 5100 Boliger, som afgiver sunde Hjem for c.
21000 Personer. De londonske A., og i Særdeleshed
de ny, udmærker sig ved deres solide
Konstruktion og praktiske Indretning, baade i tekn.
og administrativ Henseende. I Omegnen findes en
stor Mængde A., hovedsagelig efter Pavillonsystemet;
de opføres væsentligst af Selskaber;
<sp>Birmingham</sp> er den eng. By, hvor
A.-Spørgsmaalet har naaet sin højeste Udvikling; ikke alene
har Selskaber opført en stor Mængde Huse, der
gaar over til Selveje, men Moralitet og Sundhed
er som Følge heraf gaaet stærkt frem. Som
Eksempel herpaa kan anføres, at Politikorpset, siden
Arbejdernes Indflytning i gode Boliger, har
kunnet indskrænkes meget betydeligt samtidig med,
at Indbyggerantallet forøgedes, og at Dødelighedsgraden
i samme Tid er faldet fra 24 til 15 ‰.
I de fleste engelske Byer er A.-Spørgsmaalet
fremmet i høj Grad. En enkelt By, <sp>Bristol</sp>,
staar dog som en Modsætning. Arbejderne synes
her at være særlig uimodtagelige for forbedrende
Paavirkninger; de bor hulter til bulter mellem
hverandre i Huse, der tidligere var optagne af
bedre Familier, og forsk. Forsøg paa ved
Opførelsen af gode og billige Boliger at skaffe mere
tilfredsstillende Forhold til Veje er fuldstændig
mislykkede; man vil nu forsøge om det Octavia
Hill'ske System ikke skulde kunne fremhjælpe
bedre Tilstande. I <sp>Skotland</sp> søges
Opførelsen af A. støttet fra Autoriteternes Side, dels
ved gennem Love at forbyde Beboelsen af
usunde Huse og ved at arrangere systematiske
Eftersyn af Boligerne ved eksaminerede
Hygiejnikere og dels ved at opmuntre det private
Initiativ ved forsk. lettende
Love og Anordninger. Man har ikke uden Held
i høje Huse indrettet Smaaboliger, der enkeltvis
kan blive Beboernes Ejendom efter et vist

<img>Fig. 16. Passy-Auteil ved Paris.
Sammenbygget enetages Hus.
Bolig for l Familie.</img>
