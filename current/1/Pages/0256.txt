bliver, idet Skarpet efter Omstændighederne vil
prelle af ell. trænge ind. A. ell. Opspring vil finde
Sted, naar Anslagets Retning danner en saa lille
Vinkel med den Flade, Skarpet slaar an mod, at
Banens Normal kan blive normal paa denne. Idet
Modstanden imod Projektilets Bevægelse er
størst paa den Side af dette, der vender indad
mod Mediet, vil Projektilet da atter bevæge sig
udad og forlade Mediet for at beskrive en ny
Bane. Dette kan efter Omstændighederne gentage
sig flere Gange, indtil Hastigheden er udtømt.
Disse ny Baner ell. Spring kaldes <sp>Rikochetter</sp>
og vil ved riflet Skyts være meget
uregelmæssige, medens de ved glat Skyts vil gaa
nogenlunde i samme Retning som den første Bane.
Maksimum af den Indfaldsvinkel, der endnu
giver A., er saa meget mindre, jo større
Anslagshastigheden er, ligesom den er i høj Grad
afhængig af Formen af Skarpets Forpart. For alm.,
haard Jordbund kan massive Kugler ved store
Begyndelseshastigheder rikochettere indtil
Nedslagsvinkler af c. 10° og ved mindre Hastigheder
indtil c. 15°. Granaternes Opspring finder Sted
for indtil 15—20° Nedslagsvinkler efter
Hastighedens Størrelse, idet dog Grænsen for
Projektilernes Opspring er højere ell. lavere, efter som
Mediet er haardere ell. blødere. Paa Vandfladen
finder Rikochettering Sted for Nedslagsvinkler
under 4—5°.
<i>H. H.</i>
</chapter>

<chapter name="Afpresning (se Pengeafpresning)">
<b>Afpresning</b>, se <sp>Pengeafpresning</sp>.
</chapter>

<chapter name="afprodse, Afprodsning">
<b>afprodse, Afprodsning.</b> En stor Del af de
firhjulede Køretøjer, der benyttes i Hærene, som
f. Eks. Affutagen til Feltkanonerne, Ammunitionsvognene
m. fl., bestaar af en Forvogn og en
Bagvogn hver med to Hjul; Forvognen og Bagvognen
er forenede med hinanden enten ved, at en paa
Bagvognen siddende stærk Ring, <sp>Prodsringen</sp>,
hages paa en bag paa Forvognen anbragt
Krog, <sp>Prodskrogen</sp>, ell. ved at en paa
Forvognen værende Bolt, <sp>Prodsbolten</sp>, gaar op
i et Hul, <sp>Prodshullet</sp>, paa Bagvognen. A.
kaldes da den Operation at hage Bagvognen fra
Forvognen, saa at de bliver fuldstændig
uafhængige af hinanden.
<i>H. H.</i>
</chapter>

<chapter name="Afpudsning">
<b>Afpudsning</b> betegner ved Træ den sidste,
mek. Behandling af Brugsgenstanden; Træ, som
skal males, afpudses med den dobbelte Slethøvl,
Fineren med Pudsehøvlen.

Om A. ved Bygninger, se <sp>Puds</sp>.
</chapter>

<chapter name="Afragola">
<b>Afragola</b>, By i Syditalien, Prov. Neapel, ligger
9 km NØ. f. Neapel, (1901) 22419 Indb. A. har
Straahattefabrikation og en stor Messe, der
aarligt afholdes i Maj.
</chapter>

<chapter name="Afrania gens">
<b>Afrania gens</b>, plebejisk Slægt i Rom. Dens
bekendteste Medlemmer er: 1) L. Afranius,
Komediedigter, se ndf. 2) L. Afranius, Konsul, 60
f. Kr., se ndf. 3) Afranius <sp>Burrus</sp>, se
<sp>Burrus</sp>.
</chapter>

<chapter name="Afranio">
<b>Afranio</b>, Kannik, f. i Paira, d. i Ferrara 1560.
Man tilskriver ham Opfindelsen af Fagotten.
</chapter>

<chapter name="Afranius, Lucius">
<b>Afranius</b>, <sp>Lucius</sp>, 1) rom. Komediedigter, f.
c. 150 f. Kr. A. var den betydeligste
Repræsentant for <i>fabula togata</i> ɔ: den Retning inden for
den romerske Komedie, der ikke oversatte
græske Forbilleder, men bearbejdede romerske
Emner i den græske Komedies Smag, saa at
Personerne optraadte i romersk Dragt (<i>toga</i>) og
Omgivelser og med romerske Navne. A. søgte at
hæve denne (opr. ret lavtstaaende) Digtarts
Niveau, idet han sluttede sig til Menander og
Terents som Forbilleder; han roses for sit Vid
og sin smukke Form. Kun Fragmenter er
bevarede; de findes samlede hos <sp>Ribbeck</sp>,
<i>Scaenicae Romanorum Poesis Fragmenta</i> (3.
Udg. Leipzig 1898).
<i>A. B. D.</i>

2) en ivrig og trofast Tilhænger af Pompejus,
som Aar 60 f. Kr. skaffede A. Konsulværdigheden.
Siden var A. en af de Legater, der
styrede Spanien for Pompejus; han blev
overvundet af Cæsar, men fik Lov til at drage til
Grækenland, hvor han bragte Hjælp til Pompejus;
med de øvrige Pompejanere kæmpede han siden
i Afrika, indtil han efter Nederlaget ved
Thapsus (46) blev fanget og henrettet.
<i>H. H. R.</i>
</chapter>

<chapter name="Afregning">
<b>Afregning</b> betegner i Købmandssproget en
Regnskabsaflæggelse. En Bank, Sagfører ell.
Mægler giver sin Kunde A. (Nota) over de
Dokumenter ell. Varer, de har modtaget til
Forhandling for hans Regning. En Kommissionær giver
A. til sit Firma over de Varer, han har solgt
af Konsignationslagret (Salgsregning).

A. kan finde Sted ved en gensidig Udligning
af Tilgodehavender. Til det Brug er i fl. Lande
indrettet særlige Afregningssteder, tysk
»Abrechnungsstelle«, eng. <i>Clearing-house</i>, fransk
<i>caisse de liquidation</i>. Navnlig Børsomsætninger
afvikles ofte paa denne Maade.
<i>C. Th.</i>
</chapter>

<chapter name="Afregningsbog">
<b>Afregningsbog</b>. Søloven af 12. April 1892 §
71 bestemmer, at enhver, der antages til
Tjeneste om Bord paa et Skib, skal forsynes med
en A., hvori skal findes af trykt de særlige
Lovbestemmelser vedrørende Skibsmandskabet samt
Vilkaarene for Forhyringen, ligesom den Hyre,
der efterhaanden udbetales, skal indføres deri.
<i>C. Th.</i>
</chapter>

<chapter name="Afrem Syrer">
<b>Afrem Syrer</b>, den syriske Kirkes største
Lærer, f. i Beg. af 4. Aarh. af kristne Forældre
i Nisibis, hvor han efter sin Hjemkomst fra
Nikæa-Mødet (325) blev Forstander for Kirkeskolen.
Da Nisibis blev afstaaet til Perserne
(363), rejste han til Edessa, hvor han boede til
sin Død (373). Han levede som Eneboer paa et
Bjerg uden for Byen, og han forlod kun »sin
Hule«, naar de Fattige trængte til hans Hjælp.
Her nød mange unge Mænd godt af hans
Undervisning, og her skrev han Fortolkninger
til største Delen af Biblen og mange a. Skr.,
som hurtig blev oversatte paa forskellige Sprog.
A. var Nikæner, men han vilde, at man skulde
blive staaende ved de bibelske Udtryk og ved
den apostoliske Trosbekendelse, og Datidens
Stridssyge var ham i høj Grad imod. For at
fortrænge Gnostikeren Bardajsan's Sange, der
var meget yndede i Edessa, skrev han andre
Sange, som hverken udmærker sig ved store
Syner ell. dybe Tanker, men derimod ved dyb
Alvor og gribende Inderlighed. Som Fortolker
har A. Opbyggelsen til Formaal, og som
Hymneforfatter er han mere Skjald, ell., som Syrerne
selv kalder ham, Profet end Digter. (<sp>Litt</sp>.:
»Aandelige Digte af Afrem Syrer«, oversat af
Dr. T. Skat Rørdam [Kbhvn 1879]).
<i>L. M.</i>
</chapter>

<chapter name="a fresco (se Freskomaleri)">
<b>a fresco</b>, se <sp>Freskomaleri</sp>.
</chapter>

<chapter name="afrette">
<b>afrette</b> 1) (tekn.), give den rette Form, navnlig
frembringe plane Flader paa Træ. Tømmer kan
af rettes med en Økse ell. ved en Huggemaskine,
