blev lagt til Grund for Udvalget af Avlsdyr,
og det var ved Indførelsen af denne Lære (som
nu om Dage frakendes al Bet.), at A.'s Navn
blev kendt i hele Landet. Men A. var ogsaa
den første, der anbefalede og selv benyttede en
udførlig Stambogsføring over Avlsdyr; der
indførtes tillige forskellige vigtige Forbedringer
ved Avlens Ledelse paa Gundersløvholm (f. Eks.
Parring af Haanden, Benyttelse af fuldt
udviklede Handyr, Mærkning af de enkelte Individer
inden for Besætningen o. m. m.), og A. blev
herved en fortjenstfuld Banebryder og
efterlignelsesværdig Opdrætter. Som Agitator for at
udbrede Forbedringer ikke alene paa
Husdyrbrugets, men paa hele Agerbrugets Omraade
virkede A. i Tale og Skrift med den største
Energi. Fra 1879 og til sin Død var han
Sekretær for »De samvirkende sjællandske
Landboforeninger«, og i denne Stilling havde A. bl. a.
Lejlighed til at grundlægge en Stambog for det
sjællandske Husdyrbrug. Men ogsaa i mange
andre Retninger var A. en anset og
nyttebringende Skribent; blandt hans talrige
Afhandlinger kan nævnes: »Sorø Amts landøkonomiske
Selskabs 50 Aars Virksomhed« og »Det kgl.
danske Landhusholdningsselskab fra dette Selskabs
Oprindelse indtil 1879«.
<i>H. G.</i>
</chapter>

<chapter name="Andersen, Johannes Fritz Emanuel">
<b>Andersen,</b> <sp>Johannes Fritz Emanuel</sp>,
dansk Musiker, f. 14. Febr 1829 i Kbhvn, d.
smst. 29. Marts 1910, har gjort sig bekendt som
Musiklærer og ved sine talrige, hovedsagelig til
Undervisningslitteraturen hørende Kompositioner,
Klaverarbejder, deriblandt Transskriptioner
og Fantasier, fremdeles Romancer, Skolesange
o. l., desuden flere Kantater for Kor, samt tre
Ouverturer for Orkester. Han virkede i en lang
Aarrække tillige som Sanglærer ved forskellige
af Kbhvn's store Skoler.
<i>A. H.</i>
</chapter>

<chapter name="Andersen, Johannes Oskar">
<b>Andersen,</b> <sp>Johannes Oskar</sp>, dansk
Teolog, f. paa Frederiksberg 15. Maj 1866, blev
<i>cand. theol.</i> 1890 og erhvervede sig Aaret efter
Univ.'s Guldmedaille. 1893—94 og senere 1902 var
han paa Studierejse i Udlandet. 1900—01 deltog
han i Konkurrencen om Professoratet i
Kirkehistorie; han fik ikke Professoratet, men fik
Tilladelse til at docere nordisk Kirkehistorie og
kirkelig Arkæologi. 1903 blev han ansat som
midlertidig Docent i Kirkehistorie, og 1913 blev
han Professor extraordinarius. Siden 1899 er
han Medredaktør af »Teologisk Tidsskrift«. 1907
overtog han Udgivelsen af »Kirkeleksikon for
Norden« efter Fredrik Nielsen's Død. Han har
skrevet »Holger Rosenkrantz den Lærde« (1896),
»Novatian« (1901), og »Kirkeorganisation
udenlands« (1905) samt et stort Antal større og
mindre Afhandlinger, blandt hvilke maa fremhæves:
»Fra Trankebarmissionens Begyndelsestid« (1906)
og »Den tyske Original til Peder Smed og Asger
Bonde« (1907). Hans Skrifter saavel som hans
Forelæsninger og Øvelser viser, at han er Elev
af de moderne Profanhistorikeres Skole, der
kun vil bygge Fremstillingen paa den metodiske
Granskning af Kilderne.
<i>A. Th. J.</i>
</chapter>

<chapter name="Andersen, Niels (dansk Politiker)">
<b>Andersen,</b> <sp>Niels</sp>, dansk Politiker, f. i
Husby ved Assens 28. Maj 1826, d. 4. Apr. 1907. Opr.
var han Gaardfæster i Husby, men blev 1886
Klasselotterikollektør i Kbhvn. Han valgtes
1858 til Folketingsmand for Middelfartkredsen og
sluttede sig i de første Aar af sin Rigsdagsvirksomhed
til »Venstre«. Under Grundlovskampen
indtog han tillige med 6 Standsfæller (»de 7
vise Bønder«) en Særstilling, og han, der
stemte for den reviderede Grundlov, faldt ved
Valget Juni 1866. Endnu s. A. valgtes han til
Folketingsmand for Assenskredsen, og da han
1876 her maatte vige for en Venstremand, blev
han Aaret efter valgt i Kjerteminde-Kredsen,
som han repræsenterede indtil 1895. A.
sluttede sig efter sin Adskillelse fra »Venstre« til
»Mellempartiet«, og efter dettes Opløsning til
»Højre«. Han har i Rigsdagen navnlig øvet
Indflydelse paa Lovene om den fynske
Hovedbane og paa Fæsteloven af 9. Marts 1872. I
1870'erne og 1880'erne udrettede han sammen
med L. Dinesen et betydeligt Arbejde i »Højres«
Agitation ude i Landet.
<i>N. N.</i>
</chapter>

<chapter name="Andersen, Niels (dansk Entreprenør og Politiker)">
<b>Andersen,</b> <sp>Niels</sp>, dansk Entreprenør og
Politiker, f. 11. Septbr 1835 i Ydby i Sønderthy,
hvor hans Fader var Gaardmand, d. 12. Septbr
1911. Sine Kundskaber paa det tekniske o. a.
Omraader erhvervede han sig væsentlig ved
Selvstudium. Fra en ringe Beg. arbejdede han
sig gradvis op til at blive en af Landets største
Entreprenører, som bl. a. ledede mange betydelige
Jernbaneanlæg baade i Danmark og Sverige
samt i stort Omfang deltog i Landbefæstningsarbejderne
ved Kbhvn i 1880'erne og 1890'erne
og i Anlægget af Middelgrundsfortet. A.
blev en meget formuende Mand og erhvervede
Gaarden »Søholm« ved Kbhvn, som i en lang
Aarrække var hans Bolig. 1880 stiftede han et
Legat paa 100000 Kr. til Understøttelse af
tilskadekomne Arbejdere og deres Enker. Til den
»frivillige Selvbeskatning« til Forsvarets Fremme
har han været en af de største Bidragydere og
har bl. a. skænket den Grund, paa hvilken
Garderhøj-Fortet er opført. 1886 valgtes han
til Folketingsmand for Vestervig-Kredsen og
ombyttede den 1903 med Thisted-Kredsen, som
han repræsenterede indtil 1909. I den første
Periode af sin Rigsdagsvirksomhed spillede han
navnlig en Rolle ved Behandlingen af Jernbanesager,
paa hvilket Omraade han viste baade
saglig og oratorisk Dygtighed og politisk
Uafhængighed, idet han, skønt han under hele sin
Rigsdagsvirksomhed afgjort sluttede sig til
»Højre«, jævnlig i Trafikspørgsmaal traadte i
Opposition til Regeringen. Dette var ogsaa
medvirkende til, at »Venstre« valgte ham til
Ordfører under Behandlingen af den 1892
gennemførte L. om Statsbanedriftens Ordning.

I de senere Aar naaede A. en ledende Stilling
inden for Folketingets »Højre« og var ofte
Gruppens politiske Ordfører. I den Organisation
af Landets Arbejdsgivere, som fra 1890'erne
vandt saa stor Bet., var A. i en Aarrække
Hovedlederen. Han blev Formand for
»Arbejdsgiverforeningen af 1896«, og da denne 1899 gik
op i den hele Landet omfattende Organisation
»Dansk Arbejdsgiver- og Mesterforening«,
virkede han som dennes Formand indtil 1907.
<i>N. N.</i>
</chapter>

<chapter name="Andersen, Nikolaj">
<b>Andersen,</b> <sp>Nikolaj</sp>, sønderjysk
Sprogmand og Forf., f. 1862 i Felsted Sogn, Aabenraa
Kreds. Efter at været blevet Student fra
Haderslev Latinskole (1883) dyrkede han i 4 Aar
