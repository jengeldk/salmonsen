i dens Havn kun laa 20 smaa Skibe. 1792
erobrede Franskmændene Byen, og under det
franske Herredømme (indtil 1814) og senere, medens
Belgien var forenet med Holland (1815—1830),
var A.'s Skibsfart delvis frigivet, og Byens
Handel begyndte at blomstre op. 1830 blev Byen
erobret af de belgiske Insurgenter og bombarderet
af den hollandske General Chassé, der holdt
Citadellet. 1832 blev Chassé omsider af en fr.
Hær tvunget til at overgive Citadellet. A.'s rige
kommercielle Udvikling i nyere Tid begyndte
1863, da Skibsfarten paa Schelde blev fuldstændig
frigivet, idet den Told, som Holland ifølge
Freden 1839 maatte opkræve, helt blev ophævet.
(<sp>Litt</sp>.: <sp>Beetemé</sp>, <i>Anvers, métropole du
commerce et des arts</i> [Anvers 1888]; <sp>Génard</sp>,
<i>Anvers à travers les âges</i> [Anvers 1888]).
<i>G. Ht.</i>

<img>Situationsplan over Antwerpen.</img>

<sp>Befæstning</sp>. A. er Belgiens største
Fæstning, der siden Midten af 19. Aarh. gentagne
Gange er blevet udvidet og forstærket. 1851—53
anlagdes saaledes en Række mindre Værker
foran den fra den spanske Tid stammende
Enceinte; da denne imidlertid i høj Grad hindrede
Byens Udvidelse, blev det 1859 efter heftige
politiske Kampe vedtaget at nedrive den og at
bygge ny Anlæg. Disse Anlæg, der udførtes 1860—64
efter Brialmont's Forslag og under hans
Ledelse, kom til at bestaa af en c. 18 km lang
Enceinte paa Scheldes højre Bred, gaaende i en
stor Bue Ø. om Byen og dækket paa sin nordlige
Del af store Oversvømmelser og paa sin sydlige
Del af 8 Forter (Nr. 1—8), 3—3,5 km fremskudte
mellem Byerne Wyneghem og Hoboken. Til disse
Anlæg knyttedes allerede 1869 2 Forter (Cruybeke
og Zwyndrecht), der i Forbindelse med Kystfortet
St Marie og Oversvømmelser skulde dække
A. mod Angreb fra V., samt l Fort (Merxem),
der skulde beherske Adgangen til A. fra NØ.
Artilleriets rivende Udvikling bevirkede
imidlertid, at Byen ikke længere var dækket mod
Bombardement, og 1878 paabegyndtes derfor Anlægget
af nye, 11—16 km fremskudte Værker, af hvilke
der i Løbet af de flg. 12 Aar udførtes mod N.
4 Værker (Berendrecht, Oorderen, Capellen,
