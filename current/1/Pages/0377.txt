<chapter name="Aj">
<b>Aj</b> ell. <sp>Ajjāt</sp>, ved Judas Nordgrænse, opr.
kananæisk Fyrstestad. Dens Erobring omtales
Jos. 7, 2 ff.; 8, som beretter om dens
fuldstændige Tilintetgørelse. Dog nævnes den ofte
senere, og dens Ruiner søges i Nærheden af
Landsbyen Dêr Diwân, en Times Vej SØ. f.
Bethel.
<i>J. P.</i>
</chapter>

<chapter name="Aja (se Ajo)">
<b>Aja</b> [↱aja], se <sp>Ajo</sp>.
</chapter>

<chapter name="Ajaccio">
<b>Ajaccio</b> [a↱jat.∫o], Havnestad paa Vestsiden
af Øen Korsika, ligger ved Nordsiden af
Ajaccio-Bugten, beskyttet af skovklædte Bjerge, har
(1906) 22264 Indb. og er Sæde for en Præfekt
og en Biskop. P. Gr. a. sin skønne Beliggenhed
og sit milde Klima er Byen et meget besøgt
Vinterkursted. I A. fabrikeres Cigarer,
Makaroni og Olivenolie, der drives Skibsbyggeri og
Koralfiskeri og eksporteres Skind, Tømmer,
Kastanier, Sydfrugter, Olivenolie o. s. v. Havnen,
Ø. f. Byen, beskyttes mod S. af en Halvø, som
bærer Citadellet. Gaderne er smaa og snævre,
undtagen de to Bulevarder, som udgaar fra
Place Bonaparte. Det Hus, hvor Napoleon fødtes,
er bevaret, og han og hans Slægt er mindet
overalt ved Gadenavne og Statuer. De øvrige
Bygninger, indbefattet en Domkirke fra 16.
Aarh., er af ringe Interesse. Der findes et
Bibliotek (30000 Bd), en Malerisamling og en
højere Skole, grundede af Kardinal Fesch. A.
hed i Oldtiden <i>Urcinium</i>; den skylder
Napoleon sin nuv. Bet.; tidligere har den aldrig
spillet nogen stor Rolle paa Korsika.
<i>G. Ht.</i>
</chapter>

<chapter name="Ajan">
<b>Ajan</b> [↱adзa.n], det tidligere Navn paa
Østkysten af Afrika fra Kap Guardafui til Ækvator,
paa Sydkysten af Somali-Landet.
</chapter>

<chapter name="Ajan">
<b>Ajan</b> (<sp>Ajansk</sp>), Landsby paa den østsibiriske
Kyst (Kystdistriktet), 400 km SV. f. Ochotsk,
anlagt 1845, har en god Havn og var tidligere
en vigtig Station for Pelshandelen; men efter
Alaskas Afstaaelse til de Forenede Stater har
den tabt al Bet.
<i>G. Ht.</i>
</chapter>

<chapter name="Ajanta">
<b>Ajanta</b> (<sp>Adschanta</sp>), en Landsby i den
nordligste Del af Prov. Haiderabad i Indien,
ligesom det noget sydligere liggende <sp>Ellora</sp>
bekendt for de mægtige buddhistiske
Mindesmærker, som findes i Klipperne dér i
Nærheden; her findes nemlig en hel Samling af
Klostre og ikke mindre end 5 Templer udhuggede
i Klippevæggene, i kunstnerisk Henseende
uovertrufne i Indien, med Indskrifter, Relieffer og
Freskomalerier i prægtige lyse Farver,
indeholdende buddhistiske Motiver. Disse
Kunstværker stammer fra Tiden 200—600 e. Kr.;
Freskoerne opdagedes 1817 i velbevaret Stand,
men er senere delvis ødelagte. Udgaver af
Mindesmærkerne findes hos <sp>J. Fergusson & J.
Burgess</sp>, <i>The cave temples of India</i> (London
1880), Indskrifterne hos <sp>J. Burgess &
Bhagavanlal Indraji</sp>, <i>Inscriptions from the
cave temples of Western India</i> (Bombay 1881),
og Malerierne hos <sp>J. Griffith</sp>, <i>Paintings in
the Buddhist cave temples of Ajanta</i> (I—II
London 1896—97).
<i>D. A.</i>
</chapter>

<chapter name="Ajas">
<b>Ajas,</b> By i det tyrkiske Vilajet Adana i
Lilleasien, ved Alexandrette-Bugten, var tidligere
en vigtig Handelsplads, men er nu forfalden
og har kun 2—3000 Indb. A. er de Gamles
<i>Ægaeae</i>, berømt ved sit Æskulap-Tempel og ved
de af Apollonius fra Tyana foretagne
Vidunderkure.
<i>M. V.</i>
</chapter>

<chapter name="Ajax (se Aias)">
<b>Ajax</b> [↱ajaks], se <sp>Aias</sp>.
</chapter>

<chapter name="Ajello">
<b>Ajello</b>, en nordital. Vin med c. 10 % Alkohol.
</chapter>

<chapter name="Ajisha">
<b>Ajisha</b> [a´<sub>a</sub>↱i∫a], Abu-Bekr's Datter, blev i en
Alder af omtrent 10 Aar gift med Profeten
Muhammed, der foretrak hende fremfor alle
sine andre Hustruer, ikke mindst paa Grund
af hendes store Begavelse, der gjorde hende
til særligt underholdende Selskab; det siges,
at hun kunde 12000 Digte udenad. Hun blev
beskyldt for Utroskab, og Profetens Datter
Fatime og hendes Mand Ali tilskyndede til
Skilsmisse, men A. beholdt sin Stilling, og en
særlig Aabenbaring (Koran XXIV, 4) stillede
meget strenge Betingelser for Vidneførsel ved
Beskyldninger for Utroskab. I Borgerkrigene
efter Profetens Død blev denne Familiestrid af
Bet., idet A., der som Profetens Yndlingshustru
var i stor Anseelse og havde Tilnavnet »de
Troendes Moder«, bekæmpede Kalifen Ali paa det
bitreste. Hun blev fanget i »Kamelslaget« 656
og forsvandt dermed fra den politiske Skueplads.
Hun døde 678.
<i>J. Ø.</i>
</chapter>

<chapter name="Ajjalon">
<b>Ajjalon,</b> det nuv. <sp>Jâlo</sp>, en By V. f. Jerusalem
ved den filistæiske Grænse. Fra den Højde,
hvorpaa Byen ligger, ser man ned i den fra
Josua's Kamp berømte Ajjalon-Dal (Jos. 10, 12).
</chapter>

<chapter name="Ajle">
<b>Ajle</b> er den flydende Del af Staldgødningen og
bestaar sædvanlig af en Blanding af Urin og
Møgsaft (Møddingvand), hvilken sidste
indeholder en Del af de faste Ekskrementers opløste
og opslemmede Bestanddele og i øvrigt bestaar
af det ved Gødningens Gæring dannede Vand
samt af det paa og omkr. Møddingen faldende
Regnvand, undertiden tillige Spildevand og
andet flydende Affald. Da Blandingsforholdet kan
veksle i højeste Grad, og da tillige Gødningens
Indhold veksler betydeligt efter Dyrenes Art og
Fodring, vil A. kunne have en meget varierende
kem. Sammensætning. I Alm. vil dog Urinen
være den væsentligste Bestanddel; dennes
Sammensætning er hos Hornkvæget sædvanlig 90—94 %
Vand, 3—6 % organisk Stof og 2—3 %
Askebestanddele; af Kvælstof findes 0,5—2 %,
af Fosforsyre (P<sub>2</sub>O<sub>5</sub>) 0,005—0,1 % og af Kali
1—1,5 %. A. er saaledes forholdsvis meget rig
paa Kvælstof og Kali, men meget fattig paa
Fosforsyre. A. opsamles nu meget ofte for sig
selv i murede, vandtætte Ajlebeholdere ell.
Ajlegruber, hvortil Urinen ledes direkte fra
Stalden, Møgsaften fra Møddingen. Af
saadanne Ajlebeholdere fandtes 1907 i Danmark
83000. Under Opbevaringen omdannes ved
Mikroorganismers Indvirkning de organiske
Kvælstofforbindelser i større ell. mindre
Udstrækning til Ammoniak, der kan fastholdes ved
Tilsætning af Svovlsyre, Saltsyre e. l., hvormed
Ammoniakken danner ikke-flygtige Forbindelser.
Mere praktisk er det at hindre Tab af den ved
Gæringen dannede Ammoniak ved at tilvejebringe
fuldstændig tæt Dække over Ajlebeholderen. Da
A. er den værdifuldeste Del af Staldgødningen,
er det af stor økonomisk Bet., at den opsamles
og anvendes omhyggeligt og hensigtsmæssigt.
Ved Anvendelsen maa tages Hensyn til, at A. er
en meget kvælstofrig Gødning, hvis Indhold
af Plantenæring er opløst og let tilgængelig og
