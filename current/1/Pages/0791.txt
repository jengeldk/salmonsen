men den kan, uden at der derved begaas noget
Retsbrud over for den legitime Regering, finde
St., saa snart Oprør spartiet faktisk er i
Besiddelse af en Del af Territoriet og dér i det
væsentlige har organiseret sig som Stat. Først
naar Kampen er endt med Oprørspartiets
definitive Sejr, og den gamle Regering som Følge
heraf er forsvundet ell. der (i Tilfælde af
Løsrivelse) er opstaaet en ny, selvstændig Stat,
bliver der Spørgsmaal om A. af den først
omtalte Art.
<i>P. J. J.</i>
</chapter>

<chapter name="anerkendte Trossamfund (se Trossamfund)">
<b>anerkendte Trossamfund,</b> se
<sp>Trossamfund</sp>.
</chapter>

<chapter name="Aneroid (se Barometer)">
<b>Aneroid,</b> se <sp>Barometer</sp>.
</chapter>

<chapter name="Anervi (se Aneuri)">
<b>Anervi,</b> se <sp>Aneuri</sp>.
</chapter>

<chapter name="Anethol">
<b>Anethol,</b> <sp>Propenylfenylmetylæter</sp>,
CH<sub>3</sub>—CH=CH.C<sub>6</sub>H<sub>4</sub>OCH<sub>3</sub>, er en Fenolæter,
som sammen med noget Terpen findes i
Anisolie, Fennikelolie og enkelte andre æteriske
Olier. Det danner glinsende Krystalblade, som
er meget tungtopløselige i Vand, smelter ved
21° og koger ved 232°. Det forsæbes vanskelig
under Dannelse af <sp>Anol</sp>, C<sub>3</sub>H<sub>5</sub>.C<sub>6</sub>H<sub>4</sub>CH, en
Fenol, der smelter ved 93°. Ved Iltning med
Kromsyre giver det Anissyre og Eddikesyre.
<i>O. C.</i>
</chapter>

<chapter name="Anethou (se Nethou)">
<b>Anethou</b> [an↱tu], se <sp>Nethou</sp>.
</chapter>

<chapter name="Anethum (se Dild)">
<b>AnEthum</b>, se <sp>Dild</sp>.
</chapter>

<chapter name="Aneuri">
<b>Aneuri</b> [-næ^u-] ell. <sp>Anervi</sp> (gr.),
Senelammelse; Mangel paa Nerve- ell. paa Spændkraft.
</chapter>

<chapter name="Aneurisma">
<b>Aneurisma</b> [-næ^u-] (græsk), Pulsaaresvulst
(hvilken Betegnelse dog sjælden bruges), er
Navnet paa en sygelig Udvidning af Arterierne
— Pulsaarerne. Man har delt A. efter deres
Form i <sp>cylinderformede</sp>, <sp>tenformede</sp>
og <sp>sækkeformede A.</sp> (resp. <i>A. cylindriforme</i>,
<i>sacciforme</i>, <i>fusiforme</i>), ell. efter den
Maade, hvorpaa de opstaar: <sp>Det ægte A.</sp>
(<i>A. verum</i>) opstaar ved en ved sygelige
Forandringer betinget, mere ell. mindre ligelig
Udvidning af selve Arterievæggen; dette er som
Regel cylinderformet ell. tenformet, sjældnere
sækformet. Det <sp>uægte A.</sp> (<i>A. spurium</i>)
opstaar ved, at der gaar Hul paa Arterievæggen,
saa Blodet trænger ud i Omgivelserne; her
dannes da en Hinde uden om den udtrængte
Blodmasse, og naar denne Hinde efterhaanden har
faaet en vis Fasthed, er der altsaa dannet en
Sæk, der indeholder Blod, og som gennem det
oprindelige Hul kommunicerer med Arteriens
Hulrum. Dette A. bliver saaledes <sp>sækformet</sp>.
Det kan opstaa p. Gr. a. sygelige
Forandringer i Arteriens Væg, hvorved denne
bliver skør og brister, men oftest opstaar <i>A.
spurium</i> p. Gr. a. en Læsion (Traume) af Arterien;
i saa Fald kaldes det <i>A. traumaticum</i> (hertil
haves intet anvendt dansk Navn). — Med <i>A.
mixtum</i> (<sp>blandet A.</sp>) mener man et A., hvor
kun en enkelt ell. to af Arteriens Hinder (se
<sp>Arterie</sp>) er sønderrevet, medens den ell. de
resterende udspiles. — Naar et A. kommer til at
kommunicere med en Blodaare, vil denne og
fl. andre Blodaarer i Nærheden udspiles og
danne en Art Aareknuder (Varicer); da kaldes
A. for <i>A. varicosum</i>. <i>A. cirsoideum</i> er en
sjældnere Form, der viser sig som en Udvidning af
Arterierne i et helt Parti af Legemet. Sammen
med Udvidningen gaar da Forlængelse af A.,
der tillige bøjes og slynges, hvorved opstaar
Medusahoved lgn. Dannelser. — Af A. findes de
ægte A. oftest paa de allerstørste Pulsaarer,
saaledes paa Hovedpulsaaren (Aorta). Derimod
er A. paa de mindre Pulsaarer oftere uægte
ell. blandede; de traumatiske A. findes især paa
Yderlemmerne. Af de A. paa Yderlemmerne,
som ikke kan henføres til bestemte Læsioner,
er de fleste observerede i Knæbøjningen, i
Lyskebøjningen og i Akselhulen, altsaa paa
Steder, hvor Arterierne er udsatte for gentagne
Tryk og Træk, naar Leddene bevæges.
Paafaldende er det, at A. findes saa hyppig i nogle,
sjældnere i andre Lande, f. Eks. Danmark. For
de traumatiske A.'s Vedk. kan dette bero paa,
at Saar og Stød i hine Lande er hyppigere;
men ved de ikke traumatiske maa det tilskrives
andre Aarsager. A. kan ved sin Vækst trykke
paa de omliggende Dele og derved foranledige
Smerter og Svund i de trykkede Partier. Naar
et A. overlades til sig selv, vil det, især hvis
der er Sygdom i Arterievæggen, som oftest
vokse, men kan dog af sig selv standse i sin
Vækst og saaledes helbredes. A. kan ved stadig
Vækst blive saa udspilede, at Væggene bliver for
tynde til at modstaa Blodtrykket og brister. Hvis
en Bristning forekommer ved et A. paa
Hovedpulsaaren, medfører det Døden. Hvis det
bristede A. sidder paa en lille Arterie i en
Lungekaverne (Hulhed i Lungen), vil der opstaa en
Lungeblødning; paa samme Maade opstaar der
en Apopleksi, om det bristede A. sidder paa en
af Hjernens Pulsaarer. De <sp>indvendige A.</sp>, som
A. paa Legemets Hovedpulsaare ell. paa Lunge-
ell. Underlivspulsaarerne er i Grunden kun
lidet tilgængelige for Behandling; denne kan kun
gaa ud paa ved Ro og Diæt samt passende
Medikamenter at sinke A. i dets Vækst og dæmpe de
for Patienten pinligste Symptomer og
modarbejde dets Bristning. Forsøg paa Helbredelse
ved forskellige Operationer er ved de
indvendige A. at anse for mislykkede. De
<sp>udvendige A.</sp>, altsaa navnlig de, som findes paa
Yderlemmerne, er derimod vel tilgængelige for
kirurgisk Behandling. Behandlingen har bedst
Udsigt til at lykkes, naar Arterierne er sunde,
— ved traumatiske A. er derfor Udsigten for
Helbredelse bedst. Behandlingen bestaar dels i
Sammentrykning af den Arterie, hvorpaa A.
sidder, dels i Underbindinger af samme. Ved disse
Metoder tilstræbes det at bringe Blodstrømmen
i A. til at standse, hvorved Blodet skulde løbe
sammen (koagulere), saa at Hulen derved
udslettes. Man har ogsaa anvendt Indsprøjtning
af forskellige Vædsker i A., hvorved tilstræbes
Blodets Sammenløben, ell. man har indstukket
Naale ell. Metaltraade i Sækken i samme
Øjemed. Sættes disse Naale i Forbindelse med en
galvanisk Strøm, har man Galvanpunkturen. I
den senere Tid har man genoptaget den allerede
for lange Tider siden forsøgte Udskæring af A.,
hvilket nu lykkes bedre end forhen, da denne
Operation var meget farlig. Ogsaa Spaltning af
Aneurismasækken, helst efter Underbinding af
den tilførende Pulsaare, har man med Held
udført.
<i>E. A. T.</i>
</chapter>

<chapter name="Anfordring">
<b>Anfordring.</b> At et skyldigt Beløb er
betalbart paa A., vil sige, at Kreditor til en hvilken
