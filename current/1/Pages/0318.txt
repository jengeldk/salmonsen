hvor han siden virkede hele sit Liv, fra 1838—1893
som Lærer ved Universitetet. Han arbejdede
ivrig for Hegelianismen, og gennem sine
Lærebøger i Logik og Psykologi, der udkom i
talrige Udgaver, øvede han stor Indflydelse paa
den svenske studerende Ungdom. A. beklædte
talrige offentlige Hverv og deltog flittigt i det
politiske Liv, i fl. Aar som Rigsdagsmand.
<i>A. M. D.</i>
</chapter>

<chapter name="Afzelius, Johan Fredrik Ivar">
<b>Afzelius</b> [af↱se.lius], <sp>Johan Fredrik Ivar</sp>,
sv. Retslærd, Søn af F. G. A. og Dattersøn af
J. G. Richert, f. 15. Oktbr 1848 i Upsala, blev
Student 1867, <i>cand. jur.</i> 1873, 1877 Docent og
<i>Dr. jur.</i>, 1879 ekstraordinær Prof. ved Upsala
Universitet, 1886 Revisionssekretær, 1887 Medlem
af »Nya lagberedningen« og »Förstärkta
lagberedningen«, 1891 Højesteretsassessor, 1902—1909
Formand for »Lagberedningen«, i hvilken
betydningsfulde Stilling A. som Lovforfatter paa
en Maade har fortsat sin Morfader Richert's
Gerning, 1910 Præsident for Svea Hofret, 1897—1903
og paa ny 1904 Medlem af — 1912 Formand
for — Rigsdagens Førstekammer, hvor der i
slærk Grad er blevet lagt Beslag paa hans
fremragende juridiske Begavelse og Arbejdskraft
— A. var bl. a. Medlem af de forskellige
Rigsdagsudvalg under Begivenhederne 1905 —
1905 Medlem af den permanente Voldgiftsdomstol
i Haag, 1909 af Voldgiftsdomstolen i
Renbeitesagen. A.'s Forfattervirksomhed har ved
sin Tankeklarhed og overlegne juridiske <i>bon
sens</i> med Føje skaffet ham Navn som en af
Sveriges ypperste Retslærde. Han har bl. a.
skrevet »Om cession af fordringar enligt svensk
rätt« (1877), »Om parts ed såsom processuelt
institut« (1879), »Grunddragen af rättegångsförfarandet
i tvistemål« [1882] foruden Afh. og
Anmeldelser i Naumann's »Tidskrift för
lagstiftning«, »Nytt juridiskt Arkiv« og »Tidsskrift
for Retsvidenskab«, af hvilket sidste han fra
1888 har været Medredaktør. Til 5. nord.
Juristmøde — Stockholm 1884 — skrev A. Afh.:
»På hvilka grunder bör en för Danmark, Norge
och Sverge gemensam konnossementslagstiftning
byggas?«. Bl. de mange videnskabelige
Æresbevisninger, der er faldne i A.'s Lod, skal
her kun nævnes, at han 1907 blev Medlem af
»Svenska Akademien«.
<i>Fz. D.</i>
</chapter>

<chapter name="Afzelius, Pehr von">
<b>Afzelius</b> [af↱se.lius], <sp>Pehr von</sp>, sv. Læge
(1760—1843), højt anset Videnskabsmand, 1801—20
Prof. i Medicin i Upsala, i mange Aar
Overdirektør for Hærens Medicinalvæsen.
Adledes 1815 for sine mange Fortjenester af
Videnskab, Syge- og Fattigpleje.
<i>A. M. D.</i>
</chapter>

<chapter name="Afæresis">
<b>Afæresis</b> (gr.), Borttagelse; i Gramm.
Bortkastelsen af en Lyd i Beg. af et Ord.
</chapter>

<chapter name="Ag">
<b>Ag,</b> i Kemien Forkortelse for <i>argentum</i>, Sølv.
</chapter>

<chapter name="Aga">
<b>Aga</b>, smukt beliggende paa Vestsiden af
Sørfjorden i Ullensvangs Herred i Hardanger, er
en af Præstegældets større Gaarde og allerede
omtalt i Oldtiden som Sæde for en bekendt
Slægt. Gaarden er nu udstykket i 9 Brug af
tilsammen 42,12 Marks Skyld. Over den hæver sig
den 1510 m høje Aganut.
<i>(J. F. W. H.). M. H.</i>

Omtr. paa samme Maade som Slægten Aarflot
paa Gaarden Egsæt i Søndmøre har A.'s
Ejere i over et Aarh. indtaget en fremragende
Stilling i den norske Bondestand ved høj
Oplysning og ivrigt Arbejde for Oplysnings Fremme.
<sp>Johannes Pedersen Aga</sp> (1767—1838),
Skolelærer, Lensmand og dygtig Jorddyrker,
hvis Navn som saadan endnu er bevaret i
<sp>Aga-Æblet</sp>, et meget stort, smukt og
holdbart Æble, fremdrevet paa hans Gaard. Han
var paa Stortingene 1818 og 1824, og 1818 var
han Medlem af Stortingets Deputation til Karl
Johan's Kroning i Stockholm. — Hans Søn <sp>Lars
Johannesson A.</sp> (1800—89), Lensmand i
Ullensvang (1830—81), anset Kommunemand lige
fra Formandskabslovens Ikrafttræden 1837 til
1881 og Stortingsmand 1842 og 1845, forbandt
med udmærkede Evner og en mangesidig
Læsning et indgaaende Kendskab til praktisk
Retspleje og til sin Fødebygds Historie og
Traditioner. Paa Stortinget hørte han til Uelands
vestlandske Bondeopposition, men navnlig øvede
han i over en Menneskealder stor Indflydelse
i Hjembygden. — Den sidstnævntes Broder,
<sp>Johannes Johannesson A.</sp> (1814—1898),
var uden Afbrydelse i 16 Aar (1857—73) en højt
anset Repræsentant paa Stortinget og i næsten
40 Aar (1840—79) sin Hjembygds ledende
Kommunemand. Resultatet af udstrakte
genealogiske Undersøgelser nedlagde han i »Slægttavler,
væsentlig vedk. Ullensvang« (Ullensvang 1878).
— Slægtens Traditioner fortsættes af ovenn.
L. J. A.'s Søn, <sp>Johannes Larsson A.</sp>, f.
5. Oktbr 1839 i Ullensvang, hvis Lensmand han
har været siden 1881, og af hvis Opkomst han
har indlagt sig store Fortjenester.
<i>K. V. H.</i>
</chapter>

<chapter name="Aga">
<b>Aga</b> [↱a.ga] (tyrk.), egl. ældre Broder, Herre,
Chef, er Titel for Militære i Tyrkiet uden
videnskabelig Fordannelse; som saadan danner A.
en Modsætning til Titlen Efendi, der kun
tilkommer de læse- og skrivekyndige, men tillige
er det gængse høflige Tiltaleord (Efendim, »min
Herre«).
<i>J. Ø.</i>
</chapter>

<chapter name="Agabus">
<b>Agabus</b> [↱a.-], en Profet i den apostoliske
Menighed, hjemmehørende i Jerusalem, omtalt i
Apost. Gern. 11, 27—30 og 21, 10—11. Ifølge
førstnævnte Sted forudsagde han i Antiochia en
under Kejser Claudius (Aar 44) stedfindende
Hungersnød, hvilket havde til Følge, at den
antiochenske Menighed foranstaltede en Indsamling
af Gaver til Modermenigheden i Jerusalem.
Ifølge det andet af de nævnte Steder forudsagde
han i Cæsarea Paulus, der var paa Vejen til
Jerusalem efter sin tredie Missionsrejse, at han
der vilde blive fanget af Jøderne og givet i
Hedningernes Vold.
<i>J. C. J.</i>
</chapter>

<chapter name="Agabus (se Vandkalve)">
<b>Agabus</b> [↱a´-], se <sp>Vandkalve</sp>.
</chapter>

<chapter name="agacere">
<b>agacere</b> (fr.), paa pikant Maade at ægge og
friste, lokke ved Minespil ell. Ord.
</chapter>

<chapter name="Agada (se Haggada)">
<b>Agada,</b> se <sp>Haggada</sp>.
</chapter>

<chapter name="Agades">
<b>Agades</b> [↱a-], Hovedstad i Landskabet Aïr i
det sydlige Sahara paa Vejen mellem Mursuk
og Kasjna. A., der ligger ved et Knudepunkt
for fl. Karavaneveje, grundlagdes 1460, var
tidligere en blomstrende Stad med 50000 Indb., men
er gaaet meget tilbage og tæller nu højst
7—8000. Byen driver dog endnu en betydelig
Handel med Salt, Sennesblade og Manna. Dr.
Barth var den første Europæer, der besøgte A.
(1850).
<i>C. A.</i>
</chapter>

<chapter name="Agadir, Santa Cruz">
<b>Agadir,</b> <sp>Santa Cruz</sp>, Kystby i det
sydvestlige Marokko, 10 km N. f. Floden Sus' Udløb i
