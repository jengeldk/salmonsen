<img>Vippet Ammunitionsvogn.</img>

<sp>Lavetterne</sp> er bestemte til at tjene som Underlag
for Skytset baade under Skydning og under
Transport; de bestaar af 2 temmelig lange Sidevægge,
Lavetvæggene, der ved Hjælp af
Tværplader, Rigler, holdes i saa stor Afstand fra
hinanden, at Kanonen kan ligge imellem dem.
Fortil hviler de paa en Aksel med 2 høje Hjul,
medens Bagenden af Væggene, Svansen, hviler
paa Standpladsen. Lavetvæggene er dannede af
Jern- ell. Staalplader, og har foroven
halvrunde Indskæringer, Tappelejer, hvori Kanonens
Tapper hviler. Naar Lavetten skal anvendes
til Skytsets Transport, forenes den med en til
Affutagen hørende 2-hjulet Forvogn,
<sp>Forstillingen</sp>, saaledes at der dannes et 4-hjulet
Køretøj. <sp>Slædeaffutagerne</sp>, der bestaar
af en <sp>Rapert</sp> og en <sp>Slæde</sp>, benyttes i
Alm. kun som Underlag for Kanonen under
Skydning. Den øverste Del, Raperten, bestaar
af 2 trekantede Sidevægge af Jern ell. Staal,
der vender den ene Vinkelspids opad og holdes
i bestemt Afstand fra hinanden ved Rigler. I
den øverste Vinkelspids findes Tappelejer for
Kanonens Tapper, og i de to nederste
Vinkelspidser er der anbragt smaa Ruller. Slæden
bestaar af 2 Bjælker, Slædebjælkerne, der er
stillede med nogen Hældning fremefter, saa de
danner et Par Skraaplaner, op ad hvilke
Raperten ruller under Rekylen. Slæden er
forbundet med Standpladsen, <sp>Brisken</sp>, saaledes
at den kan dreje sig i horisontal Retning om en
fast Bolt, der kan være anbragt under Midten
ell. under Forenden af Slæden. Slæden bæres
af Hjul, der løber paa Skinner paa Brisken
med Bolten som Centrum.

Efter deres Anvendelse deles A. i følgende
Hovedgrupper: <sp>Bjergaffutager</sp>,
<sp>Feltaffutager</sp>, <sp>Fæstningsaffutager</sp>,
<sp>Belejringsaffutager</sp>, <sp>Kystaffutager</sp>
og <sp>Skibsaffutager</sp>. Inden for hver af
disse Grupper benævnes de i Alm. efter Kalibret
af den Kanon, der hviler i dem, samt tillige i
Reglen efter Konstruktionsaaret. Som
Bjerg- og Feltaffutager anvendes udelukkende, som
Fæstnings- og Belejringsaffutager almindeligvis
Lavetter, hvorimod der til Kyst- og
Skibsaffutager almindeligvis anvendes Slædeaffutager.
<sp>Bjergaffutagerne</sp> karakteriseres ved at
være Lavetter med ikke særlig høje Hjul og

<img>Feltkanon.</img>

en temmelig ringe Sporvidde, da Vejene i
Bjergene kan være smalle; de har ofte ingen
Forstilling, men i Stedet for denne en
Gaffelstang, som fastgøres paa Lavetsvansen, og
mellem hvis Bomme det bageste Muldyr gaar.
<sp>Feltaffutagerne</sp> karakteriseres ved at
være Lavetter med høje Hjul og en stor

<img>Voldlavet.</img>
