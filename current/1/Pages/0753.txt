De første Fremmede, der trængte ind, var
Fønikerne, der bearbejdede de rige Sølvbjergværker
og grundlagde fl. Kolonier, hvoriblandt <i>Hispalis</i>
(Sevilla) og <i>Gades</i> (Cadiz). Senere satte
Karthagerne sig fast i A. 206 kom Landet i Romernes
Hænder og dannede længe som Provinsen
<i>Hispania Baetica</i> Midtpunktet for romersk
Kultur i Spanien; Navne som Lucanus, Seneca og
Trajan, der er herfra, vidner derom. I Beg. af
5. Aarh. erobredes Landet af Alaner og
Vandaler, der gav det Navnet <sp>Vandalitia</sp> eller
<sp>Vandalusia</sp>. 412 kom Vestgoterne, der
trængte Alaner og Vandaler over til Afrika og
fra 6. Aarh. beherskede hele Spanien. Efter at
Araberne havde bemægtiget sig A. og hele
Spanien efter Slaget ved Xeres de la Frontera 711,
og de spanske Arabere havde løsrevet sig fra
Kaliferne i Asien, begyndte A.'s Blomstringstid
under det omejadiske Kalifat i Cordoba. Da
dette Dynasti uddøde 1031, deltes Riget i
Kongerigerne Cordoba, Sevilla og Jaën, men i
12. og 13. Aarh. rykkede Kastilianerne disse
mere og mere ind paa Livet, indtil de 1238—48
erobredes af Kong Ferdinand III, hvorefter A.
har hørt til Kastilien ell. det spanske Rige og
delt dettes Skæbne.
<i>H. P. S.</i>
</chapter>

<chapter name="Andalusiere (se Høns)">
<b>Andalusiere,</b> se <sp>Høns</sp>.
</chapter>

<chapter name="Andalusit">
<b>Andalusit,</b> et Mineral, af Sammensætning
Al<sub>2</sub>SiO<sub>5</sub>. Krystallerne er rombiske, i Alm.
begrænsede af et retvinklet Prisme. Haardheden
7—7 1/2, Vægtfylden 3,1—3,2. Farven er hvid,
graa, gul, rødlig, brun, grøn o. s. v., i Reglen
lyse Farver. A. er sjældent klar og gennemsigtig
og kan da anvendes som Ædelsten.
Usmeltelig for Blæserøret, angribes ikke af
Syrer. Derfor er det ret paafaldende, at A. saa
hyppig, ja i Reglen er forvitret i Naturen og
blevet til Muskovit ell. Kaolin. Den forekommer
i Eruptiver ell. kontaktmetamorfoserede
Bjergarter, navnlig Lerskifre. Ofte indeholder A. i
Kontaktbjergarter kulholdig Substans i Mængde
fordelt paa temmelig regelmæssig Maade, saa at
Tværsnittet af Krystallerne efterligner et græsk
χ, deraf Navnet <sp>Kiastolit</sp>; saadan Kiastolit
findes ofte i Alunskifre og andre bituminøse
Lerskifre. Mindre udbredt er A. i krystallinske
Skifre, men findes dog ogsaa i saadanne paa
en Mængde Steder; her maa mærkes de smukke,
ofte mange cm lange Krystaller fra Lisens i
Tyrol, de store Krystaller fra Mursinsk i Ural
o. s. v.
<i>O. B. B.</i>
</chapter>

<chapter name="Andamanerne">
<b>Andamanerne,</b> Øgruppe i den bengalske
Havbugt, ligger paa en undersøisk Ryg, som fra
Arakan-Yoma-Bjergene i det vestlige Birma
strækker sig over A og Nikobarerne ned mod
Sumatra. Dybden paa denne Ryg naar mellem
Birmas Kyst og A. kun 274 m i Preparis Sydkanalen.
Mellem de til A. hørende Øer naar
Dybden intetsteds 200 m. I Ti-Grader-Kanalen
mellem A. og Nikobarerne findes 627 m, medens
Havet mod Ø. og V. har Dybder paa 2—3000
m. Længst mod N. ligger to ubetydelige
Smaaøer. Derefter følger en Række af Øer, <sp>Nord-A.</sp>,
<sp>Mellem-A.</sp>, <sp>Syd-A.</sp> og <sp>Rutland</sp>, adskilte
ved smalle Stræder. S. f. sidstnævnte Ø følger
Duncan-Strædet, og S. f. dette <sp>Lille A.</sp> Til
disse større Øer slutter sig endnu nogle
Smaaøer og Skær. Gennem A. strækker sig en
skovklædt Bjergkæde, som i <sp>Saddelbjerget</sp>
paa Mellem-A. naar 960 m. Temp. har to
Maksima, Foraar og Efteraar. Middeltemperaturen
er i Port Blair for Jan. 26,8°, for Apr.
29,3°, for Septbr 26,5°, for Novbr 27,3°. Den
aarlige Regnmængde er 211,5 cm. Jan., Febr
og Marts er Tørtid. Vegetationen er meget
yppig, og Øerne er rige paa Skov. Den opr.
Befolkning er <sp>Mincopier</sp> (s. d.). Arealet er
8140 km<sup>2</sup> med (1911) 26459 Indb. 1789 anlagde
det britiske ostindiske Kompagni en Nødhavn
paa A., dér, hvor Port Blair nu ligger, men
Kolonien opgaves atter (1796). Efter det store
indiske Oprør tog Englænderne atter A. i
Besiddelse og grundlagde Port Blair som
Deportationssted for de mest skyldige af Oprørerne.
Siden har A. været benyttet som Forvisningssted
for indiske Forbrydere. De Deporteredes
Antal beløb sig 1901 til 16307, og de overgaar
saaledes de Indfødte i Antal.
<i>M. V.</i>
</chapter>

<chapter name="andamento">
<b>andamento</b> (ital.: Gang, Bevægelse) kaldes
den Del af en <sp>Fuga</sp>, der indtræder mellem
de enkelte Gennemføringer, som Indledning til
Genoptagelse af Hovedtemaet.
</chapter>

<chapter name="andante">
<b>andante</b> (ital.), mus. Tempobetegnelse,
betyder opr. »gaaende«, i jævn, rolig Bevægelse,
og indtager som Tempobetegnelse Pladsen
mellem <sp>adagio</sp> og <sp>allegro</sp>, altsaa en Mellemting
mellem hurtig og langsom, dog nærmere
det sidste. Som Substantiv, en A., betegner det
et Musikstykke i det tilsvarende Tempo og
forekommer som saadan ofte som anden (sjældnere
tredie) Sats i Sonater, Symfonier, Kvartetter
o. l. — <sp>andantino</sp>, Diminutiv af a., lidt
hurtigere end denne; sjældnere, navnlig i
England, opfattes det dog som en Grad langsommere.
Som Substantiv betegner det snarest en
lille, kort A.
<i>S. L.</i>
</chapter>

<chapter name="andantino (se andante)">
<b>andantino,</b> se <sp>andante</sp>.
</chapter>

<chapter name="Anda Olie">
<b>Anda Olie</b> [↱an-], en fed Olie, der faas af
Frøene af den brasilianske <i>Anda Gomesii</i>, den
har lgn. Virkninger som Ricinusolie.
<i>K. M.</i>
</chapter>

<chapter name="Andaquiesvoks">
<b>Andaquiesvoks</b> [-ki-) er en Voksart, som
kommer fra Egnene ved Orinoko- og Amazon-Floden,
og som skal stamme fra en særlig Art
Bi. Det smelter ved 77°.
<i>K. M.</i>
</chapter>

<chapter name="Andchui">
<b>Andchui</b> [and↱кu.j], By i Afghanistan, Prov.
Maimena, har c. 15000 Indb. i 2000 Huse og
3000 Telte, der strækker sig mod N. indtil
Turkmenerørkenens Rand. Dens Beboere,
hovedsagelig Turkmener og Usbeker, opdrætter
stærkt efterspurgte Kameler og bringer store
Mængder af sort Lammeskind (det saakaldte
Astrakan) til Buchara.
</chapter>

<chapter name="Andebu">
<b>Andebu</b> [↱an-], <sp>Herred</sp>, Jarlsberg Fogderi,
Jarlsberg og Laurviks Amt, (1910) 2529 Indb.,
har 3 Sogne, nemlig foruden Andebu
Hovedsogn tillige Høijord Anneks i Nord og Kodal
Anneks i Syd. Terrainet er bjergrigt, men med
god Skovbund, hvorfor ogsaa Skovdrift er den
væsentlige Næringskilde. Dets Areal er 177
km<sup>2</sup>, hvoraf 1,6 km<sup>2</sup> Vand.
<i>M. H.</i>
</chapter>

<chapter name="Andechs">
<b>Andechs</b> [↱an-] Benediktinerkloster og
Valfartssted i Øvrebayern, ligger paa det »hellige
Bjerg« ved den østlige Side af Ammer-Søen.
Det grundlagdes omkr. 950, blev 1803 fuldstændig
udplyndret, men restaureredes 1846 af Kong
Ludvig I af Bayern og er nu Novicehjem for
