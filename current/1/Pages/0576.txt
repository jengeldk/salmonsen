Jøders Sag i Rumænien, Serbien, Persien og
Rusland, om end ikke altid med lige stort Held.
Paa den anden Side søger den at grundlægge og
underholde Skoler i Lande, hvor saadanne ikke
findes, at fremme Haandværk og Agerbrug.
Denne Virksomhed udfoldes væsentlig i Orienten,
hvor Jødernes Stilling er meget elendig; i Jaffa
ved Jerusalem er saaledes oprettet en
Agerbrugsskole. Desuden støttes Udgivelsen af
jødevidenskabelige Værker o. l. — Med denne
Forening som Mønster er der med lgn. Formaal
dannet fl. andre: <i>Anglo-Jewish Association</i> i
London (1871); »Israelitische Allianz« i Wien (1873);
»Hilfsverein der deutschen Juden« i Berlin
(1901), for Amerika <i>Union of American Hebrew
Congregations</i> (1873).
<i>J. P.</i>
</chapter>

<chapter name="Alliaria (se Løgkarse)">
<b>Alliaria,</b> se <sp>Løgkarse</sp>.
</chapter>

<chapter name="Allier">
<b>Allier</b> [a↱l<sub>i</sub>e], Oldtidens <sp>Elaver</sp>, »Loires
Tvillingflod«, udspringer i Dep. Lozère i
Margeride-Bjergene i 1501 m's Højde og løber mod
N. gennem den dybt udskaarne Dal mellem
disse Bjerge og Velay-Bjergene, derefter
gennem Sletterne mellem Auvergnes og Forez'
Bjerge. Den gennemstrømmer Dept. Haute-Loire,
Puy-de-Dôme og A. og forener sig med
Loire lidt ndf. Nevers i 172 m's Højde efter
et Løb paa 410 km, hvoraf 247 er sejlbare, men
kun lidet befarede.

Dept. A. er oprettet 1790 af Landskabet
Bourbonnais og grænser mod S. til Dep. Puy-de-Dôme,
mod Ø. til Loire og Saône-et-Loire,
mod N. til Nièvre og mod V. til Cher og
Creuse. Det er 7380 km<sup>2</sup> med (1911) 406291
Indb., det deles i Arrondissementerne Montluçon,
Moulins, Gannat og La Palisse og har til
Hovedstad Moulins. Beliggende ved den nordlige
Rand af det fr. Central-Plateau hælder Dept.
mod N.; det er højest i SØ. i Madeleine-Bjergene
og Bois-Noirs. De centrale og vestlige
Dele af Dept. er et bølgeformigt, velvandet,
delvis skovbevokset Plateau. A. afvander det
centrale Omraade, Bèbre, Loires Biflod, det østlige
og Cher det vestlige. Vinteren er temmelig
streng, Foraaret koldt, Sommeren hed, i
Floddalene er Klimaet noget mildere. Agerbruget
staar højt, navnlig omkring Floden A. Hvede,
Havre og Byg eksporteres. Der avles ogsaa
Kartofler samt i Sioule-Dalen Vin. Kvægavlen
(Faar og Hornkvæg) spiller en stor Rolle. Dept.
er rigt paa mineralske Kilder (Vichy), Stenkul,
Gips og Bygningssten. Industrien har udviklet
sig stærkt, efter at man omkr. 1850 begyndte
at udnytte Kullejerne. Den beskæftiger sig
navnlig med Jern og Staal, Porcelæn, Glas,
Papir m. m.
<i>G. Ht.</i>
</chapter>

<chapter name="alliere">
<b>alliere</b> (fr.), forene; <sp>a. sig med</sp>, slutte et
Forbund; <sp>Allièrede</sp>, Forbundsfæller.
</chapter>

<chapter name="Alligator">
<b>Alligator</b> [↱ä£<sub>i</sub>ge<sub>i</sub>tə.], Navnet paa tre Floder,
der løber ud i Van Diemens-Havbugten paa
Nordkysten af Australien: Vest-, Syd- og Øst-A.,
af hvilke den sidste er sejlbar paa en
Strækning af 70 km. Syd-A., der paa en Strækning af
50 km kan besejles af Skibe paa 600 t,
opdagedes af Leichhardt paa hans første Rejse 1845.
<i>M. V.</i>
</chapter>

<chapter name="Alligatorbark">
<b>Alligatorbark</b> er Barken og Basten af det
paa Jamaica voksende »Kniplingtræ« (<i>Lagetta
lintearia</i>), en Art <i>Thymelæacé</i>. Den finder
nogen Anvendelse i Papirfabrikationen.
<sp>Alligatortræ</sp>, se <sp>Avogatotræ</sp>.
<i>K. M.</i>
</chapter>

<chapter name="Alligatorer">
<b>Alligatorer</b> (sandsynligvis afledet af sp. <i>el
lagárto</i>, »Øglen«), Slægt (<i>Alligator</i> Gray) af
Krokodillernes Orden. I Tandforholdene ligner de
Kaimanerne: 17—20/18—20 Tænder paa hver Side,
hvoraf den 4. i Underkæben griber ind i en
Grube i Overkæben, og skelnes herved fra de
andre Krokodiller; fra Kaimanerne afviger de
ved at have to Næsebor paa Kraniet, og ved,
at Rygskjoldets Benplader ligger frit ved Siden
af hinanden, ikke forbundne ved Sømme og
Glideflader. Man kender af Alligator-Slægten
to nordamerikanske og een kinesisk Art.
<sp>Alligatoren</sp> (<i>Crocodilus lucius</i> Cuv., <i>A.
mississippiensis</i> Gray, se Fig.), ell. som den ogsaa
kaldes »Geddealligatoren« p. Gr. a. den flade,
fortil bredt afrundede Snude, afviger fra de to
andre Arter ved Tallet af Benplader i Nakke-
og Bugskjold, og ved, at Fingrene er forenede
ved Svømmehud. Overkroppen er smudsig
olivengrøn, hist og her med mørkere Pletter,
Undersiden lysegul; Hannen er i Parringstiden
prydet med lysegule og hvide Pletter paa
Siderne af Hoved og Krop; Ungerne har gule
Tværbaand paa Ryg og Hale. Den kan naa en
Længde af 4,5 m, dog maa halvt saa store Dyr
betragtes som voksne. A. er udbredt over de
sydøstlige forenede Stater fra Mundingen af
Rio Grande mod N. indtil 35° og mod V. til
Floden San Antonio i det midterste Teksas. Den
er almindelig i næsten alle Floder, Bække, Søer
og Sumpe i Sydkarolina, Georgia, Florida, Alabama,
Mississippi og Louisiana, længere N. paa
bliver den sjældnere, indtil den forsvinder lidt
efter lidt i Nordkarolina; af og til ser man den
ogsaa svømme i snævre Havarme med en
fuldstændig Saltvandsfauna af Søstjerner,
Vandmænd o. s. v. De ligger sædvanlig dorske,
badende sig i Solskinnet, paa Bredden, hvor Græs
og Siv slaas ned, og det sorte Dynd bliver glat
ved deres stadige Kravlen op og ned, ell. ude i
Vandet kun med Snudespidsen og Øjnene ovf.
og lader sig kun forstyrre af Jægeren ell. af
Trang til Føde. Føden bestaar væsentligst af
Fisk, de griber dog ogsaa Faar og Geder, der
kommer ned til Vandet for at drikke, Hunde,
Heste og Hjorte, der svømmer over det.
Mennesket søger de i Reglen at undgaa; man kan se
Kvæghyrderne vade ud i Vandet og med
Knipler bane Vej for deres Hjord. Naar Floderne

<img>Alligator mississippiensis.</img>
