og Como-Søen. Denne sidste forlader den ved
Lecco som en sejlbar Flod og falder efter at have
passeret Cassano og Lodi 11 km oven for
Cremona i Po efter et 405 km langt Løb. Ved A.
sejrede Østgoterne 490 under Theodorik over
Odoaker, og 1797 vandt Franskmændene under
Napoleon over Østerrigerne i Slaget ved Lodi.
<i>H. P. S.</i>
</chapter>

<chapter name="Adda (By)">
<b>Adda</b> [↱a-, eng. ↱äda], <sp>Addah</sp>, By i eng. Koloni
Guldkysten paa Guinea-Kysten, ligger 100 km
ØNØ. f. Akkra paa højre Bred af Volta, en halv
Snes km fra dens Munding og har c. 3000 Indb.
Byen, der har gode Betingelser som Handelsby,
hørte i sin Tid til de danske Besiddelser.
</chapter>

<chapter name="Addams, Jane">
<b>Addams</b> ↱'äd<sub>ə</sub>mz], <sp>Jane</sp>, amer. Filantrop, f.
1857 i Illinois. Hun studerede først Medicin, men
opgav Studeringerne for at kaste sig over sociale
Opgaver og grundlagde 1883 midt i det
allerfattigste Kvarter i Chicago det saakaldte »Hull
House«, et Centrum for filantropisk Virksomhed
over for Fattige og Nødlidende, omfattende
Mælkeforsyning til Nyfødte, Børnehave, Læseklub,
Folkekøkken, Arbejdsanvisnings- og
Oplysningskontor, Retshjælp for Ubemidlede m. m. Som
Medlem af Skoleraadet fik hun gennemført en
Lov, der forbyder Børn under 14 Aar at arbejde i
Fabrikker og at optræde offentlig, og hun var
virksom for Oprettelsen af en særlig Domstol, der
paaser, at Arbejdstiden for Kvinder og Børn
holdes inden for rimelige Grænser. Overalt i
Amerika nævnes A. som Forbillede paa det
filantropiske Omraade under Hæderstitlen »Amerikas
dygtigste Kvinde«.
<i>F. B.</i>
</chapter>

<chapter name="addatur">
<b>addatur</b> (lat.), »maa tilsættes«, forekommer
paa Recepter, oftest under den forkortede Form
<i>add.</i>
</chapter>

<chapter name="Addend, addere (se Addition)">
<b>Addend, addere,</b> se <sp>Addition</sp>.
</chapter>

<chapter name="addenda">
<b>addenda</b> (lat.), egl. Ting, som skal tilføjes,
ɔ: Tilføjelser (til et afsluttet Skrift), Efterslæt,
Anhang.
</chapter>

<chapter name="addicere">
<b>addicere</b> (lat.), tilkende ifølge retslig
Afgørelse; <sp>Addiktion</sp>, den Handling at addicere.
</chapter>

<chapter name="addictio in diem">
<b>addictio in diem</b> (lat.), teknisk, rom.
Retsudtryk for een blandt flere Tillægsaftaler (<i>pacta
adjecta</i>), hvorved Hovedkontrakten, kunde
knyttes til en Betingelse, her den, at den ene ell.
begge Parter i en Kontrakt, navnlig Køb og Salg,
skulde have Lov til, inden for en bestemt Frist
(<i>dies</i>), at ophæve Handelen, naar han paapegede
en Person, der havde gjort ham et fordelagtigere
Tilbud.
<i>V. B.</i>
</chapter>

<chapter name="ad diem">
<b>ad diem</b> (lat.), til en bestemt Dag.
</chapter>

<chapter name="Addington, H. (se Sidmouth)">
<b>Addington</b> [↱ädiŋtən], <sub>H.</sub>, se <sp>Sidmouth</sp>.
</chapter>

<chapter name="addio (d. s. s. Adieu)">
<b>addio</b> (ital.), d. s. s. <sp>Adieu</sp>.
</chapter>

<chapter name="Addis Abeba">
<b>Addis</b> [↱a-] <b>Abeba</b>, <sp>Addis Ababa</sp>, <sp>Adi
Abbas</sp>, Hovedstaden i Abessinien, ligger i
Landskabet Schoa, 435 km SSV. f. Gondar i en Højde
af c. 3000 m o. H. Den er mod S. og Ø. omgivet
af vide Sletter, men mod N. og V. af høje Bjerge,
hvorfra Fjeldbække ledes ind til Byens Haver og
Gader. Paa et Højdedrag i Byen ligger
Residenskvarteret, som er en By for sig omgivet af høje
Mure indesluttende bl. a. Kejserens Villa, den
mægtige Tronhal, de højere Administrationsbygninger,
Skatkammeret, Mønten, Kirker o. a. Den
er en vigtig Handelsby, der staar i Telegraf- og
Telefonforbindelse med Harar, hvorfra en
Jernbane fører til den fr. Havneby Djibuti ved
Tadjura-Bugten; en Jernbane fra Harar til A. er
paabegyndt. A., der betyder »den ny Blomst«,
stammer først fra 1885, da Negus Menelik's Dronning
Taï anlagde en lille By paa en Lokalitet, der
tidligere hed Finfinni, men den fik først Bet., da
Menelik 1893 valgte den til Residens, hvad den
har været siden da; den er efterhaanden vokset
til at blive en afrikansk Storby, og dens
Indbyggerantal anslaas nu til c. 100000. I A. afsluttedes
26. Oktbr 1896 Freden mellem Italien og
Abessinien efter det for Italienerne uheldige Slag ved
Adua.
<i>C. A.</i>
</chapter>

<chapter name="Addison, Joseph">
<img>J. Addison.</img>

<b>Addison</b>, <sp>Joseph</sp>, eng. Forfatter,
(1672—1719). A. tog Graden som <i>Master of Arts</i>
1693 og var i Oxford til 1699. Under sit Ophold
ved Univ. studerede han navnlig med Iver den
lat. Litt. og oversatte en Bog af Vergil's <i>Georgica</i>
og Fragmenter af Ovid's <i>Metamorfoser</i>; 1699 fik
han — der hele sit Liv var en trofast Whig —
ved Indflydelse af Lord Halifax og Lord Somers
af Whig-Ministeriet en Rejseunderstøttelse paa
£ 300 aarlig for at uddanne sig til diplomatisk
Tjeneste. Efter 4 Aars Ophold paa Fastlandet
vendte han tilbage til England, og gennem Lord
Halifax's Indflydelse fik han det Hverv paa Vers
at besynge Marlborough's Sejr ved Blenheim. Han
skrev da Digtet <i>The Campaign</i> og vandt derved
foruden Ære og Anseelse et ret godt lønnet
Embede, hvorfra han et Par Aar efter steg til et
endnu bedre, idet han blev Under-Statssekretær.
Fra 1709 skriver sig Beg. af den Virksomhed,
hvorved A. har vundet sig sit blivende Ry i eng.
Litt. I dette Aar begyndte hans jævnaldrende
Skolekammerat og Universitetsfælle Steele under
Pseudonymet Isaac Bickerstaff — et Navn, som
Swift og andre just da havde gjort populært ved
en litterær Spøg — sit periodiske Tidsskr. <i>The
Tatler</i> og gav herved det egl. Stød til denne Art
af underholdende og moraliserende Tidsskr.-Litt.,
der strakte sig over en saa stor Del af Aarh.
Noget efter at <i>The Tatler</i>, der holdt sig med tre
ugentlige Numre fra 12. Apr. 1709 til 2. Jan. 1711,
var begyndt at udkomme, sluttede A. sig til Vennen som
Medarbejder. Da dette Tidsskrift var ophørt, afløste
Vennerne det efter et Par Maaneders Forløb med
<i>The Spectator</i>, der udkom dgl. (undt. Søndag)
fra 1. Marts 1711 til 6. Decbr 1712; i denne Serie af
<i>The Spectator</i> er A.'s Artikler mærkede med et af
Bogstaverne: C, L, I, O. Fra Marts 1713 og til
Beg. af Oktbr s. A. udgav Steele et nyt, dgl.
udkommende Tidsskr. <i>The Guardian</i>, hvortil A.
ogsaa leverede Bidrag. 18. Juni 1714 genoptog saa
A. alene Udgivelsen af <i>The Spectator</i>, der med
tre ugentlige Numre holdt sig til 20. Decbr 1714.
