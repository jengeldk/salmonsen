Lighed med en moderne Publicist, medens hans
modige Selvstændighed gør ham til en af
Middelalderens ejendommeligste Kirkereformatorer.
Først gennemheglede han den Overtro, at Hagl
og Tordenvejr skyldtes Menneskers Trolddomskunster.
I et Stridsskrift mod den burgundiske
Lov gik han dernæst løs paa Tvekamp og andre
Gudsdomme som retslige Bevismidler. Senere
ivrede han over for selve Paven mod
Billeddyrkelsen, endvidere mod den gængse mekaniske
Opfattelse af Profeters og Apostles Inspiration,
hvorved den inspirerede efter hans Mening ikke
blev mere end Bileam's Æselinde — en
enestaaende klar Bedømmelse af dette Lærepunkt. Et
mærkeligt Udtryk for A.'s Standpunkt er det
ogsaa, at han rensede Liturgien for alt, hvad
der ikke havde bibelsk Hjemmel. A. vendte
ogsaa sin hvasse Polemik udadtil, fremfor alt
mod Jøderne; han er lidenskabelig Antisemit,
vil have deres Handel ødelagt og vil drage
deres Tyende fra dem; men selv den svage
Kejser Ludvig den Fromme tog Jøderne i sit
Værn og straffede Lyon-Borgernes Overgreb
imod dem. Ligeledes udsendte A. et Fejdeskrift
mod »Adoptianismen« (s. d.), hvis Bannerfører,
Biskop Felix, var død uomvendt i Forvaring
hos A. Kraftig værnede A. om Kirkens Frihed;
han var dybt forarget over Præstestandens
Verdsliggørelse, særlig Huskapellanernes
Tjenerforhold som Hundepassere og Pager, han
satte Kirken højt over Staten og krævede alt
det Kirkegods tilbage, som Staten af Armod
havde været nødt til at inddrage. Da Ludvig
den Fromme til Gunst for sin yngste Søn Karl
ophævede den højtidelig stadfæstede Rigsenhed,
gjorde A.'s Harme over Splittelsen og
Svækkelsen ham til lidenskabelig Partimand; han
sluttede sig til Pave Gregorius IV og Ludvig's
oprørske Sønner og forsvarede deres Færd i
hadefulde Flyveskrifter, hvor han sigtede
Kejseren for Troløshed og Kejserinde Judith for
Rænkespil og Ægteskabsbrud. 833 var han
Øjenvidne til Ludvig's ydmygende Kirkebod; men
ved det store Omslag 835 blev han afsat og
forvist fra sit Stift. 839 fik A. dog Lov at vende
tilbage til Lyon og døde som Ærkebiskop.
Hovedudgaven af hans Skrifter er Baluzius', Paris
1666. (<sp>Litt</sp>.: <sp>Reuter</sp>, »Gesch. der Aufklärung
im Mittelalt.« I [Berlin 1875]; <sp>Ebert</sp>, »Allgem.
Geschichte der Litt. des Mittelalt.« II [Leipzig
1880]; <sp>Simson</sp>, »Jahrbücher des fränk. Reichs
unter Ludwig des Frommen« [Leipzig
1874—1881]); <sp>Rozier</sp>, <i>A. de Lyon</i> [Montauban 1891]).
<i>H. O.</i>
</chapter>

<chapter name="Agoge rythmica">
<b>Agoge rythmica</b>, i den gl. gr. og rom. Musik
den hurtigere ell. langsommere Bevægelse af
Rytmerne i et Musikstykke, altsaa det samme,
som vi nu kalder <sp>Takt</sp>, men ogsaa hvad vi
nu udtrykker ved Betegnelsen <sp>Tempo</sp> (lat.:
<i>ductus rhythmicus</i>).
<i>S. L.</i>
</chapter>

<chapter name="Agon">
<b>Agon</b> (gr. ἀγών, Væddekamp). Hos Grækerne
var i Oldtiden Væddekampe af forsk. Art den
mest yndede Fornøjelse. De faldt i tre
Grupper: <sp>musiske</sp>, omfattende Musik, Poesi,
Deklamation, Dans o. l., <sp>gymniske</sp>, hvorunder
de forsk. Legemsøvelser henhørte, og <sp>hippiske</sp>
ɔ: Hestevæddeløb, der dog forekom
forholdsvis sjældent, og Væddekørsel.
Væddekampe afholdtes ved mægtige Mænds
Begravelse (allerede i den homeriske Tid; i Iliadens
23. Sang fortælles om dem, der holdtes til Ære
for Patroklos), til Tak for vunden Sejr o. l., men
knyttede sig især til de store, regelmæssig
tilbagevendende Fester, af hvilke de berømteste
var de olympiske, pythiske, isthmiske og
nemeiske. Romernes Gladiatorlege er væsentlig forsk.
fra Grækernes Væddekampe; men disse fandt i
Kejsertiden ogsaa Indgang i Rom (ivrig herfor
var især Nero og fl. af de senere Kejsere). — I
den antikke Kunst personificeredes A. og
fremstilledes som en Yngling med Springvægte i
Hænderne ell. i Færd med at sætte Sejrskransen
paa sit Hoved.
<i>C. B.</i>
</chapter>

<chapter name="Agonalia">
<b>Agonalia</b> (<i>Agonium</i>), rom. Offerfest. A.
forekom flere Dage i Aaret (9. Jan., 17. Marts o. s. v.)
og til Ære for forsk. Guder (Janus, Mars og
maaske andre). Navnets Oprindelse er usikker
og var allerede i Oldtiden omstridt; sikkert er
kun, at det betegner en bestemt Offerritus, der
anvendtes ved forsk. Lejligheder.
<i>A. B. D.</i>
</chapter>

<chapter name="Agone">
<b>Agone,</b> Kurven gennem de Steder paa Jorden,
hvis magnetiske Deklination er lig Nul (se
<sp>Magnetisme</sp>).
</chapter>

<chapter name="Agoni">
<b>Agoni</b> (gr.: Kamp) ell. <sp>Agone</sp>, <sp>Dødskamp</sp>,
benævnes den Tilstand, der i mange — men
langtfra i alle — Tilfælde viser sig før Dødens
Indtræden, hvor Bevidstheden synes svunden,
Evnen til at udføre vilkaarlige Bevægelser er
(fuldstændig ell. næsten fuldstændig) ophørt,
Ansigtet blegt med et ofte forpint Udtryk,
Øjnene brustne, Aandedrættet hørligt, rallende,
sukkende, ofte med lange Pavser, Hjertets
Virksomhed svag, saa at Pulsen ofte næppe er
følelig, Næsespids, Fingre og Tæer kølige og
blege ell. blaalige, o. s. fr. A. kan vare fra faa
Minutter til mange Timer.
<i>Lp. M.</i>
</chapter>

<chapter name="Agoniadin">
<b>Agoniadin,</b> <sp>Plumierid</sp>, er et Glykosid,
der indeholdes i Agoniadebark. Det bruges som
Lægemiddel mod Malaria.
<i>E. K.</i>
</chapter>

<chapter name="Agonist">
<b>Agonist</b> (gr.), Deltager i en Væddekamp;
<sp>Agonistik</sp>, Læren om Væddekampe ell.
Indøvelse i de Idrætter, som udkræves for at
optræde deri (smlg. <sp>Agon</sp>).
</chapter>

<chapter name="Agonistiker (se Donatister)">
<b>Agonistiker,</b> se <sp>Donatister</sp>.
</chapter>

<chapter name="Agonoteter">
<b>Agonoteter</b> (gr.), de, som selv lader
Væddekampe afholde og udsætter Belønninger for
Sejrherrerne, ell. som leder og bestyrer Kamplegene
ved de store, offentlige Fester (smlg. <sp>Agon</sp>).
</chapter>

<chapter name="Agonus (se Panserkinder)">
<b>Agonus,</b> se <sp>Panserkinder</sp>.
</chapter>

<chapter name="Agoo">
<b>Agoo,</b> By paa Øen Luzon bl. Filippinerne,
ligger 210 km NNV. f. Manilla ved den vestlige
Fod af Sierra Madre og i Nærheden af Bugten
ved Lingayen. (1899) 10150 Indb. A., der er
anlagt 1598 af Spanierne, driver stor Handel
med Bis, Majs, Bomuld og Sukkerrør.
<i>M. V.</i>
</chapter>

<chapter name="Agoomoo">
<b>Agoomoo,</b> en giftig Planteekstrakt, som de
Indfødte i Sierra Leone fremstiller af en Plante,
Oro, sandsynligvis en kaktuslignende
Euphorbiacee. Okahero og Joa er andre vestafrikanske
Plantenavne, der sandsynligvis er identiske med
Oro.
<i>B. G.</i>
</chapter>

<chapter name="Agora">
<b>Agora</b> (gr. ἀγορά), Torvet i de oldgr. Stæder,
i Alm. Midtpunktet baade for
Forretningsverdenen og for det politiske Liv.
</chapter>

<chapter name="Agorafobi (d. s. s. Pladsangst)">
<b>Agorafobi,</b> d. s. s. <sp>Pladsangst</sp>.
</chapter>
