Eksempel kan de to her afbildede tjene, Fig. 1
Midt-Akroterion fra Parthenon (rekonstrueret),
Fig. 2 Side-Akroterion fra Artemis-Templet i
Eleusis. Materialet var enten Marmor ell. brændt
Ler. — Fra den gr. Byggekunst er Anvendelsen
af A. gaaet over i Romernes og Renaissancetidens
Arkitektur. Genstande, for hvilke arkitektoniske
Former ligger til Grund (saasom Gravstene,
Sarkofager og Møbler), prydes ligesom virkelige
Bygninger med Akroterier.
<i>C. B.</i>

<img>Fig. 1. Akroterion fra Parthenon.</img>

<img>Fig. 2.</img>
</chapter>

<chapter name="Akrylaldehyd (se Akroleïn)">
<b>Akrylaldehyd,</b> se <sp>Akroleïn</sp>.
</chapter>

<chapter name="Akrylalkohol (se Allylalkohol)">
<b>Akrylalkohol,</b> se <sp>Allylalkohol</sp>.
</chapter>

<chapter name="Akrylsyre (se Akroleïn)">
<b>Akrylsyre,</b> se <sp>Akroleïn</sp>.
</chapter>

<chapter name="Aks">
<b>Aks</b> er i Botanikken Betegnelsen for en lang
Blomsterstand med siddende Blomster og
midtpunktsøgende Udvikling. F. Eks. haves A. hos
<sp>Vejbred</sp> (<i>Plantago</i>) og <sp>Græsarterne</sp>,
hos hvilke sidste Akset altid optræder i sammensat
Blomsterstand, enten som sammensat
Aks (Rug, Byg, Hvede, Rajgræs) ell. som Dusk
(Ræve- og Rottehale) ell. Top (Havre, Tagrør).
<i>V. A. P.</i>
</chapter>

<chapter name="Aksajskaja Staniza">
<b>Aksajskaja Staniza,</b> Flække i de Donske
Kosakkers Land, ved Aksajs Udløb i Don, 29
km SV. f. Novo-Tscherkask, er en af de
betydeligste Havnepladser ved Don og har c. 8000
Indb., der driver Handel med Fisk, Korn, Træ
og Jern. Ved A. er et Overfartssted over Don
paa Vejen til Kaukasien.
</chapter>

<chapter name="Aksakov, Alexander">
<b>Aksakov</b> [ak↱sak<sub>å</sub>f], <sp>Alexander</sp>, russ.
spiritistisk Forf. (1832—1903). Da A. ikke kunde
faa Tilladelse til at udgive et spiritistisk Tidsskr.
i sit Fødeland, bosatte han sig i Tyskland, hvor
han 1874 begyndte Udgivelsen af »Psychische
Studien«, som han redigerede til 1898, da
Sygdom lammede hans Virksomhed. A. har skrevet
talrige Artikler i Tidsskr., hvor hans bekendte
Værk: »Animismus und Spiritismus« først
fremkom som en Artikelserie 1886—90.
<i>Alfr. L.</i>
</chapter>

<chapter name="Aksakov, Iván Sergéjevitsch og Konstantin Sergéjevitsch og Sergéj Timoféjevitsch">
<b>Aksakov</b> [ak'sak<sub>å</sub>f], 1) <sp>Iván
Sergéjevitsch</sp>, russ. socialpolitisk Forfatter (1823—86),
Søn af nedennævnte S. T. A., studerede
Retsvidenskab og gik Embedsvejen, indtil han 1852
tog sin Afsked og slog ind paa Journalistikken.
Fra 1861 udgav han i Moskva Bladet <i>Denj</i>
(»Dagen«), som blev Hovedorganet for den fra
Trediverne stammende slavofile (panslavistiske)
Retning, der i den russ. ortodokse Kirke saa
Kristendommen i sin opr. sande Form, i den
russ. Kommuneordning med Jordfællesskab fandt
et højere Grundlag for Civilisation og derfor
ogsaa betragtede Peter den Store's Reformer og
Kulturindflydelsen fra Vesteuropa som et Onde,
der maatte bekæmpes. Da <i>Denj</i> var gaaet ind,
grundlagde A. 1867 Bladet <i>Moskva</i> og senere
Bladet <i>Moskovitsch</i> (»Moskovitten«), der begge
gik i samme Retning, men blev undertrykte. Paa
Grund af en voldsom Tale, han holdt i Moskvá
i det panslavistiske »Slaviske Velgørenhedsselskab«,
hvis Hovedopgave det var at samle
Pengeunderstøttelser og hverve Frivillige til den
serbisk-tyrkiske Krig 1876—77, blev nævnte
Selskab opløst og A. for nogen Tid forvist fra
Moskvá. Senere, 1880, da Censuren var blevet
mildere, grundlagde han igen i Moskvá et nyt
Ugeskrift <i>Rusj</i> (»Rusland«) og virkede
derigennem som Hovedleder for det panslavistiske
Parti indtil sin Død. Hans samlede Værker,
hvoriblandt nogle Digte, udgav hans Enke i
7 Bind.

2) <sp>Konstantin Sergéjevitsch</sp>, russ.
Digter og Forf. (1817—60), Søn af nedenn.,
studerede ved Universitetet i Moskvá og tog der
1847 Magistergraden paa en Afhandling
»Lomonósov i den russ. Litteratur- og Sproghistorie«.
Foruden nogle Oversættelser fra Goethe og
Schiller forfattede han et Lystspil »Fyrst
Lupovitskij«, hvis Tendens gaar ud paa at fremhæve
det menige Folks naturlige sunde Sans i
Modsætning til det højere Samfundslags forkerte
vesteuropæiske Halvdannelse, samt 1858 en
dramatisk Parodi »Olég foran Konstantinopel«.
Sammen med Broderen hørte han til Hovedlederne
for den slavofile Retning, og i alt, hvad
han har skrevet, har han lidenskabeligt
kæmpet for denne Retnings Idéer. I Anledning af
den forestaaende Ophævelse af Livegenskabet
udgav han en Pjece »Bemærkninger om
Bonde-Emancipationen«, i hvilken han viser sig som
en begejstret Sværmer for den gamle russiske
Landboordning med dens Fællesskab i
Jordejendom. Efter hans Død gav Broderen i 3 Bd en
samlet Udgave af hans Værker (Moskvá 1861—80).

3) <sp>Sergéj Timoféjevitsch</sp>, russ.
Digter (1791—1859), Søn af en Godsejer af gammel
Adel. Efter at have studeret i Kazanj var han
1808—11 Embedsmand i St. Petersborg, hvor
han kom under Paavirkning af Admiral
Schischkóv, Lederen af den national-russiske
Retning, der vilde hævde de klassiske Mønstre
over for alle ny Strømninger i Litteraturen.
