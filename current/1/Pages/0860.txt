Patroklos overbringer han Budskabet om
dennes Død, tager Del i Sorgen og Klagen over
den Faldne og i de Væddekampe, der holdes
ved Begravelsen. Han fældes af Aithioperkongen
Memnon, Gudinden Eos' Søn. Efter en
senere Fortælling (der findes hos Pindar)
redder han ved sit Fald sin Faders Liv, idet han i
sit Legeme opfanger Spydet, som Memnon
havde udslynget mod Nestor. A. blev begravet
sammen med Achilleus og Patroklos i
Gravhøjen ved Sigeion paa Troas Kyst, hvor han
ligesom sine Venner i mange Aarhundreder
hædredes med Dødningeofre.
<i>C. B.</i>
</chapter>

<chapter name="Antilogaritmetavler">
<b>Antilogaritmetavler</b> [↱an-] indeholder i 1.
Kolonne en Række Tal gaaende frem med en
konstant Differens og i 2. Kolonne de Tal,
hvis Logaritmer er Tallene i 1. Kolonne.
<i>Chr. C.</i>
</chapter>

<chapter name="Antilopegazeller (se Antiloper)">
<b>Antilopegazeller,</b> se <sp>Antiloper</sp>.
</chapter>

<chapter name="Antiloper">
<b>Antiloper</b> kaldes en stor, formrig Gruppe
skedehornede Drøvtyggere, henhørende til
<sp>Oksefamilien</sp> (<i>Bovidæ</i>); de danner ikke
et systematisk Hele, men A. er et Fællesnavn
for de mange Okseformer, der ved ejendommeligt
formede, slanke, oprette Horn og i
Reglen lettere og slankere Bygning med høje og
slanke Ben, ved Haarlag, Farve og hele Ydre
skiller sig ud fra de øvrige Medlemmer af
Familien; de danner derfor ikke nogen afgrænset,
naturlig og ensartet Gruppe, men nærmer sig i
Ydre snart Geder ell. Okser, snart Hjorte, idet
de kombinerer Træk fra disse Typer, et Forhold,
der bl. a. afspejler sig i deres Navne, saasom
Okse-A., Elsdyr-A., Hjorte-A. o. s. v. Deres
nøjere Klassificering frembyder de største
Vanskeligheder; Linné sammenfattede alle Arterne i en
stor Slægt <i>Antilope</i>, nu inddeles de i mange
Underfamilier og Slægter. Som Fællestræk for
A., angaaende hvis alm. Bygningsforhold
henvises til <sp>Okser</sp>, kan anføres flg. Handyrene
har altid Pandehorn; Hunnerne har som Regel
ligeledes Horn, men altid mindre kraftigt
udviklede end Hannernes; hos mange Arter er dog
Hunnerne hornløse. Hornene er altid ægte
Skedehorn, som ikke fældes (i Modsætning til den
amerikanske Gaffelbuk (<i>Antilocapra</i>), men stadig
vokser ved Horndannelse paa Benstejlen; de er
tætstillede, meget ofte udbøjede og atter
indbøjede »lyreformede«, jævnlig vredne ell.
spiraldrejede, men er i øvrigt overordentlig
vekslende hos Arterne baade i Form og Størrelse;
som Regel er de lange og forholdsvis slanke,
oftest runde, jævnlig kantede og fladtrykte;
deres Overflade er sjældent glat, oftest er de
prydede med fremstaaende Køle, Lister og
Tværknuder, der danner mere ell. mindre
tydelige Ringe, altid stærkest ved Hornets
Roddel, medens Spidsen gerne er saa godt som
glat. Hovedet er som Regel ret langt og smalt,
med stor Mule, snart med nøgen, snart med
baaret Snude; Øjnene store, Ørerne store, spidse
og oprette. Halsen bæres hos de fleste Arter
meget opret; Mankedannelse er ikke
ualmindelig, ligesom Haarprydelser paa Forhals, Ansigt
o. a. St. ikke er sjældne. Skuldrene er høje,
saaledes at Ryggen som Regel er stærkt
skraanende ned bagtil; Kroppen er høj og en Del
sammentrykt, Halen vekslende i Længde,
oftest ret lang, altid med veludviklet Haarkvast
i Enden. Pelsen korthaaret, Farverne som

<img>Haarte-beest (<i>Alcelaph. caama</i>).</img>

<img>Gnu (<i>Catoblepas gnu</i>).</img>

<img>Passan (<i>Oryx gazella</i>).</img>
