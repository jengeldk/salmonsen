kan gribes af Knivene. <sp>Transversalmaskiner</sp>
skærer i Retning af Islætten og
arbejder derfor ikke saa hurtig som
<sp>Longitudinalmaskinerne</sp>, der skærer i Retning af
Kædetraadene og saaledes kan arbejde uafbrudt,
til hele Stykket er færdigt; men de første giver
en skønnere Glans end de sidste. — Medens man
ved Overskæringen vel kan faa en jævn
Overflade, er det derimod umuligt paa denne Maade
fuldstændig at fjerne alle fremstaaende Traadender.
For at opnaa dette maa man anvende
<sp>Svidning</sp>, idet Tøjet, stærkt udspændt,
meget hurtigt føres hen over en glødende,
krummet Plade, <sp>Pladesvidemaskiner</sp>, ell.
over en sammenhængende Række Gasflammer,
<sp>Gassvidemaskiner</sp>. Det er ved disse af
stor Vigtighed, at den udstrømmende Gas
danner en jævn Flade uden fremstaaende Spidser
ell. Stikflammer, da der derved vilde opstaa
Striber i Tøjet, ligesom Flammerne selvfølgelig
heller ikke maa sode. For at forhindre dette,
blandes Gassen i Forvejen med Luft, og saavel
Gas- som Lufttilledningen til hver Brænder kan
nøjagtig reguleres. Efter Svidningen gaar Tøjet
gennem et Foldeapparat og aflægges paa Bordet
ell. oprulles.

<img>Fig. 4 a. Kalander med 3 Valser.</img>

Imprægneringen med den saakaldte A. sker i
meget simple Apparater, idet de paagældende
Stoffer bringes i Opløsning, og Tøjet enten
indbørstes med en saadan Opløsning ell. denne
kommes i Trug, gennem hvilke Tøjet føres over
Valser. For at faa A. rigtig fordelt i Tøjet er
ofte en efterfølgende Presning ell. Gnidning
nødvendig.

<sp>Presningen</sp> udføres i stærke
<sp>Skruepresser</sp> ell. <sp>hydrauliske Presser</sp>, i
hvilke Tøjet indlægges sammenfoldet og
afvekslende med Prespapper og opvarmede
Jernplader. Naar det højeste Tryk er naaet, maa
det vedligeholdes i længere Tid, til Tøjet er
regelmæssig gennemvarmet. Bedst er det at
benytte hule Jernplader, der under selve
Presningen opvarmes ved Gennemstrømning af Damp,
hvorved man opnaar at faa en mere regelmæssig
Varme og tillige hurtig at kunne afkøle hele
Tøjbunken ved til sidst at lede Vand i St. f. Damp
gennem Pladerne. Ved de saakaldte
<sp>Muldepresser</sp> undgaar man den besværlige
Opstab-ling og Ind- og Udtagning, idet Tøjet kontinuerlig
føres hen over en langsomt opvarmet Valse,
saaledes at det presses mellem denne og en den til
Dels omgivende, glat poleret Plade af Nysølv ell.
Nikkel. En saadan Presse ses i Fig. 3. Tøjet
bevæger sig fra <i>a</i> i Retning af Pilen over
Stramrullerne <i>i<sub>1</sub></i> og <i>i<sub>2</sub></i> forbi
Børstevalsen <i>W</i>, som børster Luven op, over nogle
Ruller og Lister for at holdes udspændt og kommer ved
<i>P</i> ind mellem den tøjbeklædte Valse <i>B</i> og de
to hule, med Damp opvarmede Presseflader <i>c</i>.
Efter Presningen gaar det over Stramrullerne <i>L</i> og
<i>i<sub>4</sub></i> og lægges enten, som paa Figuren, op paa et
Bord ell. rulles op paa en Valse. Bevægelsen udgaar
fra <i>W</i>'s Aksel og forplantes gennem Tandhjulene
<i>R</i><sub>1</sub>-<i>R</i><sub>4</sub>, hvorved Hastigheden formindskes betydelig, til <i>B</i>.

Ved <sp>Rulningen</sp> er Tøjet oprullet paa en
tynd Trævalse, som enten rulles mellem to
Flader, af hvilke den øverste, stærkt betynget,
bevæges frem og tilbage, ell. mellem to besværede
Valser. Man frembringer navnlig ved Valserulle
den saakaldte <sp>Moiréappretur</sp>, idet Traadene
i to over hinanden liggende Stykker Tøj ved
at presses mod hinanden, medens de er
omtrent, men dog ikke fuldstændig parallelle,
frembringer den bekendte Vatring. Det samme kan
ogsaa opnaas ved at presse Tøjet mellem
mønstrede Valser, og paa denne Maade frembringes
netop talrige indpressede Mønstre (<sp>Gaufrering</sp>).

<img>Fig. 4 b. Gennemsnit.</img>

<sp>Kalandringen</sp> udføres ved at presse
Tøjet mellem to Valser, af hvilke den ene er af
haardt Støbejern, den anden af Papir.
Papirvalserne bestaar af en Staalaksel, paa hvilken
