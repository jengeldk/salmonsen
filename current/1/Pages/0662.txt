Tale om et nogenlunde ordnet Sanitetsvæsen,
fremtræder Anstalter, som er beslægtede med
A., men dog efter deres Natur mere nærmer
sig til Begrebet Lazaretter. Det var dog først
Revolutionskrigene, der kaldte en Institution til
Live, som i højere Grad minder om Nutidens A.,
idet den berømte franske Læge Larrey — senere
Napoleon I's Generalkirurg — 1792 indførte sin
<i>ambulance volante</i>, der bragte Hjælpen frem i
selve Ildlinien i Modsætning til de tidligere tunge
og ubevægelige Anstalter, der ofte først indtraf
paa Valpladsen 24—36 Timer efter Slagets Ophør
og da i Reglen kom vel sent til at yde de
Saarede Hjælp. Efter at Larrey havde adopteret
de ligeledes under Revolutionskrigene af
en anden fr. Læge, Percy, konstruerede Baarer
til at optage og transportere haardt Saarede,
indeholdt hans A. omtr. de samme Elementer,
som nutildags findes i en saadan, og den ydede
under Napoleon's Krige overordentlig Nytte. —
Det maa siges at være denne A., som, udviklet og
forbedret, saavel hvad Personellets Organisation
som Materiellet angaar, efterhaanden har vundet
Indgang i de forskellige Hære. I Danmark
oprettes ved en Mobilisering 2 A. under hver
Division og et Antal (c. 3) umiddelbart under
Overkommandoen. Enhver A. forestaas af en
ældre Læge, <sp>Ambulancechefen</sp>, som leder
dens Virksomhed, og under hvem en Officer,
<sp>Ambulanceofficeren</sp>, varetager dens
Administration som selvstændig Institution. Af
særlige Vogne har A. 2 <sp>Ambulancevogne</sp>,
indeholdende kirurgiske Instrumenter,
Forbindingssager, Medikamenter, Ambulancerekvisitter
m. m., 1 <sp>Ambulancedepotvogn</sp> (med
en Reserve af Medikamenter og Forbindingssager)
og 2 <sp>Sygetransportvogne</sp> til
Befordring af haardt Saarede. Materiellet tillader,
at Ambulancen kan deles, men af Hensyn til det
forholdsvis ringe Lægepersonale er det meget
uheldigt, naar det sker. Naar en Fægtning
antager et større Omfang, etablerer A. efter Ordre
af den vedk. Kommandomyndighed en Hovedforbindingsplads,
og de muligen oprettede Afdelingsforbindingspladser
kan da i Alm. inddrages,
idet disses Læger slutter sig til A. Pladsen for
denne — der betegnes ved et <sp>Ambulanceflag</sp>
(rødt Kors paa hvid Bund) og et Nationalflag —
vælges saa nær Fægtningslinien, som
Hensynet til den fjendtlige Ild tilsteder, paa et
Sted, som for øvrigt frembyder gunstige
Betingelser for Virksomheden, der bestaar i at
undersøge de Saarede, som indbringes til A., og ved at
anlægge Forbindinger ell. foretage uopsættelige
Operationer sætter dem i Stand til at transporteres
videre tilbage (til et Feltlazaret, et fast
Lazaret, en Etapestation o. l.). A.'s Sygebærere
begiver sig under Ledelse af Ambulanceofficeren
ud i Terrainet for ved Hjælp af Baarerne at
føre de Saarede ind til Forbindingspladsen ell.
til Sygetransportvognene, der i Reglen fremskydes
mellem Pladsen og Fægtningslinien for
at befordre de haardt Saarede. De moderne
Skydevaaben bevirker imidlertid, at
Hovedforbindingspladsen altid kommer til at ligge langt
tilbage, og at der ikke kan blive Tale om at
naa ud til de Saarede, før Kampen er standset
ell. efter en større Fremrykning af det Parti,
hvortil A. hører. I Henhold til Genfer-Konventionen
af 22. Aug. 1864 betragtes A. som neutral og
staaende under de krigsførende Parters
Beskyttelse, saa længe der ved den befinder sig Syge
ell. Saarede; naar Fjenden besætter det
Terrain, hvor A. er etableret, kan dens Personel
uforstyrret fortsætte sin Gerning ell.,
medtagende Materiellet, vende tilbage til egen Hær
efter nærmere Anvisning af den paagældende
fjendtlige Kommanderende. For at nyde godt af
disse Begunstigelser skal A., som nævnt, være
kendelig ved Ambulanceflaget og Personalet
bære et hvidt Armbind med Genfer-Korset.
<i>G. N.</i>
</chapter>

<chapter name="ambulatorisk">
<b>ambulatorisk</b> (lat.), omkringdragende; <sp>a.
Behandling</sp>, en Behandling af de Syge, uden
at disse behøver at ligge til Sengs; <sp>a. Klinik</sp>,
klinisk Undervisning, der gives i de Syges Bolig
rundt om i Byen (se <sp>Klinik</sp>).
</chapter>

<chapter name="ambulere">
<b>ambulere</b> (lat.), strejfe omkring;
<sp>ambulant</sp>, omstrejfende, vandrende.
</chapter>

<chapter name="amburbium">
<b>amburbium</b> (lat.) hed i Rom en Ceremoni,
hvorved de højere romerske Præsteskaber drog
i Procession med Offerdyr omkring Byens ell.
visse Bydeles Grænse under Paakaldelse af
Guderne; Processionen sluttede med et Offer. a.
synes at have været afholdt aarlig i Beg. af
Febr; den paakaldte Gud var opr. Mars, senere
Ceres.
<i>A. B. D.</i>
</chapter>

<chapter name="Amdrup, Georg Carl">
<b>Amdrup,</b> <sp>Georg Carl</sp>, dansk Søofficer og
Polarforsker, f. 19. Novbr 1866 i Kbhvn, blev
Officer 1888, Kaptajn 1905. A. ledede 1898—1900
»Carlsbergfondets Ekspedition til Østgrønland«
for at kortlægge og undersøge den fuldstændig
ukendte Kyststrækning mellem c. 66° Br. og
Scoresby Sund (c. 70° Br.). 1898 tog A. med 4
Ledsagere til Angmagsalik (65° 36,7′ Br.), hvorfra
han det næste Aar berejste Kysten N. over til
67° 22′ Br. og nedlagde fl. Depoter til Hjælp
for den forestaaende Rejse N. fra. Ved Nualik
fandt A. en uddød Koloni, hvorfra han samme
Efteraar hjembragte en betydelig etnografisk
Samling. 1900 gik A. med det af ham førte Skib
»Antarctic« gennem Isen paa c. 74 1/2° Br. og
herfra langs Landet til Kap Dalton (69° 24,6′
Br.). Medens Ekspeditionens Næstkommanderende,
<i>mag. sc.</i> N. Hartz, med Skibet undersøgte
Landet op til Scoresby Sund samt Fjordene N. f.,
arbejdede A. sig S. over selv fjerde Mand i en
lille Baad under store Møjsommeligheder og
Farer gennem den mægtige Storis i Polarstrømmen
og kortlagde den ukendte Strækning,
hvorefter han ved Angmagsalik atter afhentedes af
»Antarctic«. Ekspeditionen var fortrinlig udrustet
og forberedt, og ved den blev »Kong Christian
IX's Land« udvidet N. paa til Scoresby Sund.
Ekspeditionens Resultater nedlagdes i
»Meddelelser om Grønland XXVII—XXIX«. A.
hædredes for disse Rejser med Fortjenstmedaillen i
Guld, »Det kgl. danske geografiske Selskab«'s
Guldmedaille og af fl. udenlandske geografiske
Selskaber paa forskellig Vis. — A. har som
Medlem af Komitéen for »Danmarks-Ekspeditionen
til Grønlands Nordøstkyst 1906—1908« skrevet
en udmærket Beretning om denne Ekspedition
i »Medd. om Grønl. XLI«. A. har siden 1905
været Adjutant hos Prins Valdemar og er 1913
indtraadt i Kommissionen for Ledelsen af de
