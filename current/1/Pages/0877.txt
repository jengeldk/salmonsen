naaede gennemgaaende ikke særdeles store
Resultater i saa Henseende, idet det ofte viser sig,
at naar et Stof var et sikkert <sp>Antiseptikum</sp>,
saa var det ogsaa en forholdsvis stærk
Gift. Derimod opdagede man mere og mere, at
man kun behøvede at gøre langt mindre Brug
af de antiseptiske Stoffer, end man først antog
nødvendig; man fandt, hvad enkelte Stemmer
allerede tidlig ytrede, at hvor den yderligste
Grad af Properhed med Hænder, Instrumenter,
Forbindstoffer overholdtes, hvor man navnlig
med yderste Omhu sikrede Saarene mod alt
dekomponeret, organisk Stof, dér var de
saakaldte kemiske Antiseptika overflødige.
Ligeledes fandt man, at »Sprayen« foruden at være
et meget generende Led i hele Metoden
desuden var ganske overflødig, da Saarene næppe
inficeres fra Luften, som Lister først mente, men
fra de <sp>Genstande</sp>, der kommer i Berøring
med Saarene; »Sprayen« blev derfor opgivet. I
St. for at vadske sine Instrumenter i
Karbolvand før Brugen lærte man at koge
(<sp>sterilisere</sp> ell. <sp>desinficere</sp>) dem i Vand ell.
Vanddampe (se <sp>Desinfektion</sp>, <sp>Sterilisation</sp>).
Ligeledes fandt man, at Forbindstoffer,
der var befriede for levedygtige Kim ved
lgn. Kogning i Damp i St. f. ved Gennemtrængning
med de antiseptiske Stoffer, beskyttede
Saarene lige saa godt mod Saarsygdomme som
de opr. benyttede karboliserede ell. paa anden
Maade antiseptisk gjorte Stoffer; navnlig viste
det sig særdeles heldbringende for Saarene, at
de paalagte Forbindinger indsugede al Slags
Fugtighed fra Saarene, saa at disse paa den
Maade kom til at ligge saa tørre som muligt.
Man gik altsaa videre paa den af Lister anviste
Vej, at sørge for at lade Saaret være overladt
til sig selv. Ved alle de her antydede Bestræbelser,
der i Virkeligheden repræsenterer et
stort Resultat og talrige Kirurgers og
Bakteriologers forenede Anstrengelser, ihærdige Forsøg
ved Sygesengen og i Laboratoriet, lykkedes det
efterhaanden at begrænse Brugen af
antiseptiske Stoffer til desinficerende Rensning af
saadanne Steder, hvor Desinfektion ved stærk
Varme er udelukket, nemlig Kirurgens Hænder
og Patientens Legemsoverflade: Saarets
Omgivelse, Operationsfeltet. Medens man for
Patientens Hud stadig er henvist til den kemiske
Desinfektion og her stadig arbejder med ny
Midler ell. gamle, der optages igen, saa har
mange Kirurger i de senere Aar i Fornemmelsen
af Utryghed ved den kemiske Desinfektion
af Kirurgens Hænder indrettet sig paa at
operere med Handsker af Traad ell. Gummi —
især det sidste, idet saadanne Handsker ved at
koges i Vand ell. Damp muliggør, at Saaret kun
berøres med helt kimfri Overflader. Men
Operation med Handsker har mange Ulemper og
fordyrer Tekniken i høj Grad. Hele denne
Teknik med mulig vidtgaaende Undgaaen af de
antiseptiske Stoffer og Arbejden med
varmedesinficerede Apparater har faaet Navnet
<sp>Aseptik</sp> (Undgaaen af Sepsis), i St. f. A.
(Bekæmpelse af Sepsis). Dog da det er praktisk
talt ugørligt uden at hengive sig til en
uforstandig, maaske farlig Doktrinarisme at ville
drive udelukkende Aseptik ell. A., saa har de
fleste Kirurger foretrukket eklektisk at følge
begge Retninger alt efter Tilfældets Natur, og
i rigtig Følelse heraf har man da vedblivende
beholdt Ordet A. som en Fællesbetegnelse for
<sp>alt</sp>, hvad der hører ind under Metoden, og
reserveret Ordet <sp>Aseptik</sp> for de Lejligheder,
hvor man vil pointere sin Bestræbelse for at
arbejde uden direkte Anvendelse af kemiske
Antiseptika paa Saaret ell. i Forbindingerne.
Ved at beholde Navnet A. vedligeholder man
desuden Kontinuiteten i Udviklingen fra
Metodens første Oprindelse.

En Redegørelse for den detaillerede Anvendelse
af A.'s Principper vilde det være umuligt
at give her; fra at være en af nogle rost, af
andre stærkt angrebet Metode for Saarbehandling,
har A. i de henved 50 Aar, den har
levet, udviklet sig til, at den for længst har
erobret hele Kirurgien, saa at den anvendes
overalt i den civiliserede Verden, og Modstanden
mod A. er helt uddød, medens der vel næppe
er noget Sted, hvor den oprindelige Lister-Teknik
nu anvendes.

Fra Menneskekirurgien har A. erobret
Veterinærkirurgien og den eksperimentelle Patologis
Operationslære. Men A. har faaet endnu videre
Grænser; thi fra Kirurgiens snævrere Omraade
har man overført Navnet til at betegne en stor
Mængde forebyggende og helbredende Metoder
ved Infektionssygdomme, nemlig alle de
Metoder, der gaar ud paa medikamentelt at dræbe
ell. hindre Udviklingen af Infektionskimene i
Legemet. Saaledes taler man om <sp>Tarmantiseptik</sp>
over for Infektionskimene i Tarmkanalen,
<sp>indvortes A.</sp> over for de allerede i
Kredsløbet indtrængende Kim, <sp>Urinvejsantiseptik</sp>
o. s. v. Men medens A. i Kirurgien har
formaaet at erobre en Plads, som der overhovedet
ikke er Tale om at gøre den stridig, saa er A.
i den indre Medicin langt svagere begrundet,
saavel teoretisk som praktisk set.
Hovedvanskeligheden er den, at de nødvendige
Medikamenter for at paavirke Kimene i nogen kendelig
Grad maa indføres i Mængder, hvor de ofte
virker giftig. En den indre A. nær staaende
Metode, der har gjort en Del Fremskridt og har
en yderligere Fremtid for sig, er af nyere Dato
og beror paa den paa forsk. Maade ved Bakterier
paavirkede Blodvædskes Egenskaber som
helbredende; denne <sp>Serumterapi</sp> (s. d.)
ligger imidlertid uden for, hvad man forstaar
ved A. Medens saaledes A. har erobret
Kirurgien i alle dens Afskygninger og præget hele
Lægebehandlingen af Sygdomme, saa er de
samme Forsøg og Observationer, som i
Lægekunsten har vist saa glimrende Resultater, ad
Analogiens Vej overførte paa <sp>Hygiejnen</sp>,
der baade som den private og den offentlige
Hygiejne har saa vidtrækkende Forgreninger i
hele vort Samfundsliv; og paa den Maade kan
man sige, at A. er blevet et Led i den Kultur,
der præger Slutn. af 19. og Beg. af nuv. Aarh.
Og naar man ser paa Sagen, som den nu stiller
sig, saa gaar A. jo i Grunden kun ud paa det
ene, at holde sig selv og sine Omgivelser rene,
og at dette er Hovedbetingelserne for en
virksom Bekæmpelse af Sygdommene, det er man
