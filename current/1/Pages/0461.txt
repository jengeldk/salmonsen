er i Egnen om A., at Cervantes' berømte
Roman <i>Don Quijote</i> foregaar.
<i>H. P. S.</i>
</chapter>

<chapter name="Alcázar Quivir">
<b>Alcázar Quivir</b> [al↱kaþar-ki↱vir] (port.
<i>Alcacer</i>, arab. <i>al Kasr-el-Kibir</i> ɔ: Stor-A.), forfalden
Stad i Marokko, bekendt af Slaget 4. Aug. 1578,
hvor Kong Sebastian af Portugal fandt Døden.
</chapter>

<chapter name="Alces 8se Elsdyr)">
<b>Alces</b> [↱al-], se <sp>Elsdyr</sp>.
</chapter>

<chapter name="Alcester, Frederik Beauchamp Seymour, Lord">
<b>Alcester</b> [↱å.£stə ell. ↱a.(£)stə], <sp>Frederik
Beauchamp Seymour, Lord</sp>, eng.
Admiral (1821—95), traadte 1834 ind i Marinen.
1852 udmærkede han sig i Krigen i Birma, 1868—70
var han Marineministerens Sekretær, hvorefter
han blev Kontreadmiral og 1872 indtraadte
som Lord i Admiralitetet. Som Viceadmiral fik
han Kommandoen over Middelhavs-Flaaden og
førte som ældste Admiral Stormagternes
Flaader, da de 1880 tvang Tyrkiet til at afstaa
Dulcigno til Montenegro. 1882 anførte han den eng.
Flaade, som 11. Juli bombarderede Alexandria.
Efter dette fik han Peers-Titlen som Lord A. og
en Nationaldotation samt forfremmedes til
Admiral. 1883—85 var A. atter Admiralitetslord.
</chapter>

<chapter name="Alchemilla (se Løvefod)">
<b>Alchemilla,</b> se <sp>Løvefod</sp>.
</chapter>

<chapter name="Alcibiades (d. s. s. Alkibiades)">
<b>Alcibiades,</b> d. s. s. <sp>Alkibiades</sp>.
</chapter>

<chapter name="Alcidæ (Se Alkefugle)">
<b>Alcidæ</b> [↱al-] se <sp>Alkefugle</sp>.
</chapter>

<chapter name="Alcinous (d. s. s. Alkinoos)">
<b>Alcinous,</b> d. s. s. <sp>Alkinoos</sp>.
</chapter>

<chapter name="Alciopidæ (se Børsteorme)">
<b>Alciopidæ,</b> se <sp>Børsteorme</sp>.
</chapter>

<chapter name="Alcippe (se Rankefødder)">
<b>Alcippe,</b> se <sp>Rankefødder</sp>.
</chapter>

<chapter name="Alcira">
<b>Alcira</b> [-↱þi-], By i Østspanien, Prov. Valencia,
ligger 36 km SSV. f. Valencia paa en Ø i
Floden Jucar. (1900) 19906 Indb. Ved A. avles
Ris og Oranger. Byen var i Oldtiden karthagisk
Koloni og blomstrede baade under Romerne og
under Maurerne.
<i>H. P. S.</i>
</chapter>

<chapter name="Alcobaça">
<b>Alcobaça</b> [a£ku↱was<sub>ə</sub>], <sp>Evora d'A.</sp>, By i
Portugal, Prov. Estremadura, ligger 117 km N.
f. Lissabon. (1900) 2306 Indb. A. er bekendt for
sit 1147 stiftede, rige og prægtige Cistercienserkloster,
der 1811 plyndredes og brændtes af
Franskmændene. I Klosterkirken findes Kongegrave.
<i>H. P. S.</i>
</chapter>

<chapter name="Alcock, Sir Rutherford">
<b>Alcock</b> [↱å.£kåk], <sp>Sir Rutherford</sp>, eng.
Diplomat og Orientalist, f. 1809 i London, d. 2.
Novbr 1897. 1832—37 var han Militærlæge ved
det eng. Hjælpekorps i Portugal og Spanien.
1844 blev han eng. Konsul i Futsjov, senere i
Shanghai, 1858 Generalkonsul og 1859 befuldmægtiget
Minister i Japan, hvor han virkede dygtigt
for Landets Aabning for den europ. Handel og
for Handelstraktatens Ikrafttræden. 1865—71
befuldmægtiget Minister i Peking. 1876—78
Præsident for det geogr. Selskab i London. — A.
har skrevet: <i>Elements of Japanese grammar</i>
(1861), <i>The capital of the Tycoon</i> (1863, 2 Bd),
<i>Familiar dialogues in Japan</i> (1863) samt <i>Art and
art Industries in Japan</i> (1878).
<i>F. de F.</i>
</chapter>

<chapter name="Alcoforado, Marianna (se Chamilly, N. B.)">
<b>Alcoforado</b> [a£kufu↱rað<sub>u</sub>], <sp>Marianna</sp>, se
<sp>Chamilly, N. B.</sp>
</chapter>

<chapter name="Alcolea">
<b>Alcolea,</b> lille Plads i den sp. Prov. Jaen i
Andalusien ved Guadalquivir. Her tabte
Spanierne 1808 et Slag, hvorved Cordoba faldt i
General Dupont's Hænder, og 28. Septbr 1868
besejrede Insurgenthæren her Dronning Isabella's
Tropper, hvad der havde hendes Fald til Følge.
</chapter>

<chapter name="Alcor (se Bjørnen)">
<b>Alcor</b> [↱al-], se <sp>Bjørnen</sp>.
</chapter>

<chapter name="Alcornocobark">
<b>Alcornocobark</b> (<sp>Chabarrobark</sp>) faas af
<i>Bowdichia virgiloides</i>, som Stamplanter angives
dog ogsaa <i>Alçhornea latifolia</i> og <i>Byrsonima
çrassifolia.</i> Barken har tidligere været anvendt mod
Lungesygdomme.
<i>B. G.</i>
</chapter>

<chapter name="al corso">
<b>al corso</b> (ital.), til Dagens Kurs. Naar Veksler
ell. Værdipapirer købes a. c., vil dette i Alm.
sige, at de skal betales efter den paa den
officielle Kursliste noterede Kurs.
</chapter>

<chapter name="Alcott, Louisa May">
<b>Alcott</b> [↱å£k<sub>å</sub>t ell. ↱ä£k<sub>ə</sub>t], <sp>Louisa May</sp>,
amer. Forfatterinde (1832—88), var Datter af
den som Skolemand og Forf. bekendte Amos A.,
og allerede i Barnealderen virkede hun som
Lærerinde. Da den amer. Borgerkrig udbrød,
blev hun Sygeplejerske i et Militærhospital i
Washington; paa Grundlag af sine Erfaringer
der udgav hun <i>Hospital Sketches</i> og <i>Camp and
Fireside Stories</i>. Senere udgav hun en Rk.
Bøger, væsentlig beregnet for Ungdommen: <i>Little
women</i> (1867); <i>Little men</i> (1871); <i>Jack and Jill</i>
(1880). Adskillige af hendes Fortællinger er
overs. paa Dansk og Norsk. Efter hendes Død
udkom: <i>Recollections of my Childhood's Days</i>
(1890). Hendes <i>Life, Letters and Journals</i> blev
udg. af Cheney 1889.
<i>I. O.</i>
</chapter>

<chapter name="Alcoy">
<b>Alcoy</b> [al↱kåj], By i Østspanien, Prov.
Alicante, ligger 51 km N. f. Alicante i en frugtbar
og velvandet Huerta ved Sydfoden af Moncabrèr.
(1900) 31578 Indb. A. har talrige Papirmøller
o. fl. a. Fabrikker. I Juli 1873 var A.
Skuepladsen for en blodig Arbejderopstand.
<i>H. P. S.</i>
</chapter>

<chapter name="Alcudia">
<b>Alcudia,</b> By paa Nordøstkysten af den sp. Ø
Mallorca. (1900) 2718 Indb. A. har en usikker
Red. Byen omgives af gammeldags Fæstningsværker.
Den var tidligere usund, men Udtørringen
af den nærliggende Strandsø, Alfufera
de A., har forbedret Forholdene.
<i>H. P. S.</i>
</chapter>

<chapter name="Alcudia, Hertug af (se Godoy)">
<b>Alcudia,</b> Hertug af, se <sp>Godoy</sp>.
</chapter>

<chapter name="Alcyonaria (se Koraller)">
<b>Alcyonaria,</b> se <sp>Koraller</sp>.
</chapter>

<chapter name="Alcyone (se Isfugle)">
<b>Alcyone,</b> se <sp>Isfugle</sp>.
</chapter>

<chapter name="Alcyone (se Pleiaderne)">
<b>Alcyone</b> (astron.), se <sp>Pleiaderne</sp>.
</chapter>

<chapter name="Alcyonidium (se Mosdyr)">
<b>Alcyonidium,</b> se <sp>Mosdyr</sp>.
</chapter>

<chapter name="Alcyonium (se Octactinia)">
<b>Alcyonium,</b> Dødningehaand, se <sp>Octactinia</sp>.
</chapter>

<chapter name="Aldabraøerne">
<b>Aldabraøerne</b> [eng. ↱ä£d<sub>ə</sub>br<sub>a</sub>-], nogle smaa,
skovklædte Koraløer i det Indiske Ocean NØ. f.
Komorerne. De bestaar af 4 større og fl.
mindre Øer med et samlet Areal af 157 km<sup>2</sup>. De
bebos af nogle Hundrede Negre samt nogle
norske Nybyggere og deres Efterkommere, der
1881 slog sig ned her. Fiskeri og
Skildpaddefangst er de vigtigste Næringsveje. Øerne
tilhører England.
<i>C. A.</i>
</chapter>

<chapter name="Aldafader">
<b>Aldafader</b> (ɔ: Slægternes, Menneskeslægtens
Fader), et Navn paa Odin.
</chapter>

<chapter name="Aldan">
<b>Aldan</b> [↱al-], Biflod til Lena i det østlige
Sibirien, udspringer i Prov. Jakutsk, ikke langt
fra Jablonoj-Bjergene, og udmunder efter et
Løb paa omtr. 1867 km ved Kaminskoj, c. 180 km
ndf. Jakutsk. Skønt meget rivende er A. dog
sejlbar i en Længde af c. 1000 km. Efter A. er de
<sp>Aldaniske Bjerge</sp> opkaldte.
<i>M. V.</i>
</chapter>

<chapter name="Aldannelser (se Al)">
<b>Aldannelser</b> [↱a.l-], se <sp>Al</sp>.
</chapter>

<chapter name="Aldborough">
<b>Aldborough</b> [↱å.£dbăro<sub>u</sub>] ell. <sp>Aldeburgh</sp>,
Havnestad og Badested i det eng. Grevskab
Suffolk, ligger 135 km NØ. f. London ved en
Gren af Great-Eastern-Banen og har (1911)
2374 Indb., der driver Hummer- og Sildefangst. I
A. fødtes Digteren Crabbe, der har skildret
Byen i sit Digt <i>The Borough</i>.
</chapter>

<chapter name="Aldebaran (se Tyren)">
<b>Aldebaran</b> [arab. -↱ran], se <sp>Tyren</sp>.
</chapter>

<chapter name="Aldegonde (se Marnix)">
<b>Aldegonde</b> [ald<sub>ə</sub>↱gond<sub>ə</sub>], se <sp>Marnix</sp>.
</chapter>
