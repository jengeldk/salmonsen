Akademien« en Mindepenge over ham. (<sp>Litt</sp>.:
<sp>J. R. Kjellén</sp>: »S. Å. d. y. och de ryska
stämplingarna i Sverige 1746—49«, i Hist.
Tidskrift 1894).
<i>A. M. D.</i>
</chapter>

<chapter name="Åkerhielm, Gustaf Frederik">
<b>Åkerhielm</b>, <sp>Gustaf Frederik</sp>, sv.
Embedsmand (1776—1853), foreg.'s Sønnesøn,
begyndte som Officer ved Livgarden til Hest og
deltog i den finske Krig 1808. 1811 afgik han med
Oberst's Titel. 1818—23 var han Direktør for
Hofkapellet og Skuespillene og viste sig her meget
energisk ogsaa som Forf. og Oversætter, han
indførte saaledes Shakespeare paa den kgl. sv.
Scene, som under ham havde en af sine mest
glimrende Perioder. 1826 sattes han ind i
Styrelsen for Fængselsvæsenet og Arbejdsanstalterne,
ligesom han fra 1827 var Generaltolddirektør.
1831—40 var han Minister. Som Adelsmand
havde han fra 1800 haft Sæde i
Stænderrigsdagen og beklædte der mange Tillidsposter,
ligesom der i det offentlige Liv betroedes ham
mange vigtige Hverv.
<i>A. M. D.</i>
</chapter>

<chapter name="Åkerhjelm, Albert Lars Evert">
<b>Åkerhjelm</b>, <sp>Albert Lars Evert</sp>,
Friherre, sv. Politiker, f. 14. Apr. 1846. 1878 blev
han Kontorchef i Finansministeriet, 1884—89
var han, som tilhører en yngre baroniseret
Linie Å., Ridderhusets Sekretær. 1888 blev han
Departementschef i Finansministeriet. Energisk
og kundskabsrig samt fordragelig mod
anderledes tænkende fik han mange vigtige offentlige
Hverv betroede, saaledes deltog han 1889 i
Forhandlingerne om Mellemrigslovens Ændring;
1888—99 var han Minister uden Portefølje —
»konsultativt statsråd«. 1899—1911 var Å.
Præsident i »kammarrätten«. 1891—1913 havde han
Sæde i Første Kammer. Han tilhørte her i
udpræget Grad Højre, men selv i den nyeste Tid,
hvor de lidenskabelige Partikarnpe begyndte,
stod den sjælden noble Å. altid hævet over alle
Angreb. Der var dødsstille, naar han talte, og
hans Ord blev ofte det afgørende i Debatten. 1905
var han Medlem baade af det hemmelige
Udvalg og af det særlige Unionsudvalg.
Serafimerridder 1897.
<i>A. M. D.</i>
</chapter>

<chapter name="Åkerhjelm, Johan Gustaf Nils Samuel">
<b>Åkerhjelm</b>, <sp>Johan Gustaf Nils Samuel</sp>,
Friherre, sv. Politiker (1833—1900), Søn af
G. F. Åkerhielm. Efter endte Upsalastudier
blev han ansat i Indenrigsministeriet. 1856—63
var han i Diplomatiets Tjeneste i Paris,
Petersborg, Wien og de sidste 3 Aar i Kbhvn.
Som adelig deltog han i et Par Rigsdage,
deraf den sidste Stænderrigsdag, hvor han
hørte til Repræsentationsformens
Tilhængere. 1870—75 sad han i Andet Kammer,
1873 og 74 som Tingets Næstformand. Han
gjorde sig i de Aar særlig fortjent af den
skandinaviske Møntkonventions Tilblivelse 1873.
Septbr 1874 indtraadte han som Finansminister
i det Carlesonske Ministerium, men afgik allerede
i Maj 1875 paa Grund af Uenighed om et
Værnepligtsforslag. Å. blev nu et virksomt
Medlem af Første Kammer. Sommeren 1889 blev
han Udenrigsminister i det protektionistiske
Ministerium Bildt og i Oktbr s. A.
Statsminister. Hans Ministerium var særdeles
virkedygtigt: Forsvaret og Mellemrigsloven
reformeredes, Hypoteksvæsenet ligesaa, og det vigtige
Arbejde paa den nordlige Stambane
fremskyndedes, ligesom Kolonisationen i det folketomme
Norrland fremmedes. Nogle løsrevne Ord (»tala
svenska med norrmännen«) fra et privat Møde
om Værnepligten i Landstinget, Maj 1891, blev
af Modstanderne udlagte som Trusel mod
Norge og medførte til sidst, at Å. maatte gaa af
10. Juli 1891. efterfulgt af Boström som
Försteminister. 1893 indvalgtes Å. i Andet Kammer,
men overgik i 1895 til Første Kammer og havde
Sæde her til sin Død. 1876 var Å. bleven
Øverstekammerjunker og 1888 Serafimerridder.
Han nød altid stor Anseelse i alle Partier, og
hans Interesser spændte over de forskelligste for
Landets Udvikling vigtige Omraader. Redelig
og selvstændig og praktisk, som han var, samt
statelig i sin Fremtræden, lagde hans Ord altid
et tungt Lod i Vægtskaalen.
<i>A. M. D.</i>
</chapter>

<chapter name="Åkerman, Bror Morgan Werner">
<b>Åkerman</b>, <sp>Bror Morgan Werner</sp>, sv.
Billedhugger, f. 1. Jan. 1854 i Göteborg, d. 6.
Febr 1903. Efter Studietiden paa Stockholms
Akademi fortsatte han sin kunstneriske
Uddannelse i Paris, hvor han virkede c. 1888—93.
Hans bekendteste Værker er fra Paris-Tiden
Statuen »Foraarsfrost« (Gal. i Barcelona),
Statuetten »Forladt« (i Bronce »Nationalmuseet« i
Stockholm), »Strandingsgods« (liggende
Kvindeskikkelse, Museet i Göteborg).
<i>A. Hk.</i>
</chapter>

<chapter name="Aakirkeby">
<b>Aakirkeby</b> paa Bornholm, beliggende c. 15
km Ø. f. Rønne paa <sp>Aakirkebakke</sp>, et
86 m højt Granitplateau, havde 1. Febr 1911 336
Gaarde og Huse og 1350 Indb. (1769: 361, 1850:
561, 1901: 1176), der mest ernærer sig ved
Agerbrug; desuden er der lidt Handel og
Haandværk. Den eneste fremtrædende Bygning i den
uanselige By er den store Kirke, der tidligere
var Øens Hovedkirke, og hvis ældste Dele
vistnok stammer fra 12. Aarh.; Kirken, der har et 4

<img></img>
<i>1 Jernbanehotel</i>
<i>2 Elektricitetsværk</i>
<i>3 Sparekasse</i>
<i>4 Afholdshotel</i>
<i>5 Aakirke</i>
<i>6 Posthus, Telegrafst.</i>
<i>7 Hotel Rönne</i>
<i>8 Raadhus</i>
<i>9 Bank</i>
<i>10 Kanns Hotel</i>
<i>11 Missionshuse</i>
<i>12 Skoler</i>
<i>13 Teknisk Skole</i>
