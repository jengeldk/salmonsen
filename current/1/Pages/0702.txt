forbedrede anatomiske Kundskaber sattes man
efterhaanden i Stand til at udføre A. saaledes,
at den dels foregik hurtigere, dels gav Saar,
der bedre helede og gav gode »Stumper«.
Operatører med stor Øvelse opnaaede at udføre A.
med en ganske forbavsende Hurtighed og
Sikkerhed, og mange af disse havde ogsaa gode
Resultater. Dog er det først i Nutiden, at man
saavel over for Blødningen som over for
Saarforløbet har naaet en saa stor Sikkerhed i at
overvinde Vanskelighederne, at man tør kalde
A, en lidet farlig Operation, som ogsaa i
Hænderne paa mindre øvede Operatører
gennemgaaende giver gode Resultater. Den Fare, den
rummer, ligger i, at de Patienter, hos hvem
den udføres, ikke sjældent er svækkede af store
Læsioner ell. af svære Sygdomme. A. har man
til alle Tider tilraadet, naar man maatte antage
Patientens Liv ell. Helbred mere truet ved den
foreliggende Lidelse, end Tilfældet vilde være
ved en A. Da denne i gamle Dage var
særdeles farlig, var det selvfølgelig kun i yderst
alvorlige Tilfælde, at man greb til Operationen.
Efterhaanden som Resultaterne af Operationen
bedredes, og Farerne ved den formindskedes,
steg naturligvis Antallet af de Tilfælde, hvor
man tilraadede A., som ogsaa derfor
efterhaanden blev en meget hyppig udført Operation.
Den nyere Tid har imidlertid fundet saa mange
Forbedringer af de »konservative«
Behandlingsmaader (hertil ogsaa at regne en Del
forskellige Operationer, som Resektioner m. fl.), at
man er naaet til at helbrede Lidelser, som
forhen maatte stille en Valget mellem at
amputere ell. lade Patienten gaa en sandsynlig
ell. vis Død i Møde. Trods A.'s ringe Farlighed
nutildags er den derfor atter blevet en
temmelig sjælden Operation, idet de Tilfælde er
sjældnere, hvor man maa stille A. op som
eneste mulige Middel til at bevare Livet. — De
vigtigste af de Lidelser, for hvilke Kirurgerne
nutildags tilraader A., er <sp>meget store
Knusninger</sp> af et Lem (ved Overkørsel,
Eksplosioner, Nedstyrtninger o. l.), hvorved
enten Døden vilde følge paa som rimelig
Udgang, ell. hvor Lemmet i hvert Fald ikke
vilde blive brugbart, ell. hvor den Tid, der
vilde gaa med til Helingen, var uforholdsmæssig
lang og derved vilde medføre Farer. Dernæst
<sp>uhelbredelige Sygdomme</sp>, som truer
Personens Liv (f. Eks. Kræft, visse Former af
Tuberkulose), ell. som ved Smerter og
Blødninger gør Patientens Liv utaaleligt (f. Eks.
store Saar), saa at Savnet af et Lem er at
regne for det mindre Onde. Endelig
<sp>ulægelige Benbrud</sp>, der ikke kan holdes
sammen ved Bandager og derfor gør Patienten til
Invalid, saa at et kunstigt Lem er at
foretrække. Under Krigsforhold har man især
tidligere ofte været mere tilbøjelig til at
behandle store Læsioner med A. end under civile
Forhold, fordi man paa Krigslazaretter ikke
saa let kunde passe ell. transportere Patienter
med saadanne større Saar, som ofte forekom,
og de Saarede derfor stod sig bedre ved en
regulær A. end ved at ligge hen med en
Læsion, der vanskelig kunde faa den fornødne
Pasning; dog er ogsaa under disse Forhold
mere skaansomme Operationer blevne hyppigere,
og dermed A. sjældnere. — A. undlader man
ligesom andre store Operationer at udføre hos
Patienter, der skønnes at være for medtagne til
at taale en stor Operation, hvortil jo hører
Bedøvelse; ogsaa i saadanne Tilfælde, hvor
Patienten nok kunde taale Operationen, men
hvor han dog ikke kunde overleve sin Sygdom,
skal man som Regel undlade A.; dog kan
svære Smerter undertiden tvinge en til A.,
hvor man ellers helst vilde undgaa samme.
— A.'s Udførelse er i korte Træk følgende:
Patienten anbringes paa et dertil egnet Leje
(Operationsbord, alm. Bord, høj Seng); han
bedøves ved et af de dertil egnede Midler (se
<sp>Anæstesi</sp>, <sp>Kloroform</sp>, <sp>Æter</sp>); det
paagældende Sted, hvor der skal opereres,
vadskes og desinficeres paa det nøjagtigste,
Lemmet indsnøres oven for Operationsstedet ved
Hjælp af en Gummislange. Nu udføres Snit
gennem Bløddelene efter bestemte Regler,
Knoglen gennemsaves (ved »Eksartikulation« skæres
Ledføjningen igennem), alle Aarer underbindes,
Saaret sammensyes og forbindes antiseptisk.
Efter A. forekommer som Regel smertefulde
Muskeltrækninger, der dog i Løbet af en ell.
nogle Dage taber sig. Som Regel vil man se
Operationssaaret hele uden større Afbrydelser,
hvis Operatøren har sørget for at operere
tilstrækkelig renlig (aseptisk), og for, at
Snittene har været saaledes førte, at der er
rigeligt med Bløddele til at dække over Knoglen.
Naar Saaret efter A. er helet, plejer Stumpen i
Tidernes Løb at svinde noget ind. Undertiden
danner der sig Nerveknuder i de overskaarne
Nervers Ender (Amputationsneuromer),
hvorved slemme Smerter kan opstaa. Naar
Patienten benytter et kunstigt Lem (Protese),
fremkommer der undertiden Tryk med
Saardannelse og Smerter paa Stumpen, hvorfor
særlig Behandling er nødvendig. Et mærkeligt
Forhold finder Sted efter A., ofte længe efter
Operationen, nemlig at Patienten føler Smerte
og andre Fornemmelser i den Del af Lemmet,
der er skaaret bort, fordi man vedblivende
henfører enhver Fornemmelse, der kommer
gennem en overskaaren Nerve, til dennes opr.
Endepunkt.
<i>E. A. T.</i>
</chapter>

<chapter name="amputere (se Amputation)">
<b>amputere,</b> se <sp>Amputation</sp>.
</chapter>

<chapter name="Amraoti">
<b>Amraoti,</b> <sp>Umraváti</sp>, <sp>Amaraváti</sp>,
Distrikt i den britiske Prov. Berar i Forindien,
er 7150 km<sup>2</sup> stort med (1901) 630245 Indb. og
leverer som Hovedprodukt Bomuld, der her
presses til Salg med Anvendelse af europæiske
Dampmaskiner. Byen af samme Navn med
(1901) 34216 Indb. ligger ved Jernbanelinien
Bombay-Kalkutta og er en vigtig Handelsplads.
<i>M. V.</i>
</chapter>

<chapter name="Amratræ">
<b>Amratræ</b> [↱am-] faas af forsk. Arter <i>Spondias</i>,
Træet af <i>S. Mombin</i> bruges til Propper, det af
<i>S. lutea</i> sælges som Acajoutræ. Flere Arter
<i>Spondias</i> leverer ogsaa Amraharpiks, der
bruges til Røgelse.
</chapter>

<chapter name="Amr Ibn Al-Asi">
<b>Amr Ibn Al-Asi</b> [↱a´<sub>a</sub>z.il, arab. Feltherre,
spillede en betydelig Rolle i Borgerkrigene efter
Profeten Muhammed's Død. Under Kalifen Omar
erobrede han Ægypten, som han allerede før
Islams Fremkomst ved Rejser havde lært at
