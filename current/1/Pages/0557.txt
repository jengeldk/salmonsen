Mæskekar. Under alle Omstændigheder maa Henze's
Apparat sættes i Forbindelse med et
Mæskeapparat. Af saadanne kan nævnes
<sp>Hentschel's Apparat</sp> (Fig. 2).
Det bestaar af en lav Cylinder, som
forneden fortsætter sig i en kort Kegle.
I Laaget er indsat et stort Rør, som gaar
over Bygningens Tag, og i hvilket
Udblæsningsrøret fra Henze's Apparat
udmunder. Oven over dette er anbragt en
Körting's Dampstraaleblæser, som
suger Luft ind gennem 8 i Laaget
indsatte smaa Rør, saaledes at
Luftstrømmen møder og afkøler
Udblæsningsmassen og derpaa sammen med Vanddampe
blæses ud gennem det store Rør. I Cylinderen er
indlagt et Slangerør, gennem hvilket Kølevand
tilledes forneden og løber ud foroven. Røreapparatet,
der tillige er Findelingsapparat, er befæstet paa
en lodret Aksel, der drives fra oven, og bestaar
af en hul, omvendt Kegle, udvendig besat med
Ribber, der kan dreje sig inden i en tilsvarende
Kegle, saaledes at Massen males fint mellem
disse. Den inderste Kegle fortsætter sig nedtil
i en Skrue, som drejer sig inden i en paa
den yderste Kegle siddende Cylinder, der
forneden er forsynet med fire Aabninger.
Røreapparatet gør 200 Omdrejninger i Minuttet og
virker paa flg. Maade. Massen, som kommer
fra Udblæsningsrøret, træffer Midten af den
hule Kegle og slynges herfra ved Centrifugalkraften
op mod det øverste Kølerør, løber ned
over Kølerørene langs Cylinderens Væg, føres
gennem de fire Aabninger ind til Skruen, som
tvinger Massen opad og driver den ud mellem
de to Maleflader o. s. fr. Afkølingen kan
paaskyndes, naar man udvendig fra overrisler
Apparatet med Vand, og man kan da undvære
særlige Køleapparater. Apparatet giver en
fortrinlig Virkning, hvilket ogsaa opnaas ved
<sp>Pauksch's Universalmæskeapparat</sp> (Fig. 3—4).
I Fig. 3 er Apparatet vist i
Forbindelse med 3 Henze-Apparater af en noget
modificeret Konstruktion, og i Fig. 4 ses et
Gennemsnit. Findelingsapparatet bestaar af en
fastliggende, riflet Grundplade og et med
Vinger forsynet Hjul, der drejer sig oven over
dette med en Hastighed af 300—350 Omdrejninger
i Minuttet. Massen kommer fra Henze's
Apparat ind gennem et Rør i den høje
Emskorsten, falder ned paa en flad Kegleflade,
hvorved den spredes, føres gennem fire
Aabninger i det øverste Hjul ind mellem
Malefladerne, behandles her og tvinges ud mod
Beholderens Væg, hvorefter den i Midten af
Karret igen styrter ned mod de fire
Aabninger o. s. v. Beholderen omgives undertiden
med en Kappe til Kølevand. Ved disse
Mæskeapparater opnaar man en særdeles kraftig og
regelmæssig Bevægelse af Mæsken, hvad der er
af stor Bet. for en god Forsukring.

Som tidligere nævnt forvoldte Behandlingen
af Majs store Vanskeligheder ved de gamle
Arbejdsmaader, og Indførelsen af Højtryksmetoden,
som let tillader Bearbejdelsen af de
hele Majskorn, har derfor for dette Raastofs
Vedkommende været af meget stor Bet. Dette
gælder ogsaa for Lande, der ikke selv dyrker
Majs, da denne Frugt dog under mange Forhold
bliver billigere at benytte end indenlandske
Kornsorter. For hvert 100 kg Majs, som skal
tages i Arbejde, fyldes 150 indtil højst 200 kg
Vand i Apparatet (Henze); Vandet bringes i
Kog, Majsen styrtes i, og Trykket bringes
hurtig op til 3,5—4,5 Atm., medens man sørger for,
at Dampen stadig blæser ud af Sikkerhedsventilen,
hvorved der kommer stærkere Bevægelse
i Massen. For yderligere at opnaa
dette, tilledes Dampen gennem særlig konstruerede
Tilledningsrør, hvorved bevirkes en fin
Fordeling af Dampen op gennem Vædsken.
Efter højst 2 Timers Kogning blæses ud under
et stærkt Tryk, og den nu fintdelte Masse lader
sig let forsukre, naar man til hvert 100 kg
Majs anvender 14—15 kg Grønmalt. Højtryksmetoden
har ogsaa stor Bet. m. H. t. Udbyttet,
idet den, naar man anvender Kartofler ell. hel
Sæd, kun lader 2—4 % af Stivelsen blive
uopløst tilbage i Mæsken, medens man ved de

<img>Fig. 1. Henze's Apparat.</img>

<img>Fig. 2. Hentschel's Apparat (Gennemsnit).</img>
