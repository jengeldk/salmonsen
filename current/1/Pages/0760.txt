Forstadskvinde«; en ung Kvinde med sit Barn paa
Armen; det vakte Opmærksomhed ved storladen
Holdning og alvorlig Følelse. I de flg. Aar
malede han Genrebilleder, gennemgaaende af
vemodig Stemning, og kraftig karakteriserede
Portrætter og vandt hurtig Anerkendelse som
en evnerig og dygtig Kunstner. Hans første
Udenlandsrejse gik 1891 til Paris, 1893 var han
igen i Frankrig og desuden i Holland; flere
Gange senere besøgte han paa egen Bekostning
Italien, første Gang 1895, paa hvilken Rejse han
malede Genrestykker og solmættede Landskaber
og udviklede sin koloristiske Evne. Mellem hans
Hovedværker kan nævnes »En Barnebegravelse«
samt en Række Typebilleder, mest af Smaakaarsfolk.
A., der var en sikker Tegner, dyrkede
med Held Raderekunsten og udførte en Mængde
Blade — Genre, Landskab, Studiehoveder — til
Dels af ikke ringe Interesse.
<i>S. M.</i>
</chapter>

<chapter name="Andersen, Clara Elisabeth">
<b>Andersen,</b> <sp>Clara Elisabeth</sp>, dansk
Forfatterinde (1826—1912). Det første Arbejde, der
vakte nogen Opmærksomhed, var den under
Navnet Poul Winther udgivne Fortælling
»Kastaniebaandet«; senere skrev hun flere kønne
Lystspil for »Det kgl. Teater«, af hvilke »Grøn's
Fødselsdag« og »Rosa og Rosita« gjorde fortjent
Lykke og holdt sig længe paa Repertoiret.
Hun var en klog og fin Forfatterinde, der sad
inde med et elskværdigt Lune og med Evne til
at komponere naturligt og fængslende og til at
forme en kvik og mundret Dialog. Paa fl. tyske
Teatre har »Rosa og Rosita« en Tid været
Kassestykke.
<i>S. M.</i>
</chapter>

<chapter name="Andersen, Dines">
<b>Andersen,</b> <sp>Dines</sp>, dansk Orientalist, f. 26.
Decbr 1861 i Ullerslev, blev Student fra Odense
1881 og begyndte straks at lægge sig efter Studiet
af sammenlignende Sprogvidenskab og ind.
Filologi. Pali-Sproget satte han sig ind i væsentlig paa
egen Haand. 1883 blev A. ekstraordinær
Medarbejder ved Universitetsbiblioteket og 9 Aar
senere fast Assistent. I de Aar, han var ansat
her, udrettede han et meget stort og betydningsfuldt
Arbejde for Biblioteket. Dog fandt han
under sin Biblioteksvirksomhed og sit
Embedsstudium (<i>cand. mag.</i>) Tid til at fortsætte sine
indiske Studier og fik 1889 Guldmedaille for
Besvarelse af Univ.'s Prisopgave om Brugen af
de sanskritiske Participier, saaledes som de
fremtræder i <i>Pañcatantra</i> og <i>Hitopadeça</i>, og
1892 Doktorgraden for en Afh. »Om Brugen og
Bet. af Verbets Genera i Sanskrit«. Pali-Studiet
optog dog A.'s Hovedinteresse, og det er
navnlig paa dette Omraade, at han har udfoldet sin
videnskabelige Virksomhed. Hans <i>Pali Reader</i>
(Part I: <i>Text and Notes</i>, London, Leipzig,
Copenhagen 1901, 2. Udg. 1910, Part II: <i>Glossary</i>,
ib. 1907) bruges af Pali-Studerende Verden over.
Han har besørget en Index til den af V.
Fausbøll udgivne Jataka-Bog (1897) og leder
Arbejdet paa den af S. Sørensen paabegyndte
Navne-Index til Mahabharata (Part 1—7, London
1904—12). Forskellige leksikalske Bidrag af A. har
set Lyset i det Tidsskr., som udgives af <i>Pali
Text Society</i>, af hvis Bestyrelse A. er Medlem
(<i>Critical and philological Notes to the first
Chapter of the Milinda-pañtra, by V.
Trenckner, revised and ed., together with and Index
of Words and Subjects, by D. Andersen, Journal
of the Pali Text Society 1908.</i> — <i>Pali Words
beginning with »S«, by Dr. Sten Konow, ed.
and rev. by Prof. D. Andersen, Journal of the
P. T. S.</i> 1909). Samme Selskab har tillige
besørget Udgivelsen af A.'s og Helmer Smith's
Nyudgave af <i>Sutta-Nipata</i> (London 1913). Paa
Dansk har A. udgivet: »Rasavahini«, buddhistiske
Legender (Studier fra Sprog- og Oldtidsforskning
Nr. 6) og forfattet Afsnittene »Indien«
i »Folkenes Historie« og »Verdenskulturen«.
Dertil kommer en Rk. Artikler i forsk. Tidsskr.
og Haandbøger samt et Bidrag i Festskriftet
til Vilhelm Thomsen, 1894 (Reduplikationsvokalen
i Verbernes Perfektformer). A. er
Medarbejder ved »Indogermanischer Anzeiger«
(Afsnittet: »Skandinavische Bibliographie«). — A.,
der i en Aarrække (1887—1901) havde forbundet
Lærergerningen med sin Biblioteksvirksomhed,
har siden 1903 virket som Prof. i
indisk-østerlandsk Filologi ved Kbhvn's Univ. Fra 1908 er
han Medlem af Videnskabernes Selskab.
<i>A. C.</i>
</chapter>

<chapter name="Andersen, Ferdinand Olrik">
<b>Andersen,</b> <sp>Ferdinand Olrik</sp>, dansk
Forf., f. i Nykjøbing paa Falster 12. Febr. 1855.
A., der siden 1872 er ansat i Statstelegrafens
Tjeneste, har foruden talrige Feuilletoner i
Ugebladene »Nordstjernen« og »Nutiden« skrevet
»Ensomme Fyre« (1888), »Af Byens Dagbog«
(1889), »Et Brud« (1891), »Et Hjems Drøm«
(1892) og »Irma« (1893).
</chapter>

<chapter name="Andersen, Frederik Vilhelm">
<b>Andersen,</b> <sp>Frederik Vilhelm</sp>, dansk
Præst og teologisk Forfatter, f. 11. Septbr 1820
i Kbhvn, d. smst. 19. Maj 1910, blev Student
1838, <i>cand. theol.</i> 1843 og, efter at have været
Adjunkt ved Vordingborg Latinskole, 1845
Sognepræst for Nordrup og Faringløse paa Sjælland,
1871 Sognepræst og Provst for Ringsted og Benløse;
1877 blev han Medlem af Censurkomiteen
ved teol. Embedseksamen og 1880 <i>Dr. theol.</i> for
en Afh. om »Embede og Ordination i deres
indbyrdes Grundforhold«. Han deltog i
Udarbejdelsen af Tillægget til Roskilde Konvents
Salmebog. Lige fra Studenteraarene var han en
trofast Discipel af Biskop Martensen.
<i>L. M.</i>
</chapter>

<chapter name="Andersen, Hans Christian">
<b>Andersen,</b> <sp>Hans Christian</sp>, dansk
Digter, f. i Odense 2. Apr. 1801, d. i Kbhvn 4. Aug.
1875. Han voksede op i et kærligt, men fattigt og
uordentligt Hjem; Faderen, der var Skomager,
var en letbevægelig, fantastisk Natur, som troede sig
født til »noget højere«, og aldrig kunde falde til Ro i
Hverdagsforholdene. Som ganske ung havde han
giftet sig med en noget ældre Pige; nogle Aar senere
forlod han sin Hustru og sin lille Søn for som
Soldat i det danske Hjælpekorps at deltage i
Napoleonskrigene, vendte hjem med nedbrudt Helbred

<img>Hans Christian Andersen.</img>
