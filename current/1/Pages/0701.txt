<chapter name="Ampèrevinding">
<b>Ampèrevinding</b> [aŋ↱pæ.r<sub>ə</sub>-, fr. ã↱pæ.r-],
Produktet af Vindingerne om en Elektromagnet og
Strømstyrken i Vindingerne.
</chapter>

<chapter name="Ampezzo">
<b>Ampezzo</b> [am↱petso], <sp>Cortina d' A.</sp>, stor
Landsby i det sydlige Tyrol med (1900) 3088
italienske Indb., ligger i Boite-Dalen ved
<sp>Ampezzaner-Vejen</sp>, der gennem <sp>A.-Dalen</sp>
fører ind i Piaves Dal. A. besøges meget af
Turister om Sommeren, da det ligger midt i de
berømte Ampezzaner-Dolomitalper. Byen har
en Fagskole for Træskæreri og driver
Træindustri og Træhandel.
<i>G. Ht.</i>
</chapter>

<chapter name="Ampfing">
<b>Ampfing</b> [↱amp-], Landsby i Øvrebayern, c.
60 km Ø. f. München, bekendt ved Slaget mellem
Kejser Ludvig af Bayern og Frederik den
Smukke af Østerrig (1322; ogsaa kaldet Slaget
ved Mühldorf) samt ved Træfningen 1. Decbr
1800 mellem Franskmændene og Østerrigerne.
</chapter>

<chapter name="Amph-">
<b>Amph-</b> [amf-] (Ord, der savnes herunder,
maa søges under <sp>Amf</sp>-).
</chapter>

<chapter name="Amphibiotica (se Hjælmkæber)">
<b>Amphibiotica</b> [amfi-], se <sp>Hjælmkæber</sp>.
</chapter>

<chapter name="Amphicyon">
<b>Amphicyon</b> [-↱fi-], en fossil Rovdyrslægt,
staaende paa Overgangen mellem Hunde- og
Bjørnegruppen; de staar i alm. Bygning maaske Hundene
nærmest, men slutter sig i Lemmernes Bygning
nær til Bjørnene, idet de er Saalegængere med
5 veludviklede Tæer paa For- og Bagfødder; fl.
Arter var paa Størrelse med Nutidsbjørne.
Levninger er fundne i øvre eocæne og nedre
miocæne Lag i Europa.
<i>R. Hg.</i>
</chapter>

<chapter name="Amphinomidæ (se Børsteorme)">
<b>Amphinomidæ</b> [amfi-], se <sp>Børsteorme</sp>.
</chapter>

<chapter name="Amphioxus lanceolatus (se Lancetfisk)">
<b>Amphioxus lanceolatus</b> [amfi-], se
<sp>Lancetfisk</sp>.
</chapter>

<chapter name="Amphipoda (d. s. s. Amfipoder)">
<b>Amphipoda</b> [am↱fi-], d. s. s. <sp>Amfipoder</sp>.
</chapter>

<chapter name="Amphirhini">
<b>Amphirhini</b> [amfi↱ri.ni], en af <sp>Haeckel</sp>
dannet fælles Betegnelse for alle frigællede Fisk
og Tværmunde; i Modsætning til <i>Monorhini</i> ɔ:
Rundmundene, der kun har en enkelt uparret
Næseaabning, findes hos A. et (dobbelt)
Næsebor paa hver Side.
<i>(H. J. P.). Ad. J.</i>
</chapter>

<chapter name="Amphisbænidæ (se Ormeøgler)">
<b>Amphisbænidæ</b> [amfis-], se <sp>Ormeøgler</sp>.
</chapter>

<chapter name="Amphiscii (se Ascii)">
<b>Amphiscii</b> [am↱fi-l, se <sp>Ascii</sp>.
</chapter>

<chapter name="Amphisile (se Snæppefisk)">
<b>Amphisile</b> [am↱fi-], se <sp>Snæppefisk</sp>.
</chapter>

<chapter name="Amphistomum (se Ikter)">
<b>Amphistomum</b> [am↱fi-], se <sp>Ikter</sp>.
</chapter>

<chapter name="Amphiuma (se Aalepadde)">
<b>Amphiuma</b> [amfi-], se <sp>Aalepadde</sp>.
</chapter>

<chapter name="Amphiura (se Slangestjerner)">
<b>Amphiura</b> [amfi-], se <sp>Slangestjerner</sp>.
</chapter>

<chapter name="Amplepuis">
<b>Amplepuis</b> [ãpl<sub>ö</sub>↱p<sub>y</sub>i], Flække i det fr. Dept.
Rhône, Arrondissement Villefranche, ved
Lyon-Banen, har (1901) 4833 Indb. og driver
Fabrikation af Tæpper og Bomuldstøjer.
<i>G. Ht.</i>
</chapter>

<chapter name="Amplifikation">
<b>Amplifikation</b> (lat.), udførlig Fremstilling
af en Tanke; <sp>amplificere</sp>, at udvikle
videre.
</chapter>

<chapter name="amplissimus">
<b>amplissimus</b> (lat.), »højfornem«, i Rom alm.
Tillægsord i officiel Omtale af højtstaaende
Personer.
</chapter>

<chapter name="Amplitude">
<b>Amplitude</b> [-↱tyð<sub>ə</sub>, fr. ãpli↱tyd], Størrelse,
Vidde, Omfang. I Astronomien Komplementet til
Azimuth regnet fra Syd gennem Øst. — Ved en
Bølgebevægelse saa vel som ved Pendulet
betyder A. den største Afvigelse fra Midtstillingen.
</chapter>

<chapter name="Ampthill">
<b>Ampthill</b> [↱ämthi£], By i Bedfordshire,
England, ved Jernbanen London—Liverpool, har
(1911) 2270 Indb. I Nærheden ligger <sp>A.-Park</sp>
og <sp>A.-House</sp>, Hertugen af Bedford's Landsæde.
Et Kors er rejst i Parken paa Tomten af
<sp>A.-Castle</sp>, hvor Katharina af Aragonien opholdt sig
under Skilsmissesagen med Henrik VIII.
<i>G. Ht.</i>
</chapter>

<chapter name="Ampulla">
<b>Ampulla</b> (lat.), <i>Ampulla chrismatis</i>, den
Krukke, hvori den indviede Salveolie samt
Vinen og Vandet til Nadveren gemmes. <i>A.
Remensis (la sainte ampoule)</i>, efter Sagnet bragt
af en Due fra Himlen ved Frankerkongen
Chlodovech's Salvning i Rheims 496, indeholder den
Olie, hvormed de franske Konger siden 1179
salvedes; den sloges i Stykker 1794 under
Revolutionen, men nogle Draaber af Olien skal
være blevne reddede, og med dem salvedes
Karl X. <i>Ampullae sangvinolentae</i> (Blodglas)
kaldes de i Katakomberne fundne skaal- ell.
flaskeformede Glas, der indeholder Spor af en
hentørret Vædske. Man mente, at saadanne Glas var
det sikreste Kendetegn paa en Martyrgrav, og
en pavelig Kommission af Kemikere erklærede
1872, at de havde indeholdt Blod, hvad Paven
saa slog fast; men en Femtedel af dem er
fundne i Smaabørns Grave og de fleste af dem
i Grave efter Martyriets Ophør, og protestantiske
Kemikere hævder, at de har indeholdt
Vin ell. Balsam.
<i>L. M.</i>
</chapter>

<chapter name="Ampullaria">
<b>Ampullaria,</b> anselig Slægt af store,
skalbærende, tropiske Ferskvandssnegle med
kalk- ell. hornagtigt Laag, veludviklet falsk
Aanderør, men uden »Tud« i Skalranden, med en
enkelt Gælle og tillige udstyret med en
Lungehule. Skalformen er meget variabel, snart
toppet, snart ganske flad som hos vore
Skivesnegle. — De spises fl. St. i Troperne af de
Indfødte. I den senere Tid er enkelte Arter førte
til Europa som Akvariedyr; de trives godt og
er nemme at holde.
<i>(H. J. P.). C. M. S.</i>
</chapter>

<chapter name="Ampurdan">
<b>Ampurdan,</b> <sp>el A.</sp>, et frugtbart Kystlavland
i det nordøstlige Spanien, Prov. Gerona, ligger
inden for Golfo de Rosas mellem Floderne
Fluvia og Llobregat og er hen imod Havet
stedvis sumpagtigt. A. er rigt paa Vin og
Frugttræer.
</chapter>

<chapter name="Amputation">
<b>Amputatiōn</b> (lat. <i>amputatio</i>, Bortskæring) er
en Operation, hvorved et Lem ell. en Del af
samme fjernes fra Legemet. Dog tales i nyere
Tid ogsaa om A. af Brystkirtlen, A. af Tungen,
af Livmoderen, af Endetarmen, syn. <i>Ablatio</i>,
et Ord, der ofte bruges, naar Læger taler
indbyrdes og ikke ønsker at bruge Ordet A., der
er mere alm. kendt af Patient ell. Omgivelser.
A. i Ordets opr. Bet. i Kirurgien kendtes
allerede i Oldtiden, men ansaas baade dengang og
ned i Middelalderen for en meget farlig
Operation — i hvert Fald naar der fjernedes et helt
Lem ell. et stort Stykke. Vanskelighederne og
Farerne kom fra Blødningen og de paafølgende
Saarsygdomme. Før Ambroise <sp>Paré</sp> (Slutn. af
16. Aarh.) søgte man at standse Blødningen
ved glødende Jern, kogende Olie og Harpiks.
Denne barbariske Fremgangsmaade forkastede
Paré, som lærte, at man kunde beherske
Blødningen ved at binde for Pulsaarerne
(Underbinding), en Metode, der dog først langt om
længe trængte igennem. Ved Aarepressens
(Tournikettens) Opfindelse et Aarhundrede efter
Paré (<sp>Morel</sp>, <sp>Petit</sp>) blev man yderligere i
Stand til at bekæmpe Blødningen ved
fuldkommen at forhindre dennes Optræden, indtil man
var færdig med Operationen og kunde finde
Aarerne, i hvert Fald de større af dem, og binde
for dem, før man løsnede Tourniketten. Med de
