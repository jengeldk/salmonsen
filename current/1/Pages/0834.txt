kan ogsaa Luftarter som Brint, Helium og Ilt
give Straaler, naar man anvender det i Fig. 2
viste Udladningsrør. Anoden <i>A</i> og Katoden <i>K</i>,
begge af Aluminium, befinder sig hver i sin
Glasbeholder, der er forbundne med hinanden
ved et Kapillarrør med 1 mm Lysning.
Apparatet er fyldt med Brint ell. en anden Luftart
ved lavt Tryk. Saa længe der ikke findes Dampe
af Jod ell. andre Halogener i Røret, vil en
Udladning kun give Katodestraaler og
Striktionskatodestraaler (se <sp>Katodestraaler</sp>), de
sidste antydede i Figuren gaaende fra
Kapillarrøret til <i>F</i>÷, hvor de frembringer grøn
Fluorescens paa Glasvæggen, men et ringe Spor af
Jod vil bevirke, at der dannes en Straale af
positive Brintioner, der udgaar fra den Ende af
Kapillarrøret, der befinder sig i <i>K</i>-Beholderen,
og fremkalder en gul Fluorescensplet paa
Glasvæggen over for den (<i>F</i>+). Da Straalen her
ikke opstaar ved den egentlige Anode, men ved
en Forsnævring, der for Beholderen <i>K</i> er at
betragte som Anode, kaldes disse Straaler
<sp>Striktionsanodestraaler</sp>.

Anodestraalernes Dannelse er betinget af, at
der findes et stort Anodefald, der kan give de
positive Ioner Hastighed. I et almindeligt
Udladningsrør er Anodefaldet kun nogle faa Volt,
men ved Indførelsen af Halogener, særlig Jod,
kan det blive meget betydeligt, som anført flere
Tusind Volt. Gehrcke og Reichenheim mener,
at Jodet forener sig med de negative Elektroner,
saa at de frie Elektroners Antal stærkt
nedsættes. Derved bliver Røret saa daarligt ledende,
at der kan danne sig stærke Felter, hvorved
ogsaa de positive Ioner kan faa stor Hastighed.
Anodestraalernes Spektra er nærmere undersøgte
af Reichenheim. Alkalimetallerne viser
Hovedserien og 1. Sideserie, Kalcium, Barium og
Strontium giver Spektra, der er meget
simplere end deres Buespektra.

De to Forskere har gjort opmærksom paa den
Analogi, der er imellem Anodestraalerne og
Solprotuberanserne. Spektrene af Kalcium og
Brintanodestraalerne ligner paafaldende
Protuberansernes, og Hastigheden i de to
Straalearter er af samme Størrelsesorden. Hvis Solen,
som det alm. antages, taber negativ Elektricitet
ved Udsendelse af Elektroner, maa den selv
blive positiv ladet, blive en Anode. Udjævningen
af de derved opstaaede elektriske Spændinger
skulde ske ved positive Straaler, og det skulde
være Protuberanserne.

Anodestraalerne ligner meget Kanalstraalerne,
der udgaar fra en gennemboret Katode, men
adskiller sig fra dem bl. a. ved ikke at have
nogen neutral Straale. Om de af Reichenheim
fundne <i>A.</i>-straaler, der er analoge med <i>K</i>-straaler,
se <sp>Kanalstraaler</sp>. (<sp>Litt</sp>.: <sp>E. Gehrcke</sp>,
»Die Strahlen der positiven Elektricität«
[Leipzig 1909]; <sp>E. Gehrcke</sp> og <sp>O. Reichenheim</sp>,
»Anodenstrahlen I« i Annalen der Physik
IV [Bd 25 p. 861—84, 1908]; <sp>O. Reichenheim</sp>,
»Ueber die Spektra der Anodenstrahlen«]).
<i>E. S. J.</i>

<img>Fig. 2.</img>
</chapter>

<chapter name="Anodonta (se Dammusling)">
<b>Anodonta,</b> se <sp>Dammusling</sp>.
</chapter>

<chapter name="Anodyna">
<b>Anodyna</b> (gr.), smertestillende Midler, er i
udvidet Forstand alle de Midler, der formaar at
ophæve Smerte, og er saaledes mangfoldige,
efter som Smerten har den ene ell. den anden
Aarsag, saaledes Anvendelsen af Kulde og Varme,
Blodudtømmelser, Fjernelsen af fremmede
Legemer og andre operative Indgreb. I snævrere
Forstand forstaas imidlertid ved A. kun de
Midler, som ved deres Indvirkning paa Nervesystemet
hæver dettes Modtagelighed for Smerteindtryk,
nemlig de bedøvende Midler, der kan
sondres i Narkotika (s. d.) og Anæstetika (se
<sp>Anæstetiske Midler</sp>).
<i>A. F.</i>
</chapter>

<chapter name="anogen">
<b>anogen</b> kaldes i Geologien en Stenart, som
er dannet af Materiale, der stammer fra dybere
liggende Dele af Jorden (Eruptiver), i
Modsætning til <sp>katogene</sp> Stenarter, som er dannede
af Materiale, der fra Overfladen er sunket nedad
(Sedimenter).
<i>J. P. R.</i>
</chapter>

<chapter name="Anoka">
<b>Anoka</b> [ä↱no<sub>u</sub>k<sub>a</sub>], By i U. S. A., Stat
Minnesota, ligger 35 km NNV. f. Minneapolis paa
venstre Bred af Mississippi, der her optager Rum
River. (1910) 3972 Indb. A. har store Savmøller.
</chapter>

<chapter name="Anolis (se Leguaner)">
<b>Anolis</b> [ell. ↱a-], se <sp>Leguaner</sp>.
</chapter>

<chapter name="anomal">
<b>anomal</b> (gr.), uregelmæssig, afvigende fra det
sædvanlige. <sp>Anomali</sp>, Afvigelse fra Reglen.
<sp>Anomalon</sp> (<sp>gramm.</sp>), et Ord, som har
uregelmæssig Bøjning.
</chapter>

<chapter name="anomal Dispersion (se Dispersion)">
<b>anomal Dispersion,</b> se <sp>Dispersion</sp>.
</chapter>

<chapter name="Anomali">
<b>Anomali</b> (psyk.) er en for det enkelte Individ
konstant, uforholdsmæssig stor Afvigelse fra
Gennemsnittet paa et ell. andet sjæleligt Omraade.
Undersøger man et større Antal normale
Mennesker i en ell. anden sjælelig Henseende,
finder man aldrig fuldstændig Overensstemmelse
mellem flere; der er altid individuelle Differenser,
og disse fordeler sig gennemgaaende
efter den eksponentielle Fejllov, saa at en
Afvigelse fra Middelværdien bliver desto sjældnere,
jo større den er. En bestemt Grænse, hvor det
Normale hører op og A. begynder, lader sig
næppe fastslaa, men naar en Afvigelse er saa
stor, at den kun undtagelsesvis forekommer, vil
den i Alm. betegnes som A. Det viser sig f. Eks.,
at Mennesker med normal Farvesans (Trikromater)
bruger lidt forsk. Mængder af spektralt
rødt og grønt Lys til Fremstilling af et bestemt
gult, men der gives enkelte Individer, som
behøver meget større Mængder enten af rødt ell.
af grønt, og disse betegnes henholdsvis som
Rødt- ell. Grøntanormale. Ligeledes er den
Sikkerhed, hvormed forsk. Mennesker kan skelne
de enkelte Toner i en Samklang, individuelt
ret forsk., men der gives ganske enkelte
Individer med i øvrigt normal Hørelse, som
overhovedet ikke kan afgøre, om en ell. fl. Toner
anslaas samtidig, hvorfor Forskellen mellem
konsonante og dissonante Akkorder ikke
