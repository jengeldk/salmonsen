<chapter name="antarktisk">
<b>antarktisk</b> (gr.), beliggende modsat Bjørnens
(Arktos) Stjernebillede paa den nordlige
Himmel; modsat Nordpolen, altsaa ved ell. i
Nærheden af Sydpolen. — <sp>a. Kontinent</sp>,
Sydpolarlandene, Egnen inden for den sydlige
Polarkreds (<sp>Antarktis</sp>); <sp>a. Pol</sp>, Sydpolen; <sp>a.
Ocean</sp>, sydlige Ishav.
</chapter>

<chapter name="antarktisk Fauna">
<b>antarktisk Fauna.</b> Da Landet om Sydpolen
dækkes af evige Ismasser, er den der
hjemmehørende a. F. henvist til Havet som eneste
Næringskilde og derfor indskrænket til
Kysterne. Her udfolder der sig mange Steder et
rigt og karakteristisk Dyreliv, bestaaende af
forskellige Sælhunde samt af Pingviner o. a.
Søfugle. En lgn. Fauna findes desuden paa
forskellige smaa, om Sommeren snefri og derfor
vegetationsklædte Øer i de sydligste Dele af de
store Verdenshave.
<i>R. H. S.</i>
</chapter>

<chapter name="Antarthritika">
<b>Antarthritika,</b> Midler mod Gigt.
</chapter>

<chapter name="ante">
<b>ante</b> (lat. Forholdsord), før, foran o. l.,
benyttes i talrige Sammensætninger.
</chapter>

<chapter name="Ante">
<b>Ante</b> [↱an-] (lat. <i>anta</i>), i den antikke Arkitektur
firkantet, pilasterlignende Afslutning af
fremspringende Mure, navnlig af Sidevæggene i det
antikke Tempel (se <sp>Tempel</sp>). Foroven
smykkes A. med et Kapitæl (Antekapitæl), og
forneden findes undertiden Basis. Det græske Navn
for A. er <sp>Parastat</sp>.
<i>C. A. J.</i>
</chapter>

<chapter name="Antecedens">
<b>Antecedens</b> kaldes det, som gaar forud for
noget andet.
</chapter>

<chapter name="Antecedens (gramm.)">
<b>Antecedens</b> (gramm.), Benævnelse paa
Sprogdele, der er logiske Forudsætninger for noget
flg. Den bruges saaledes om Aarsags- og
Betingelsessætninger, om Ord i Hovedsætninger,
hvortil relative Pronominer peger hen, o. l.
<i>P. K. T.</i>
</chapter>

<chapter name="antecedentia">
<b>antecedentia</b> (lat.), egl.: forudgaaende Ting;
bruges nu i Betydningen: et Menneskes Fortid.
</chapter>

<chapter name="ante Christum">
<b>ante Christum</b> (<i>natum</i>) (lat.), f. Kr. Fødsel.
</chapter>

<chapter name="Antecipation">
<b>Antecipation</b> er den lat. Gengivelse af et
Udtryk i den græske Filosofi πρόληψις), hvormed
Epicur og hans Skole betegnede Almenbegreberne,
der efter deres Lære opstod umiddelbart
af Sansefornemmelsen, som ved Gentagelse
frembringer et blivende Billede. Ogsaa hos
Stoikerne betegnede det samme Udtryk de alm.
Begreber, men her opstod de ved Slutninger
ud fra Erfaringen; disse Slutninger var dog ikke
alle metodiske, men kunde ogsaa foregaa
spontant, ifølge en Naturen iboende Evne ell.
Tilbøjelighed. Denne sidste Formulering gaar over
i den kirkelige Filosofi, og A. bruges her om
det for Tanken umiddelbart givne Begreb, som
ikke udledes gennem Erkendelsen af
Erfaringens Indhold. I denne Bet. er A. ogsaa anvendt
i forskellige Forbindelser i nyere Filosofi.
<i>W. N.</i>
</chapter>

<chapter name="antecipere">
<b>antecipere</b> (<sp>anticipere</sp>) (lat. <i>ante</i> og
<i>capere</i>, tage), modtage noget (Penge o. l.) i Forskud.
</chapter>

<chapter name="antecipere (i Lægevidenskaben)">
<b>antecipere.</b> I <sp>Lægevidenskaben</sp>
benyttes denne Betegnelse særlig om den ved
Æggestokkenes Fjernelse, altsaa kunstig
fremskyndede Indtræden af Klimakteriet, en
<sp>anteciperet Klimax</sp>; Betegnelsen skyldes
<sp>Hegar</sp>.
<i>Lp. M.</i>
</chapter>

<chapter name="antecipere (jur.)">
<b>antecipere</b> (jur.). Efter hidtil gældende Ret
skulde Stævning til Højesteret være begæret
paa Rettens Kontor 6 Uger før Rettens
Aabningsdag (første Torsdag i Marts Maaned), for
at Sagen skulde kunne komme for i det med
denne Dag begyndende Højesteretsaar; men
ved visse Sager turde Stævningen komme
senere, disse Sager kaldtes anteciperede for
Højesteret. Modsætningen mellem de første
Sager, »Ordenssager« og »anteciperede Sager« er
nu bortfaldet, idet ifølge L. 20. Decbr 1912 alle
Højesteretssager behandles som anteciperede.
<i>V. B.</i>
</chapter>

<chapter name="antecipere (mus.)">
<b>antecipere</b> (mus.) kaldes det, at een ell. fl.
Toner af en paa den gode Taktdel faldende
Akkord allerede indtræder paa den forudgaaende
slet accentuerede Taktdel. — <sp>Antecipation</sp>
er det modsatte af Forudhold (s. d.).
<i>S. L.</i>
</chapter>

<chapter name="anteciperet Sag (se antecipere (jur.))">
<b>anteciperet Sag</b>, se <sp>antecipere</sp> (jur.).
</chapter>

<chapter name="antedatere">
<b>antedatere.</b> At antedatere et Dokument er at
forsyne det med en tidligere Datum end den,
paa hvilken det virkelig er udstedt. En
Antedatering er i og for sig ikke forbudt. Men
hvis den foretages for at opnaa ulovlig Fordel,
kan den udgøre en Forbrydelse. Man kan som
oftest have Fordel af at antedatere et Dokument,
naar Udstederen paa den virkelige Udstedelsesdag
ikke var kompetent ell. myndig til at
forpligte sig ell. overdrage en Rettighed, men man
kan give det Udseende heraf ved at give
Dokumentet en tidligere Datum, hvor han havde
disse Beføjelser. Saaledes antedateres undertiden
Dokumenter, der er udstedte af Fallenten,
efter at hans Konkurs er udbrudt, med en
Datum før Udbrudet, saaledes at visse
Forpligtelser tager sig ud som gyldig stiftede over
for Boet. Dansk Konkurslov af 25. Marts 1872
§ 15 og Analogien deraf hjemler, at man, naar
der under Konkursbehandlingen rejses Tvivl,
om Udstedelsesdagen virkelig er den anførte,
kan lade Udstederen bekræfte Datoens
Rigtighed med sin Ed. At a. kan ogsaa ske, fordi
den ved Dokumentet overdragne Ret kun efter
den angivne Datum er ældre og saaledes kan
gaa forud for en senere Overdragelse. At sætte
for sen en Dato — <sp>postdatere</sp> — kan gøres,
for at et Dokument kan undgaa Stempelmulkt,
idet for lang Tid er hengaaet siden dets
virkelige Oprettelse.
<i>V. B.</i>
</chapter>

<chapter name="ante diem">
<b>ante diem</b> (lat.), før Dagen, før den
fastsatte Tid.
</chapter>

<chapter name="antediluviansk">
<b>antediluviansk</b> (lat.), stammende fra før
Syndfloden. Derfor <sp>a. Mennesker</sp>, Jordens
menneskelige Beboere før Noah; <sp>a. Dyr</sp>, de fossile
Rester af den Dyreverden, der er gaaet under. Den a.
Tidsalder er Tidsrummet fra Verdens Skabelse
indtil Noah. I overført Bet. benyttes a.
om Forhold, der er meget gammeldags.
</chapter>

<chapter name="Antedon (se Fjerstjerne)">
<b>Antedon,</b> se <sp>Fjerstjerne</sp>.
</chapter>

<chapter name="Antefikser">
<b>Antefikser</b> (lat., ordret: hvad der er fæstet
foran paa noget), i den antikke Arkitektur de

<img>Antefiks.</img>
