alle dem, der efter 1815 er blevet optagne i den
belgiske Adel.

I <sp>Holland</sp> er der udkommet en hel Række
Adelsaarbøger, først paa Fransk, senere paa
Hollandsk, efter fr. Forbillede. 1871 udkom
<i>Annuaire de la Noblesse et des families
patriciennes des Pays-Bas</i>, udg. af en lang Række
af hollandske Genealoger. Den indeholdt tillige
en fuldstændig Fortegnelse over alle
Adelsdiplomer i Holland, hvor kun den efter 1814
anerkendte Adel er gyldig, men der udkom kun
denne ene Aargang. Derefter udgav <sp>A. A.
Vorsterman van Oijen</sp> og <sp>G. D. Franquinet</sp>
1874 og 1875 2 Aargange af <i>Annuaire
généalogique des Pays-Bas</i>; ogsaa dette
Foretagende gik ind, og af <sp>De Nederlandsche Adel</sp>
af <sp>I. C. van der Muelen</sp> 1879 udkom kun 1
Aarg. 1888 paabegyndte <sp>Vorsterman van
Oijen</sp> sammen med <sp>G. I. Honig</sp> og <sp>I. C.
van der Muelen</sp> <i>Jaarboek van den Nederlandschen
Adel</i>; der udkom 6 Aargange, medens
<sp>Honig</sp> 1890 afløstes af <sp>D. G. van Epen</sp>, hvilken
sidste 1900 paabegyndte <i>Adelsarchief, Jaarboek
van den Nederlandschen Adel</i>, men den ophørte
1904. Endelig 1903 fik Holland en virkelig
Adelsaarbog, <i>Nederland's Adelsboek</i> med <sp>S. C. Bloys
van Treslong Prins</sp> som Hovedredaktør.
Den er siden udkommet hvert Aar og væsentlig
indrettet som den danske. Hver Aarg. har
indeholdt et Titelportræt af en fremragende
holl. Adelsmand, siden 1907 tillige en Del andre
prægtige Portrætter. Af <i>Jaarboekje van den
Frisenen Adel</i>, udg. af <sp>A. Lyclama à
Nijeholt</sp>, udkom der fra 1883 til 1885 3 Aarg.

For <sp>Tyskland</sp> og <sp>Østerrig</sp> er de vigtigste
Adelsaarbøger udkomne i Gotha hos <sp>Justus
Perthes</sp>. Dette Firma, som 1816 overtog
Udgivelsen af den af <sp>C. W. Ettinger</sp> 1763
paabegyndte »Gothaisches genealogisches
Taschenbuch«, der senere ogsaa udkom under Titelen
»Gothaischer genealogischer Hofcalender«, paa
fr. som <i>Almanac de Gotha</i>, og endnu
udkommer hvert Aar, udgiver desuden aarlig en
Række andre Adelsaarbøger, fra 1825
»Gothaisches genealogisches Taschenbuch der gräflichen
Häuser«, fra 1848 »Gothaisches genealogisches
Taschenbuch der freiherrlichen Häuser«, fra
1900 »Gothaisches genealogisches Taschenbuch
der uradeligen Häuser« og fra 1907 »Gothaisches
genealogisches Taschenbuch der briefadeligen
Häuser«. Medens de tre første indeholder
Mandtal over største Delen af de tyske grevelige,
friherrelige og uradelige Slægter, indeholder den
sidste kun et mindre Antal brevadelige Slægter.
Disse Aarbøger er ikke illustrerede; dog bringer
hver Aarg. et Portræt af en tysk Adelsmand.
Foruden Gotha-Kalenderen er der i Tyskland og
Østerrig udg. en Del andre Adelsaarbøger, som
dog alle er gaaet ind. 1870 udkom i Brünn
ved Dr. <sp>E. Lange von Burgenkron</sp>
»Genealogisches Taschenbuch der Ritter- und
Adelsgeschlechter«, der fortsattes 1877—80 af
<sp>M. M. v. Weitenhiller</sp> og 1881—94 af <sp>A. v.
Dachenhausen</sp>, som 1891—93 ligeledes
udgav »Genealogisches Taschenbuch des Uradels«.
1892—93 udgav <sp>M. Janeck</sp> i 2 Bd af
»Handbuch des preussischen Adels«, og 1897—99
udgav »Deutsche Adelsgenossenschaft« 3 Bd af
»Jahrbuch des deutschen Adels«. Hele denne
Litt. er nu i Hænderne paa Justus Perthes, for
hvem en Række dygtige Genealoger arbejder.
1905 har Firmaet <sp>Otto Maass' Söhne</sp>
paabegyndt »Genealogisches Taschenbuch der
adeligen Häuser Oesterreichs«, hvoraf der fra 1905
til 1913 udkom 5 Bd. Den er nu ophørt at
udkomme.

I Italien udgav <sp>G. Crollalanza</sp> og
efter hans Død Sønnen Goffredo fra 1879 en
med Vaabenafbildninger i Farvetryk udstyret
<i>Annuario della Nobiltà Italiana</i>, væsentlig efter
samme System som den danske, men dette
Værk standsede med G. Crollalanza's Død 1904.
1910—13 har <i>Istituto Araldico Romano</i> udg. 2
Aargange af <i>Libro d'oro della Nobiltà Italiana</i>.
I Napoli er siden 1878 hvert Aar udkommet
<i>l'Araldo, almanacco nobiliare</i>, som indeholder
den neapolitanske Adels Mandtal. I Rom udkom
en <i>Calendario d'oro</i> 1889—1900.

I <sp>Spanien</sp> udgav <sp>F. Fernandez de
Béthencourt</sp> fra 1880—90 11 Aargange af
<i>Anales de la Nobleza de España</i> med mange
Vaabenafbildninger i Farvetryk, men uden
særlig betydeligt Indhold. En ny Række
begyndte 1908.

1892 udkom i <sp>Athen</sp> <i>Livre d'or de la
Noblesse Phanariote en Grèce, en Roumanie, en
Russie et en Turquie par un Phanariote</i>, som
indeholdt Genealogier over de Slægter, der har
regeret i <sp>Moldau</sp> og <sp>Vallakiet</sp>, det nuv.
Rumænien.

<sp>Rusland</sp> har ingen Adelsaarbog paa
Russisk, men <sp>R. I. Ermerin</sp>, en født Hollænder,
udgav 1889 <i>Annuaire de la Noblesse de Russie</i>,
hvoraf 2. Aarg. udkom 1893, 3. Aarg. 1900,
hvortil slutter sig hans <i>La Noblesse titrée de
l'Empire de Russie</i> 1898.

For <sp>Schweiz</sp> er der udkommet 4 Aargange
af »Schweizerisches Geschlechterbuch«,
<i>Almanach Généalogique Suisse</i>, sidste Aarg. 1913,
trykt i begge Sprog. Den indeholder baade
adelige og borgerlige Slægter. Desuden er der for
Kantonerne Genève, Neuchâtel, Fribourg, Berne
og Vaud udkommet en Række <i>Recueils de
Généalogies</i>, som jævnlig fortsættes. De indeholder
Stamtavler over baade adelige og borgerlige
Slægter.

1912 udkom i Weimar: »Weimarer hist.-geneal.
Taschenbuch des gesamten Adels jehudäischen
Ursprunges«. Den indeholder meget lidt
genealogisk Stof og har været Genstand for stærke
Angreb og mange Processer p. Gr. a. sit
tendentiøse Indhold. Anden Aargang udkom 1913
i München.
<i>H.-L.</i>
</chapter>

<chapter name="Adelsköld, Klas Adolf">
<b>Adelsköld</b> [↱a.d<sub>ə</sub>l∫öld], <sp>Klas Adolf</sp>, sv.
Ingeniør og Politiker (1824—1907), var opr.
Artilleriofficer. A. har givet Udkast til og delvis
selv bygget over 3000 km af Sveriges
Privatbaner og desuden udført en hel Række
Havne- og Brobygninger, Tørlægnings- og
Kanalarbejder. A. tog 1849 det første Spadestik til den
første sv. Bane. 1875—1893 Medlem af Første
Kammer.
<i>A. M. D.</i>
</chapter>

<chapter name="Adelsmöte">
<b>Adelsmöte</b> [↱a.-], den sv. Adels Sammenkomst
paa Riddarhuset i Stockholm. A. indførtes, siden
»Ridderskapet och Adeln« med
Rigsdagsforandringen af 1866 ophørte at udgøre en særlig
