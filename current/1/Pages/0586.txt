vigtig Grænsefæstning mod Spanien. Den
indtoges 1810 af Franskmændene, der Aaret efter
sprængte en stor Del af Fæstningsværkerne i
Luften.
<i>H. P. S.</i>
</chapter>

<chapter name="Almeida, Francisco de">
<b>Almeida</b> [α£↱mă<sub>i</sub>ð<sub>ə</sub>], <sp>Francisco de</sp>, portug.
Helt (c. 1450—1510), udmærkede sig i Kampen
mod Maurerne og var med ved Granadas Erobring
1492. 1505 blev han af Manoel I af Portugal
udnævnt til første Vicekonge i Ostindien.
Paa Overrejsen landede han først paa den
østafrikanske Kyst, hvor han erobrede adskillige
Byer og udvidede Portugisernes Herredømme
betydeligt. Som Vicekonge i Indien søgte A.
at gøre Portugiserne til Eneherskere i de
indiske Farvande og udelukke Ægypterne og
Venetianerne fra den indiske Handel. Paa
Venetianernes Anstiftelse udrustede Sultanen af
Ægypten nu en stor Flaade, og i et Søslag S. f.
Bombay led Portugiserne et Nederlag, og A.'s
Søn Lourenço faldt. A. rustede sig derefter
for at tage Hævn, men da ankom Affonso
d'Albuquerque, som skulde afløse A. Denne
vægrede sig imidlertid ved at nedlægge Magten,
før han havde hævnet sin Søn. Han angreb og
indtog derefter Goa og ødelagde 1509 den
ægyptiske Flaade ved Diu. Efter dette Hævntog
maatte A. afstaa sin Værdighed til Albuquerque
og vende hjem. Paa Tilbagerejsen faldt han
i en Kamp med de Indfødte i Saldanha ved
Kap.
<i>Chr. H.</i>
</chapter>

<chapter name="Almeida, Nicolao Tolentino de">
<b>Almeida</b> [α£↱mă<sub>i</sub>ð<sub>ə</sub>], <sp>Nicolao Tolentino
de</sp>, portug. Satiredigter (1741—1811). I sine
satiriske Digte angreb han Tidens Daarlighed
og efterlignede Sâ de Miranda's <i>Redondilhas</i>. En
Satire over den styrtede Minister Pombal
skaffede ham et Embede som Sekretær i et af
Ministerierne. A.'s samlede Værker udkom i
Lissabon 1801 (2 Bd); den bedste Udgave af hans
Værker i 3 Bd udkom smst. 1861.
<i>Chr. H.</i>
</chapter>

<chapter name="Almeida-Garrett, João Baptista da Silva Leitão de">
<b>Almeida-Garrett</b> [α£↱mă<sub>i</sub>ð<sub>ə</sub>-g<sub>ə</sub>↱ræt], <sp>João
Baptista da Silva Leitão de</sp>, portug.
Digter, f. i Oporto 4. Febr 1799, d. i Lissabon
10. Decbr 1854. Fra 1814 studerede han Jura
i Coimbra. En Onkel, der var Biskop af Angra
og Poet i »klassisk« Smag, gav A.-G. Lyst til
at forsøge sig i Digtekunsten, og fra denne hans
første Periode stammer nogle Tragedier,
Heltedigte og lyriske Digte i Stil med Onkelens.
Læredigtet <sp>O retrato de Venus</sp> vakte Anstød
ved formentlig Slibrighed og foranledigede en
Proces, hvorunder A.-G. forsvarede sig saa godt
mundtlig, at han frikendtes. Tragedien <i>Catão</i>
er hans bedste Ungdomsarbejde; den opførtes
1821 med stort Bifald. Efter at Digteren 1823
var erklæret landflygtig med mange andre
Liberale, modtog han i Udlandet Impulser i en
hel anden poetisk Retning end den, han hidtil
havde fulgt, og skønt han endnu i 1820'erne
udtalte sig mod Romantikken, var han i
Virkeligheden allerede paavirket af den, da han
som Landsforvist skrev det episke Digt <i>Camões</i>
(1825, paa Tysk ved A. F. v. Schack) i rimfri
Jamber; og han blev snart Portugals første
store Romantiker, væsentlig med Byron som
Mønster. 1826 kom han til sit Fædreland, men
arresteredes 1827 under Dom Miguel; det lykkedes
ham dog atter at flygte, og han levede nu
nogle Aar i Udlandet, indtil det reaktionære
Regimente styrtedes 1834 af Dom Pedro. A.-G.
var med ved Belejringen af Oporto som
Frivillig i det akademiske Korps, og efter
Borgerkrigens Slutn. blev han Medlem af et
Ministerium, Gesandt i Bryssel og Cortesdeputeret.
Fra hans Udlændighedsperiode kan endnu
nævnes <i>Doña Branca</i> (1826, Epos) og Digtsamlingen
<i>Lyrica de João Minimo</i> (1829). Efter sin
endelige Hjemkomst virkede han mest for Genfødelsen
af den portug. Skueplads: 1836 overdroges
det ham at udkaste Planen til et Nationalteater,
og hans Skuespil <i>Um auto de Gil Vicente</i> (1838),
hvis Helt er den gamle Digter, der skabte
Portugals Drama i 16. Aarh., blev epokegørende;
det fulgtes af fl. Dramaer og Komedier, navnlig
det ypperlige <i>Frei Luiz de Sousa</i> fra 1844,
bygget over et nationalt Sagn fra 17. Aarh.'s
Beg. 1834—42 arbejdede han paa en Samling
af portugisiske Folkeviser, der udkom i 3 Bd
med Titlen <i>Romanzeiro</i> og for Resten ogsaa
indeholder Bearbejdelser og Efterdigtninger af
A.-G. selv. Hans sidste Værk er den smukke
erotiske Digtsamling <i>Folhas cahidas</i> (1852). I
Prosa har han forfattet <i>Novellen Viagens na
minha terra</i> (1837) og den historiske Roman
<i>O Arco de Sant'-Anna</i> (1846) samt pædagogiske
og politiske Skr. A.-G.'s <i>Obras</i> udgaves i
Lissabon 1854—77 (25 Bd). — A.-G. var en meget
betydelig Begavelse og har store Fortjenester
af sit Lands Litt. Hans sløve og vægelsindede
Folk glemte dog snart disse, og da Amorim
skrev sin Bog om ham 1881, var der kun faa
Beundrere af ham tilbage i selve Portugal; og
selv paa Dramaets Omraade, hvor han har ydet
mere end nogen anden portug. Digter, var
hans Virksomhed omtr. sporløs, ikke tyve Aar
efter hans Død, siger Th. Braga 1871. Nu er
der dog Tegn til, at Portugiserne atter vil
anerkende ham efter Fortjeneste. (<sp>Litt</sp>.: <sp>Th.
Braga</sp>, <i>Garrett e os dramas romanticos</i> [ɔ:
4. Bd af <i>Historia do theatro portuguez</i>, Oporto
1871]; <sp>Gomes de Amorim</sp>, <i>Garrett</i> [Lissabon
1881—88, 3 Bd]).
<i>(E. G.) Chr. H.</i>
</chapter>

<chapter name="Almeidan">
<b>Almeidan</b> (arab.), Markedsplads, Basar.
</chapter>

<chapter name="Almeirim">
<b>Almeirim</b> [α£↱mă<sub>i</sub>ri], By i Portugal, Prov.
Estremadura, ligger 5 km SØ. f. Santarem i
Nærheden af venstre Bred af Tejo. (1900)
6085 Indb. A., der er anlagt i Beg. af 15. Aarh.,
tjente i sin Tid som Sommerresidens for
Kongerne af Portugal. Nu driver A. især Handel
med Vin og Meloner.
<i>H. P. S.</i>
</chapter>

<chapter name="Almelo">
<b>Almelo</b> [↱al-], By i Prov. Overijsel, Holland,
ved Foreningen af Overijsel- og Almelo-Kanalerne,
Knudepunkt paa Jernbanen Zwoll—Gronau,
har (1900) 9957 Indb. og driver betydelig
Linnedindustri. A. har et Slot og var allerede
i 14. Aarh. Residens for Greverne af Rechteren.
<i>G. Ht.</i>
</chapter>

<chapter name="Almén, August Theodor">
<b>Almén</b> [-↱me.n], <sp>August Theodor</sp>, sv.
Kemiker og Universitetslærer, f. 24. Jan. 1833, d.
24. Novbr 1903, blev Student 1852, 1861 Prof.
i Kemi i Upsala. 1883—98 var han Generaldirektør
i »Medicinalstyrelsen«. Som øverste
Chef for Sveriges Sundhedsvæsen indlagde han
sig i denne Stilling meget store Fortjenester,
særlig af Sindssygevæsenet, gennem sin store
Dygtighed, Energi og praktiske Sans. 1885—1902
var A. Medlem af Førstekammeret, hvor
