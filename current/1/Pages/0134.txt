Fund i en Række rigt illustrerede Bind. En af
de gamle Kongegrave synes i Oldtiden at være
bleven anset for Osiris' Grav. I Nærheden ses
betydelige Rester af to Templer, begge
udgravede af Mariette, det ene, der hører til noget af
det ypperste, den gammelægyptiske Kunst har
frembragt, skyldes Sethos I, det andet hans
Søn Ramses II. I det første fandt Mariette en
hieroglyfisk Tavle med 76 Navne paa gamle
ægyptiske Konger; i det andet var der tidligere
fundet en lignende, der nu er i London.
Begge Tavler er af største Bet. til Fastsættelsen
af de ægyptiske Kongers Rækkefølge. (<sp>Litt</sp>.:
<sp>Flinders Petrie</sp>: <i>Royal Tombs</i> [I—II,
London], »Abydos« [I—III]).
<i>V. S.</i>
</chapter>

<chapter name="Abyle">
<b>Abyle</b> (græ.) eller Monte del Acho (sp.),
Forbjerg i det gamle Mauretanien (Afrika, ved
Byen Ceuta), lige over for Kalpe (det nuv.
Gibraltar) i Spanien; begge Forbjerge
sammenfattedes i Oldtiden under Navnet »Herakles'
Støtter«.
</chapter>

<chapter name="abyssal eller abyssisk">
<b>abyssal</b> ell. <sp>abyssisk</sp>, hvad der angaar
Havdybder, der ligger mere end c. 500 m under
Havets Overflade.
<i>J. P. R.</i>
</chapter>

<chapter name="Ac (Artikler, der savnes herunder, maa søges under Ak)">
<b>Ac</b> (Artikler, der savnes herunder, maa søges under <sp>Ak</sp>).
</chapter>

<chapter name="Acacia">
<b>Acacia</b> Willd. (<sp>Akacie</sp>), Slægt af Mimosaceerne,
Træer, sjælden Urter, med ell. uden
Torne, med spredte Blade, som enten er
dobbeltfinnede ell. reducerede til den bladagtig
udviklede Bladstilk (<sp>Fyllodie</sp>), uden ell. med
Akselblade, undertiden omdannede til Torne.
Blomsterne er samlede i enkelt ell. parvis
stillede, tætte Hoveder ell. cylindriske Aks, farvede
hvide ell. gule af de talrige Støvdragere i de
smaa Blomster; Bælgene er ægformede, langagtig
ell. liniedannede, lige ell. krumme,
Frøgemmet hud- ell. træagtigt, toklappet ell.
uopspringende. — Slægten tæller 450 Arter i
tropiske og subtropiske Egne, særlig i Afrika og
Australien. Af Akacier med <i>dobbeltfinnede</i>
Blade har flg. erhvervet sig større ell. mindre
Interesse, dels som Handels-, dels som
Prydplanter: <i>A. catechu</i> Willd., et 10 m højt Træ,
ofte noget forkrøblet, med tyk, brun Bark,
gullig, hvid Splint og tungt, brunligt Kærneved, med
en mægtig Krone, lange Blade og gule Aks. Det
vokser i For- og Bagindien og paa Ceylon,
leverer Gavntræ og <i>Katechu</i>, der anvendes
som Garvemiddel, til Farvning og i Medicinen.
Katechu produceres endvidere (i Bengalen) af
<i>A. Suma</i> Kurz, der tillige er et af de hyppigste
Skovtræer i Abessinien (Kakamuk). <i>A. Senegal</i>
Willd., et indtil 6 m højt Træ, ofte kun
buskagtigt, med graa Bark, hvidt og haardt Ved,
smaa Blade, og lange, lysegule Aks; det danner
udstrakte Skove i Senegambien og Kordofan og |
er af særlig Bet., for saa vidt som det giver
den største Mængde og den bedste Sort <sp>Arabisk
Gummi</sp> (<sp>Senegal-G.</sp>, <sp>Kordofan-G.</sp>),
som har en gullig ell. rødlig Farve og er en
vigtig Handelsvare. <i>A. arabica</i> Willd. et
anseligt Træ med kroget Stamme, med citrongule,
duftende Blomsterhoveder og næsten
perlesnorformede Bælge; det har en stor Udbredelse
i Afrika, navnlig i Ægypten, danner hele Skove
i Abessinien og findes saavel i vild Tilstand som
dyrket i Ostindien, men skal være særdeles
variabelt paa de forskellige Steder. Det leverer
Gummi og fortræffeligt Gavntræ; den indiske
Varietets Bælge er rige paa Garvesyre og gaar
som Handelsvare under Navn af ostindiske
<sp>Bablahbælge</sp>. Gummiproducerende er
endvidere: <i>A. horrida</i> Willd. og <i>A. Giraffae</i> Willd.,
begge fra Sydafrika (<sp>Kap-Gummi</sp>); <sp>Suakin</sp>-Gummi
faas af <i>A. Seyal</i> Del. var. <i>fistula</i> Schweinf.
(<sp>Soffar</sp>), der er mærkelig ved sine meget
lange Torne, som konstant svulmer stærkt op
ved deres Basis ved Stikket af et Insekt, og af
<i>A. stenocarpa</i> Hochst. Begge danner store Skove
i Atbara-Omraadet. <i>A. Farnesiana</i> Willd., en
tornet Busk med gule Blomster, som sandsynligvis
har sit Hjem i Vestindien, men som dyrkes i

<img>Blomstrende Acacia-Gren.</img>

Troperne, Italien og Sydfrankrig af Hensyn til de
meget vellugtende Blomster, der forsendes fra
Frankrig under Navn af <sp>Kassiablomster</sp>
og finder Anvendelse i Parfumerier;
Rødderne bruges paa Antillerne til Garvning.
<i>A. lophanta</i> Willd., et Træ, indtil 4 m højt,
uden Torne og med lysegule Blomster i lange
Aks, dyrkes som Stueplante i fl. Varieteter og
har som saadan vundet en overordentlig stor
Udbredelse; det stammer opr. fra Australien.
Fra samme Verdensdel og ligeledes kultiveret
som Stueplante er <i>A. pulchella</i> R. Br. <i>A.
decurrens</i> Willd., et Træ uden Torne og med gule
Blomsterhoveder i Klase, vokser i Sydaustralien
og paa Tasmanien. Veddet af denne Art har
stor Anvendelse til Bødker- og Drejerarbejde
