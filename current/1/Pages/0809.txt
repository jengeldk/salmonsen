forekommer mest sammen med Gips og Stensalt
og er dannet ved Inddampning af Saltvand; ved
denne Proces vil A. særlig fremkomme, naar
der er mange stærkt vandsugende Salte opløste
i Vandet, medens den svovlsure Kalk i modsat
Fald udskilles som Gips. A. har den ejendommelige
Egenskab, at den i Løbet af meget lange
Tidsrum optager Vand og gaar over til Gips;
herved finder Volumenforøgelse St., hvad der
kan foraarsage en Del Forstyrrelse i
Jordskorpen. Den uomdannede A. har ingen videre
Anvendelse.
<i>O. B. B.</i>
</chapter>

<chapter name="Anhydrobaser (se Anhydrider)">
<b>Anhydrobaser,</b> se <sp>Anhydrider</sp>.
</chapter>

<chapter name="Anhydrosyrer (se Anhydrider)">
<b>Anhydrosyrer,</b> se <sp>Anhydrider</sp>.
</chapter>

<chapter name="Anhængiggørelse">
<b>Anhængiggørelse.</b> Ved A. forstaas den
Handling af en Sagsøger, hvorved han
indbringer Sagen for Retten. Efter alm. dansk
civil Procesmaade maa han paa den Dag, paa
hvilken Sagen efter Stævningens Indhold skal
begynde (»falder i Rette«), møde i Retten og
fremlægge Stævningen forsynet med en
Paategning fra Stævningsmændene om dens
Forkyndelse for Indstævnte. Naar Dommeren dernæst
har paategnet Stævningen om, at den er
fremlagt i Retten, og har ført dette til Protokols,
er Sagen »anhængiggjort« ell. »inkamineret«.
<i>V. B.</i>
</chapter>

<chapter name="Ani (se Maddikeædere)">
<b>Ani,</b> se <sp>Maddikeædere</sp>.
</chapter>

<chapter name="Ani (russisk Ruinby)">
<b>Ani</b> [↱an<sub>j</sub>i], By i Ruiner, i det russisk-kaukasiske
Guvernement Erivan, Kreds Alexandropol,
ligger 1338 m o. H. ved Arpatschai mellem høje
Klippevægge, der er fulde af Huler og Grotter
og tidligere dannede en beboet troglodytisk By.
I 10. Aarh. blev den Bagratidernes Residens,
blev senere erobret af Østrom, derpaa af
Seldshukkerne og Kurderne. Efter at den havde lidt
meget ved Krige, blev den helt ødelagt ved et
Jordskælv 1319. Dens Ruiner indtager et Areal
af 5,5 km<sub>2</sub>.
</chapter>

<chapter name="Anicet-Bourgeois, AUguste">
<b>Anicet-Bourgeois</b> [ani↱sæ-bur↱зwa], <sp>Auguste</sp>,
fr. Teaterdigter, f. 25. Decbr 1806 i
Paris, d. smst. 21. Jan. 1871. A. fik en tarvelig
Opdragelse af sine fattige Forældre og blev
1821 ansat som Skriver hos en Sagfører.
Allerede hans første Stykke, Melodramaet <i>Gustave,
ou le Néapolitain</i> (1825), gjorde Lykke. Den
19aarige Forfatter helligede sig nu ganske til
litterære Sysler og udfoldede en rastløs
Produktion: Folkekomedier, Lystspil, Vaudeviller,
Librettoer, alvorlige Dramaer og Tragedier. I
Melodramaet var han længe en anerkendt
Mester, og han blev en af Boulevardteaterets mest
yndede Kræfter. I alt har han lagt Haand paa
c. 200 Værker, for en stor Del rigtignok med
Bistand af andre Forf., bl. hvilke kan nævnes:
Decourcelle, Ducange, Labiche, Lockroy,
Villeneuve og Paul Féval. Paa den anden Side har
A. Æren for Forfatterskabet til fl. af de bedste
Stykker, der nu gaar under Alex. Dumas père's
Navn, saaledes <i>Angèle</i>, <i>Cathérine Howard</i> og
<i>Térésa</i>. Bl. de Stykker, A. har forfattet alene,
maa fremhæves <i>La Vénitienne</i> (1834). A.'s
dramatiske Produktion udartede til sidst mere og
mere til kun at blive en Art Tekstbøger til
glimrende Feerier og Paradestykker. Ogsaa
uden for Frankrig er A.'s Folkekomedier gaaede
over mange Scener. Bl. de Stykker, der længst
holdt sig paa Repertoiret, kan nævnes: <i>J'enlève
ma femme</i>, <i>Passé minuit</i> (1839), <i>La joie de la
maison</i>, <i>Les trois épiciers</i> (1840), <i>Le maitre
d'école</i>, <i>La petite Fadette</i>, <i>La fiole de Cagliostro</i>,
<i>Le chevalier d'Essonne</i> (1847), <i>Pascal et
Chambord</i>, <i>Cotillon III</i> etc., endvidere Dramaerne <i>La
pauvre fille</i>, <i>Le docteur noir</i>, <i>Madeleine</i>, <i>Les
fugitifs</i>, <i>Les pirates de la savane</i>, <i>La fille des
chiffonniers</i>, <i>Latude</i> og <i>Médecin des enfants</i>, der
alle er opførte over 100 Gange.
<i>S. Ms.</i>
</chapter>

<chapter name="Anicetus">
<b>Anicetus</b> (<sp>Aníketos</sp>), Biskop i Rom
155—166, var den ene af Parterne i den første
Paaskestrid. Den ærværdige Biskop Polykarpos
fra Smyrna var nemlig kommet til Rom, og her
viste der sig Uenighed mellem ham og A. om
den rette Dag for Paaskefesten; Polykarpos, der
paaberaabte sig Samlivet med Apostelen
Johannes, højtideligholdt Paasken samtidig med
Jødernes Paaske, medens A. lagde Vægt paa,
at Festen holdtes en Søndag, hvorved den
kunde falde paa en anden Maanedsdag end den
jødiske Paaskefest. Striden var dog uden
Bitterhed. A. lod Polykarpos holde Nadver i
Romermenigheden, og de skiltes i Fred.
<i>H. O.</i>
</chapter>

<chapter name="Aniche">
<b>Aniche</b> [a↱ni∫], By i det nordlige Frankrig,
Dept. Nord, ligger 13 km ØSØ. f. Douai ved
Nordbanen. (1901) 6927 Indb. A. er kendt for
sine rige Kulgruber og har Tilvirkning af Glas,
Kemikalier samt Jern- og Kobbervarer.
<i>H. P. S.</i>
</chapter>

<chapter name="Anidrosis eller Anhídrosis">
<b>Anidrosis</b> eller <sp>Anhídrosis</sp> (græ.), den
sygelige Ophævelse af Svedafsondringen,
træffer enten hele Legemet ell. kun den ene
Halvdel af dette og forekommer ikke sjælden ved
kroniske Sygdomme, navnlig ved Nervesygdomme.
</chapter>

<chapter name="Aniello, Tomaso (se Masaniello)">
<b>Aniello</b> [a↱n<sub>i</sub>æl.o], <sp>Tomaso</sp>, se
<sp>Masaniello</sp>.
</chapter>

<chapter name="anil">
<b>anil</b> (af lat. <i>anilis</i>, af <i>ánus</i>, gammel Kvinde),
kærlingeagtig, gammelkoneagtig.
</chapter>

<chapter name="Anilider">
<b>Anilider</b> (<sp>Syreanilider</sp>) er Forbindelser,
der afledes af Anilin derved, at Brintatomerne
i Amidgruppen helt ell. delvis erstattes af
Syreradikaler; de kan fremstilles ved Indvirkning af
Syreklorider ell. Syreanhydrider paa Anilin ell.
ved Ophedning af organiske Syrers Anilinsalte.
Som Eksempel paa A. kan nævnes Acetanilid
ell. Antifebrin, C<sub>6</sub>H<sub>5</sub>NH.C<sub>2</sub>H<sub>3</sub>O. A. er meget
bestandige Forbindelser, der oftest kan
destilleres uden Sønderdeling; ved Ophedning med
Alkalier spaltes de i Anilin og vedk. Syre. —
<sp>Alkylaniliner</sp> afledes af Anilin derved, at
Amidgruppens Brintatomer helt ell. delvis
erstattes af Alkoholradikaler; de fremstilles paa
lgn. Maade som de sekundære og tertiære
Aminer ved Indvirkning af Alkoholbromider ell.
-jodider paa Anilin, samt faas ogsaa ved
Ophedning af saltsurt Anilin med Alkoholerne til
250°. Flere Alkoholanilider har tekn. Anvendelse.
<i>O. C.</i>
</chapter>

<chapter name="Anilin">
<b>Anilin</b> (<sp>Amidobenzol</sp>, <sp>Fenylamin</sp>,
<sp>Krystallin</sp>, <sp>Kyanol</sp>, <sp>Benzidam</sp>),
C<sub>6</sub>H<sub>5</sub>NH<sub>2</sub>, er en Amin, der findes i Stenkulstjæren
(0,3—0,5%) samt i Tørve- og Bentjære; det
opstaar ved Destillation af Indigo med
Kaliumhydroxyd og har faaet sit Navn efter den
portugisiske Betegnelse <i>anil</i> for Indigo; det dannes
ogsaa ved Ophedning af Fenol med Ammoniak
og fremstilles i det store ved Reduktion af
Nitrobenzol, C<sub>6</sub>H<sub>5</sub>NO<sub>2</sub>. Nitrobenzol fremstilles
