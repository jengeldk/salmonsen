<sp>Daksha</sp> og <sp>Amça</sp>; den 7.'s Navn
forekommer ikke (om Solen som den 8., se <i>Aditi</i>). De
nærmer sig stærkt til at være de egl. Overguder
i Rigveda, og Titlerne »Konge« og <sp>Asura</sp>
tillægges meget hyppigere dem end andre Guder.
Dog staar de i Virkeligheden ved Siden af de
andre Guder som et uundværligt Led i et
sammenhængende Hele, og har ligesom de andre
Guder, foruden alm. guddommelige Egenskaber
og Virksomheder, tillige deres særlige Funktion,
som for Ādityaernes Vedk. bestaar i
Bevarelsen af den fysiske og navnlig den moralske
Verdensorden (»Loven«). Derfor kan det siges, at
de andre Guder virker paa Ādityaernes,
navnlig Varuna's Bud. Som allerede deres Navne
viser (se de enkelte Art.), er de i Rigveda ikke
knyttede til særlige Naturfænomener, undtagen
for saa vidt deres Bolig tænktes at være i
Himlen og Solen. — I den senere Litt. er der 12
Ādityaer, een for hver af Aarets 12 Maaneder.
De er her Sønner af <i>Aditi</i> og <sp>Kaçuapa</sp> og
spiller en meget underordnet Rolle. De kører
i Solens Vogn hver i sin Maaned i flg. Orden,
regnet fra den første Foraarsmaaned (se
Wilson, Vishṋu Purāṇa, 2. Udg. ved Fitzedward
Hall, II. 285 ff.): <sp>Dhātar</sp>, <sp>Aryaman</sp>,
<sp>Mitra</sp>, <sp>Varuṇa</sp>, <sp>Indra</sp>, <sp>Vivasvat</sp>, <sp>Pūshan</sp>,
<sp>Parjanya</sp>, <sp>Aṃçu</sp> (senere Form for
<sp>Aṃça</sp>), <sp>Bhaga</sp>, <sp>Tvashṭar</sp>, <sp>Vishṋu</sp>.
Dhātar er kommet i St. f. Daskha (som er
blevet Ādityaernes Morfader); i St. f. Parjanya
nævnes ogsaa Savitar, for Vivasvat Manu og for
Dhātar Ravi. Varuṇa er blevet Vandenes Gud;
Aryaman, Mitra, Vivasvat, Pūshan, Savitar,
Aṃçu og Bhaga er Synonymer for Solen. Vishṋu
er den yngste og vigtigste. 2) (i Sing.): i det
klassiske Sanskrit = Solen (i Rigveda
lejlighedsvis ogsaa andre). 3) (i Plur.) = Guderne i
Alm. — (<sp>Litt</sp>.: <sp>Hillebrandt</sp>, »Varuṇa und
Mitra« [Breslau 1877]; <sp>Darmesteter</sp>,
<i>Ormazd et Ahriman</i> [Paris 1877]; <sp>Bergaigne</sp>,
<i>La religion védique</i>).
<i>(S. S.) D. A.</i>
</chapter>

<chapter name="Adjectus (se Solutio)">
<b>Adjectus</b>, se <sp>Solutio</sp>.
</chapter>

<chapter name="Adjektion">
<b>Adjektiōn</b> (lat.), Tilføjelse; højere Bud (ved
Auktion o. l.).
</chapter>

<chapter name="Adjektiv">
<b>Adjektiv</b> er i Grammatikken Betegnelse for
en Ordklasse. Den danske Benævnelse er
<sp>Tillægsord</sp>. I de indoeuropæiske Sprog bøjedes
A. opr. ganske som Substantivet, som Tilfældet
er i Græsk og Latin. Men i nogle Sprog antog
A. Pronominalbøjning (s. d.). Dette gælder
saaledes særlig de germanske Sprog. A. bøjes i
Køn, Tal og Kasus. Hertil kommer endnu i de
germanske Sprog en Bøjning i bestemt og
ubestemt Form (»svag« og »stærk« Bøjning).
Oldnordisk: <sp>einn langr</sp> (en lang), <sp>enn langi</sp>
(den lange), tysk: <sp>ein langer</sp>, <sp>der lange</sp>
o. s. v. Levninger af den gamle Køns- og
Kasusbøjning findes i det nuv. danske Sprog som en
<sp>Ungersvend</sp> (ɔ: en unger Svend),
<sp>alskens</sp> (ɔ: als Køns, af al Slags), <sp>allerbedst</sp>
(Gen. Plur., den bedste af alle). I det
gammeldags og i det poetiske Sprog er slige Levninger
selvfølgelig hyppigere: <sp>i allen Stad, ved
salten Sø</sp> (Akk., Mask., Sing.).
<i>P. K. T.</i>
</chapter>

<chapter name="adjektive Farver (se Farveri)">
<b>adjektive Farver</b>, se <sp>Farveri</sp>.
</chapter>

<chapter name="Adjoint">
<b>Adjoint</b> [ad↱зwæ͠], Medhjælper; bl. a. tidligere
Benævnelse i Danmark for Officerer, der midlertidig
ansattes til Tjeneste i Generalstaben;
og i Preussen for Generalstabsofficerer af
laveste Grad (Løjtnanter). Benævnelsen anvendes
endnu i Norge og Belgien. I Frankrig kaldes
den laveste Intendanturembedsmand A.
<i>B. P. B.</i>
</chapter>

<chapter name="adjudicatio">
<b>adjudicatio</b> (lat.), i rom. Retssprog den Akt,
at en Dommer <sp>tilkender</sp> en af Parterne
ell. dem begge noget: Udtrykket benyttes
navnlig om Dommeren, der i en Sag om Ophævelsen
af et Formuefællesskab (<i>judicium divisorium</i>)
stifter ny Rettigheder for Interessenterne, f.
Eks. ved at dele Tingene imellem dem, ved at
overdrage en enkelt det hele imod Vederlag
til de andre, ved at stifte Brugsret for nogle,
Ejendomsret for andre, ell. paa andre Maader.
Til dette Øjemed gaves tre <i>actiones</i> (se <sp>actio</sp>):
<i>actio communi dividundo</i>, til Deling af et alm.
Sameje; <i>actio finium regundorum</i>, til under
Stridigheder om Grænsen mellem to Ejendomme at
finde den rette ell. fastslaa en ny; og <i>actio
familiae herciscundae</i>, til Deling af fælles Arv.
<i>V. B.</i>
</chapter>

<chapter name="Adjudikation">
<b>Adjudikatiōn</b>, tysk Retsudtryk for
Auktionsrettens Overdragelse til den højestbydende
(Adjudikatar) af den Ting, navnlig en fast Ejendom,
som er tilslaaet ham paa en offentlig Auktion.
Der sondres saaledes mellem Budets Modtagelse
og den senere A., der finder Sted, naar
Købesummen er betalt, ligesom der i dansk Ret ved
Auktion over fast Ejendom sondres mellem
Hammerslaget og Auktionsskødet. A. kan i tysk
Ret ogsaa betegne det romerretlige <i>adjudicatio</i>
(s. d.).
<i>V. B.</i>
</chapter>

<chapter name="adjungere">
<b>adjungēre</b> (lat.), knyttet til (mest om
Personer, der som Medhjælpere knyttes til en
overordnet Person ell. Institution).
</chapter>

<chapter name="Adjunkt">
<b>Adjunkt</b> (lat.), Medhjælper (af <i>adjungere</i>).
Benævnelsen A. bruges i Danmark og Norge
om en særlig Klasse af Lærere ved Latinskolerne,
i Sverige dels i samme Bet., dels om de
yngre, akademiske Docenter samt om Gejstliges
Medhjælpere (Komministers-A., Pastors-A. o. s. v.).
</chapter>

<chapter name="Adjunktion">
<b>Adjunktion</b> (lat.), Tilvækst (s. d.).
</chapter>

<chapter name="Adjunta (se Adschanta)">
<b>Adjunta</b> se <sp>Adschanta</sp>.
</chapter>

<chapter name="Adjuration">
<b>Adjuration</b> (lat.), Beedigelse.
</chapter>

<chapter name="Adjutant (Officer)">
<b>Adjutant</b> (lat., fr. <i>aide de camp</i>), en Officer,
der forretter personlig Tjeneste hos en
højerestillet Militærperson ell. er ansat ved en højere
militær Myndighed ell. Troppechef for at bistaa
denne ved Arbejderne i Bureauet og under
Tjenesten i Marken. I den fr. Hær anvendes
Benævnelsen A. paa den højeste Underofficersgrad.
</chapter>

<chapter name="Adjutant (se Storke)">
<b>Adjutant</b>, se <sp>Storke</sp>.
</chapter>

<chapter name="Adjutantur">
<b>Adjutantur</b> (<sp>Adjutanturafdeling</sp>), i
fl. Hære Benævnelse paa et af de Bureauer, i
hvilke de ved højere Kommandostabe
forefaldende Tjenesteforretninger behandles. I
Danmark vil i Overkommandostabens A. navnlig
blive bearbejdet Sager, som vedrører Hærens
Vedligeholdelse.
<i>B. P. B.</i>
</chapter>

<chapter name="adjutor">
<b>adjutor</b> (lat.), Medhjælper; <sp>adjutorium</sp>,
Hjælpemiddel.
</chapter>

<chapter name="Adjuvant">
<b>Adjuvant</b> (lat.), Medhjælper.
</chapter>

<chapter name="Adjuvantia">
<b>Adjuvantia</b>, Lægemidler, der tilsættes andre
for at forhøje disses Virkning.
</chapter>

<chapter name="Adkomst">
<b>Adkomst</b>. Saavel dansk som norsk Ret taler
om, at en Person »haver lovlig Adkomst ved
Arv, Køb, Mageskifte, Gave ell. tyve Aars Hævd
