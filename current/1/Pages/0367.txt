Englænderne. Ved Kirken ligger en 10 m høj,
romersk Mur med 4 Arkader, og 2 km fra A. det
store, romerske Taarn <sp>Tourasse</sp>. A. blev
1599 af Henrik IV ophøjet til et
Hertugdømme.
</chapter>

<chapter name="Aiguillon, Armand Vignerot du Plessis Richelieu, Hertug af">
<b>Aiguillon</b> [æg<sub>y</sub>i↱jå], <sp>Armand Vignerot du
Plessis Richelieu, Hertug</sp> af A., fr.
Minister (1720—82), var et ryggesløst Menneske, som
deltog i Ludvig XV's Udsvævelser. 1756 blev A.
Guvernør i Bretagne. Han optraadte her paa
en ulovlig og despotisk Maade, kom i heftig
Strid med Parlamentet i Rennes, og da han var
tilbagekaldt 1768, med Parlamentet i Paris.
Dette dømte ham skyldig i fl. Forbrydelser;
men Kongen kasserede Parlamentets Dom og
gjorde ham 1770 endog til Minister. Støttet ved
sin Forbindelse med Ludvig XV's Maitresse
Madame Dubarry styrede han derefter Frankrig
indtil Kongens Død 1774, hvorefter han blev
forvist fra Hoffet. — Hans Søn <sp>Armand</sp>
(1750—1800) blev Medlem af Nationalforsamlingen
1789 og bidrog væsentlig til at gennemføre
Forslaget om Afskaffelse af alle Adelsrettigheder.
1792 var han General ved Rhinarmeen, men
emigrerede, da han blev mistænkt af Konventet.
</chapter>

<chapter name="Aigun">
<b>Aigun</b> [↱a^i-] ell. <sp>Salakin Ula Koton</sp> (den
sorte Flods By), By i det kinesiske Mantshuri,
ligger paa den højre Bred af Amur, 30 km ndf.
den russiske By Blagovetschensk og har c. 20000
Indb. Staden, der er indesluttet af Pallisader,
er Sædet for en Guvernør og den kinesiske
Amurflotilles Admiralitet og har et Citadel. Den
er som alle andre kinesiske Byer uregelmæssig
bygget og bestaar af enetages Jordhytter med
Straatag; omkr. Byen ligger Sædmarker og
store Frugthaver. Handelen (navnlig med Sæd,
Olie, Sennep, Te, Tobak og Pelsvarer) er i de
sidste Aar taget betydeligt til, men vil dog først
ret kunne udvikle sig, naar det tætbefolkede
Mantshuri aabnes for den russiske Handel. A.
var opr. Forbryderkoloni og skulde tillige danne
en Modvægt mod den russiske Kolonisation ved
Amur. Den 16. Maj 1858 afsluttedes i A. en
Overenskomst mellem den russiske General
Muravjev og den kinesiske Statholder, hvorved
Rusland kom i retmæssig Besiddelse af den
venstre Bred af Øvre- og Mellem-Amur og begge
Bredder af Nedre-Amur. Under Bokseropstanden
1900 var A. i nogle faa Uger Centrum for
Kinesernes Modstand mod Russerne Fremtrængen.
<i>M. V.</i>
</chapter>

<chapter name="Aigyptos">
<b>Aigyptos</b> [a^i-], 1) efter det græske Sagn en
Søn af Belos og Broder til Danaos. A. maatte
ofre sin Datter Aganippe og styrtede sig af
Sorg herover i den Flod, der siden fik Navn
efter ham [se 2]. Han havde 50 Sønner, der
ægtede Danaos' Døtre (Danaiderne) mod deres
Villie; til Straf blev de alle, paa een nær, dræbte
af deres Hustruer i Bryllupsnatten.

2) det ældste græske Navn paa Nilen (forekommer
fl. St. i Odysseen). Først hos Hesiodos
findes det senere alm. Navn (gr. Νείλος).

3) det græske Navn paa Landet Ægypten.
Navnets Oprindelse er tvivlsom. Man har villet
aflede det af en ægyptisk Benævnelse for
Hovedstaden Memfis (Hat-ka-Ptah), en Formodning,
som har vundet noget i Sandsynlighed
derved, at denne Betegnelse siden er fundet
brugt i en af Amarnatavlerne, et syrisk
Kongebrev fra Midten af 2. Aartusinde f. Kr.
<i>C. B.</i>
</chapter>

<chapter name="Aiken">
<b>Aiken</b> [e<sub>i</sub>kn], By i U. S. A., Stat South
Carolina, ligger 22 km NØ. f. Augusta, (1910)
3911 Indb. A. er Baneknudepunkt og et vigtigt
klimatisk Kursted.
<i>H. P. S.</i>
</chapter>

<chapter name="Aikin, Anna Letitia">
<b>Aikin</b> [↱e<sub>i</sub>kin], <sp>Anna Letitia</sp>, se
<sp>Barbauld</sp>.
</chapter>

<chapter name="Aikin, Lucy">
<b>Aikin</b> [↱e<sub>i</sub>kin], <sp>Lucy</sp>, engelsk Forfatterinde,
(1781—1864), begyndte allerede i Syttenaarsalderen
at skrive Tidsskriftartikler. 1810 udkom
Digtet <i>Epistles on women</i> og 1814 hendes eneste
Roman <i>Lorimer</i>. I øvrigt er hun mest bekendt
ved sine historiske og biografiske Arbejder:
<i>Memoirs of the court of queen Elisabeth</i> [1818],
<i>Memoirs of the court of James I</i> [1822], <i>Memoirs
of the court of Charles I</i> [1833] og <i>Life of
Addison</i> [1843]. Efter hendes Død udkom hendes
<i>Memoirs, miscellanies and letters</i> (udg. af Mrs.
Le Breton).
<i>I. O.</i>
</chapter>

<chapter name="Aikinit (se Bournonit)">
<b>Aikinit</b> [a^i-], se <sp>Bournonit</sp>.
</chapter>

<chapter name="Aikio, Matti">
<b>Aikio,</b> <sp>Matti</sp>, norsk Forfatter, f. 18. Juni 1872
i Karasjok af fastboende lappiske Forældre.
Lærte først i 18-Aarsalderen Norsk paa Tromsø
Seminarium, blev Student 1896. Andeneksamen
1897. Var snart Lærer, snart ingenting, skrev
Avisartikler under sit opr. Navn Mathias
Isaksen, og arbejdede ihærdig som Forfatter, hvad
hans vaklende Kendskab til Norsk gjorde ham
meget vanskeligt. A.'s første Roman »Kong
Akab« udkom 1904 i Kbhvn; større Opmærksomhed
vakte »I Dyreskind«, Folkelivsskildringer
fra Finmarken (Kria 1906). »Ginungagap«
udkom 1907; men først med Romanen
»Hebræerens Søn« (1911) slog A. for Alvor
igennem. I denne Bog, der er blevet til under
Paavirkning af Zionistkongressen i Hamburg 1910,
skildrer A. en ung Jødes Hjemløshed i Samfundet,
og Forfatterens personlige Følelser og
Oplevelser som lappisk født mellem Norske
giver Beretningerne, især fra Barndomstiden, en
sky og intens Saarhed.
<i>E. S-n.</i>
</chapter>

<chapter name="Aïla (se Ailana)">
<b>Aïla</b>, se <sp>Ailana</sp>.
</chapter>

<chapter name="Aïlana">
<b>Aïlana</b> [↱a^i-] (<sp>Ælana</sp>, <sp>Aïla</sp>, i Bibelen
<sp>Elath</sp>), Oldtidsby i det petræiske Arabien ved
den derefter opkaldte ailanitiske Bugt (Bugten
ved Akabah). Det var en vigtig Handelsstad,
som endnu bestod i den romerske Tid.
<i>H. H. R.</i>
</chapter>

<chapter name="Ailanthus">
<b>Ailanthus</b> [a^i-] Desf., Slægt af Simarubaceerne,
Træer med uligefinnede Blade, smaa grønlige
Blomster i endestillede Kvaster og enfrøede
Vingefrugter. <i>A. glandulosa</i> Desf. (<sp>Skyrækker</sp>)
vokser vildt i Mongoliet og i det sydlige
Japan samt paa de molukkiske Øer, dyrkes som
Haveplante og findes saavel i Norge (hvor den
til Nød kan udholde Vinteren ved Kria og langs
Kysten til Sognefjorden) som i Danmark.
<i>A. M.</i>

<i>Ailánthus glandulosa</i>, et højt ell. mellemhøjt
Træ med store, indtil 50 cm lange Blade, hvert
med c. 20 Smaablade. I strenge Vintre lider
den af Frosten, navnlig i den unge Alder. Den
formeres ved Frø.
<i>L. H.</i>
</chapter>

<chapter name="Ailanthussilke">
<b>Ailanthussilke</b> [a^i-], en Slags simplere Silke,
som faas af en Spinder, der lever paa <i>Ailanthus
glandulosa</i>.
</chapter>

<chapter name="Ailanttræ">
<b>Ailanttræ</b> [a^i-], <sp>Anghikatræ</sp>, faas af
<i>Ailanthus glandulosa</i> fra Østasien, nu
akklimatiseret i Europa. Det er meget haardt, rødligt
