Æresstatuer af Harmodias og Aristogeiton, som
ved Drabet af Hipparchos befriede Athen fra
Peisistratidernes Tyranni. Statuerne rejstes paa
Torvet, men bortførtes senere af Perserne og
bragtes først i Alexander den Store's Tid
tilbage. I Mellemtiden var en lgn. Gruppe til
Erstatning udført af Kritias og Nesiotes. En
Gruppe, nu i <i>Museo nazionale</i> i Neapel, er
antagelig Kopi efter disses Arbejde. Derimod er
et Fodstykke med A.'s Navn og en hertil
hørende original Kvindefigur fundet i
»Persergruset« paa Athens Akropolis (se Fig.).
<i>H. A. K.</i>
</chapter>

<chapter name="ante omnia">
<b>ante omnia</b> (lat.), fremfor alt.
</chapter>

<chapter name="Antependium ell. Antemensale">
<b>Antependium</b> ell. <b>Antemensale</b>
(middelalderlig Latin), en kunstnerisk udsmykket Tavle
af Metal ell. Træ, ell. et broderet Tæppe, som
i middelalderlige Kirker stundom dækker
Alterbordets Forside. De kan være overordentlig
kostbare. Det berømteste er <i>Pala d'oro</i> i
Markuskirken i Venedig; et andet fra 9. Aarh. er i
S. Ambrogio i Milano; Henrik II skænkede et
kostbart, gyldent A. til Domkirken i Basel (nu
i Paris). Flere middelalderlige A. af drevet og
forgyldt Kobber fra danske Landsbykirker
gemmes i »Nationalmuseet«.
<i>H. A. K.</i>
</chapter>

<chapter name="antepenultima">
<b>antepenultima</b> (lat.), den tredie sidste Stavelse
i et Ord.
</chapter>

<chapter name="antepilani">
<b>antepilani</b> var hos Romerne Fællesbenævnelse
for de to Grupper Legionssoldater <i>hastati</i> og
<i>principes</i>; se <sp>Legion</sp>.
<i>H. H. R.</i>
</chapter>

<chapter name="anteponere">
<b>anteponere</b> (lat.), stille foran.
</chapter>

<chapter name="Antequera">
<b>Antequera</b> [antæ↱kæra], Romernes
<sp>Antiquària</sp>, By i Sydspanien, Prov. Malaga, ligger
ved venstre Bred af Guadalhorce 35 km N. f.
Malaga og 900 m o. H. (1900) 21750 Indb. A.
har mange gamle gejstlige og verdslige Bygninger
af monumental Karakter. A. driver Fabrikation
af uldne Stoffer, der udmærker sig baade
ved Finhed og Farve, har mange Garverier
og Silkevæverier og driver nogen Handel med
Sydfrugter, Olie og Orseille. A.'s Befolkning
bestaar for en stor Del af Hidalgos, bl. hvilke
endnu i den nyere Tid Blodhævnen var alm.
I Omegnen brydes gode Bygningssten, navnlig
broget Marmor. Om Romertiden minder endnu
en Bue af et Herkules-Tempel paa Torvet og
Ruinerne af en Castrum paa en Høj i
Nærheden af Byen. A. blev 712 besat af Araberne,
men atter frataget disse 1410 af Infanten
Ferdinand, den senere Konge af Aragonien.
<i>H. P. S.</i>
</chapter>

<chapter name="Anteros">
<b>Anteros</b> [lat. ↱ant-] (gr.) »Genkærlighed«, Søn
af Ares og Afrodite, Broder til Eros, hvis
Legekammerat han er efter den senere Oldtids
Forestilling. De to Brødre havde fl. St. i Hellas
fælles Altre, nævnes stundom jævnsides hos
Digterne og afbildes tit sammen, stundom
legende, stundom kæmpende med hinanden som
Medbejlere.
<i>C. B.</i>
</chapter>

<chapter name="antesignani">
<b>antesignani</b> (lat.: »de foran Fanerne
staaende«), Benævnelse paa visse Dele af den
romerske Legion i Republikkens Tid. A. betegner
hos Cæsar et letbevæbnet, Elitekorps, der
anvendtes uden for den egl. Slagorden, men
bruges af andre Forfattere om de Afdelinger, der
efter den ældre Ordning af Legionen regelmæssig
stod forrest (<i>hastati</i>). Hvorledes disse kan
betegnes som »foran Fanerne«, er ikke helt
opklaret.
<i>A. B. D.</i>
</chapter>

<chapter name="ante tubam trepidare">
<b>ante tubam trepidare</b> (lat.), »at ryste, førend
Kampsignalet lyder«, ɔ: at blive bange, før der
er Tale om Fare.
</chapter>

<chapter name="Anteversio">
<b>Anteversio</b> (lat.), Hældning fremefter, f. Eks.
<i>A. uteri</i>, Livmoderens Hældning fremefter.
</chapter>

<chapter name="Anth-">
<b>Anth-</b> (Ord, som ikke findes under Anth-,
maa søges under <sp>Ant</sp>-).
</chapter>

<chapter name="Anthelmintika">
<b>Anthelmintika</b> (gr.), Midler til at fremme
Afgangen af Indvoldsorme fra Tarmen (se
<sp>Ormesygdomme</sp>).
</chapter>

<chapter name="Anthem">
<b>Anthem</b> [↱änþ<sub>ə</sub>m], en for England
ejendommelig Musikform, hvortil Teksten bestaar af
Bibelsprog, nærmest en Mellemting mellem Motet
og kirkelig Kantate. A. er opr. afledet af og
har vel været ensbetydende med Antihymne
ell. Antifoni, har altsaa været en Art Vekselsang,
indtil Henry Purcell (1658—95) og efter
ham Händel gav A. dens senere bibeholdte
Form, med de bredt anlagte og polyfont
udarbejdede Kor, de dermed afvekslende Solosatser
og den fulde Instrumentalledsagelse. Navnlig
Händel har skabt Mesterværker i denne
Kunstform; en indgaaende Undersøgelse af disse
findes i Chrysander, »Händel« I, S. 459 ff.
<i>S. L.</i>
</chapter>

<chapter name="Anthemion">
<b>Anthemion</b> (gr., af ἄνθος, Blomst) er i antik
Bygningskunst et Ornamentbaand af stiliserede,
oprette Blomster (Lotos og Palmetter), der
anvendes til Udsmykning paa Søjlens øverste Del,
Kapitæl ell. Gesims, især i ionisk og korintisk Stil.
Ligeledes ses det jævnlig som dekorativt Led paa
malede Vaser.
<i>H. A. K.</i>

<img>Anthemion og Mæander.</img>
</chapter>

<chapter name="Anthemios">
<b>Anthemios</b> fra Tralleis i Karien, fremragende
græsk Arkitekt og Mekaniker, der levede paa
Kejser Justinian's Tid. Han genopførte sammen
med Isidoros den 532 brændte Hagia Sophia i
Konstantinopel i ny, storslaaet og konstruktivt
genial Skikkelse, hvortil Planerne særlig
tilskrives A. Bygningen er, trods en delvis
Ødelæggelse ved Jordskælv snart efter, endnu at
betragte som hans Værk. Han nævnes endvidere
som fremragende eksperimenterende
Matematiker og Fysiker og skrev et Værk bl. a. om
Hulspejlet, af hvilket Fragmenter er bevarede.
<i>H. A. K.</i>
</chapter>

<chapter name="Anthemis (se Gaaseurt)">
<b>Anthemis</b> [↱an-], se <sp>Gaaseurt</sp>.
</chapter>

<chapter name="Anthemius, Flavius">
<b>Anthemius,</b> <sp>Flavius</sp>, vestromersk Kejser
(467—72), fra Galatien, gift med Kejser Marcianus'
Datter, blev sat paa Tronen af Kejser
Leo efter Aftale med Ricimer. Da A. vilde
unddrage sig Ricimer's Indflydelse, stormede
denne Rom og dræbte Kejseren.
</chapter>

<chapter name="Anthera">
<b>Anthera,</b> den videnskabelige, bot. Betegnelse
paa en Støvknap.
</chapter>

<chapter name="Anthericum (se Edderkopurt)">
<b>Anthericum,</b> se <sp>Edderkopurt</sp>.
</chapter>

<chapter name="Antheridium (se Sædgemme)">
<b>Antheridium,</b> se <sp>Sædgemme</sp>.
</chapter>
