Digtergave«. Hans Skr. <i>Fama Fraternitatis</i> (1614) gav
Stødet til Oprettelsen af »Rosenkreutzerselskabet«.
(<sp>Litt</sp>.: <sp>Hoszbach</sp>, »V. A. und sein
Zeitalter« [1819]).
<i>L. M.</i>
</chapter>

<chapter name="Andreæ, Laurentius (se Andersson, Lars)">
<b>Andreæ,</b> <sp>Laurentius</sp>, se <sp>Andersson,
Lars</sp>.
</chapter>

<chapter name="Andrea, Volkmar">
<b>Andrea,</b> <sp>Volkmar</sp>, schweizisk Komponist,
f. 5. Juli 1879 i Bern, er uddannet i Kölns
Konservatorium og har fra 1902 virket som
Dirigent i Zürich af Mandskor og Symfoniorkester.
I denne Egenskab og som Komponist af
Kammermusik, Korværker og Sange indtager
han en fremskudt Plads bl. Schweiz' Musikere.
<i>W. B.</i>
</chapter>

<chapter name="Andreæaceæ">
<b>Andreæaceæ,</b> en lille Fam. af Bladmossernes
Klasse; udmærker sig især ved, at Sporehuset
aabner sig ved 4 Klapper, der hænger sammen
baade i Spidsen og ved Grunden. Hertil hører
kun een Slægt, <i>Andreæa</i>, med c. 100 Arter, der
alle er smaa, brune ell. sorte Mosser, som især
vokser paa Stene og Klipper (dog ikke paa
Kalk).
<i>C. R.</i>
</chapter>

<chapter name="Andria">
<b>Andria,</b> By i Syditalien, Prov. Bari, ligger
12 km S. f. Barletta, 151 m o. H. (1901) 48588
Indb. A. er Bispesæde og har en smuk Domkirke
fra Tempelherrernes Tid samt det ligeledes
gotiske Palazzo Torre. Byen har Tilvirkning af
Majolika og driver navnlig Handel med Mandler,
der avles i Omegnen. A. var Kejser Frederik II's
Yndlingsby; hans to Gemalinder
bisattes i A., og 15 km S. f. Byen ligger hans
storartede Jagtslot Castello del Monte; 1799
forsvarede A. sig tappert mod Franskmændene.
</chapter>

<chapter name="Andrias Scheuchzeri">
<b>Andrias Scheuchzeri</b> [↱andrias-∫å^yk↱se.ri],
<sp>Tschudi</sp>, »Syndflodsmennesket«, uddød
Fiskepadde fra Tertiærtiden. Da den palæontologiske
Videnskab endnu var i sin Barndom, var man
tilbøjelig til i alle Forsteninger at se et
Vidnesbyrd om Syndfloden; man undredes kun over,
at der mellem de talrige Levninger af Dyr,
tilhørende alle Klasser, aldrig fandtes nogen, der
kunde tydes som forstenede Mennesker. Lægen
<sp>Scheuchzer</sp>, der var en af de ivrigste
Tilhængere af Syndflodsteorien, blev derfor
henrykt, da han ved Oeningen fandt en Forstening,
som forekom ham at være et Barneskelet.
1726 offentliggjorde han en Beretning om
sin mærkelige Opdagelse af et Menneskeskelet,
stammende fra Syndfloden (<i>homo diluvii testis</i>);
han forsikrede, at der ikke kunde være mindste
Spor af Tvivl om, at det var et, om end ufuldstændigt,
Barneskelet, hvilket kunde ses ikke
alene af Skelettet, men ogsaa af Haarene og
endnu finere Dele, hvoraf han indbildte sig
at se Aftryk i Stenen. Han medgav Beretningen
om denne sjældne Levning af »den syndige
Slægt, som blev begravet under Syndflodens
Vande« et Ønske om, at den maatte omvende
den nu levende Slægt, som han aabenbart ikke
ansaa for bedre end Noah's Samtidige, i flg.
Vers:

<poem>
"Du altes Beingeripp von einem armen Sünder!
Erweiche Herz und Sinn der neuen Bosheits-Kinder!"
</poem>

I lang Tid troede man paa Scheuchzer's
Forsikringer, han maatte jo som Læge have god
Kendskab til det menneskelige Skelet. 1811 fik
imidlertid <sp>Cuvier</sp> Lejlighed til at underkaste
den mærkelige Forstening, der opbevares i det
Teyler'ske Museum i Haarlem, en fornyet
Undersøgelse; han indsaa straks, at det foregivne
Barneskelet var en kæmpemæssig Salamander!
Til Undskyldning for Scheuchzer's Fejltagelse
maa dog anføres, at Baglemmer og Hale
manglede. Senere er fuldstændigere Skeletter fundne
(se Fig.), hvoraf det største 1,2 m langt; de
stammer alle fra den øvre miocene Ferskvandskalk
ved Oeningen (ved Rhinens Udtræden af
Boden-Søen). I Kroppen af et stort Skelet, der
opbevares i Konstanz, ligger en 14 cm lang
Larve med meget ufuldkommen forbenet Skelet;
ved nogle Eksemplarer ligger ogsaa det
forstenede Tarmindhold (Koprolitter) med
indblandede Fiskeskæl og Fiskeknogler. En anden,
mindre Art (<i>A.Tschudii</i> Meyer) er fundet i de
nederrhinske Brunkullag ved Bonn. Slægten A.
hører til de saakaldte »Fiskepadder«, der hele
Livet igennem bevarer noget af Salamandrenes
Larveform; den staar midt imellem den i
Nordamerikas Søer levende Menopoma og den jap.
Kæmpesalamander, ja den sidste endog saa
nær, at man har bestridt, at den skulde være
slægtsforskellig derfra.
<i>Ad. J.</i>

<img>Fossil Kæmpesalamander, <i>Andrias Scheuchzeri</i>, Tschudi.</img>
</chapter>

<chapter name="Andrienne">
<b>Andrienne</b> [ã↱dr<sub>i</sub>æn], forvansket til <sp>Adriane</sp>.
I Paris opførtes 6. Novbr 1703 et Teaterstykke
af Baron <sp>L'Andrienne</sp> efter Terents'
»Andria«. Den fejrede Skuespillerinde <sp>Marie
Carton Daucourt</sp> spillede Hovedrollen og
viste sig klædt i en sid, vid Kjole af tyndt
Silketøj, afpasset i Livet foran, bagtil lagt i dybe
Folder. Klædningsstykket kom hurtig i Mode,
