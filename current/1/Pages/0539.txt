Indb.; i Nærheden ligger et Bad med Kilder
fra 31 til 44°.
<i>H. P. S.</i>
</chapter>

<chapter name="Alhambra (Slot i Spanien)">
<b>Alhambra</b> [sp. a↱lambra] ɔ: det røde Slot,
kaldet efter Stenenes rødlige Farve, de
mauriske Kongers Højborg, ligger paa en Klippe
uden for Granada, hinsides Darro-Flodens Kløft.
Klippens Sider er dækkede af pragtfuld Højskov
og har mangfoldige Kildevæld; til dens Top (170
m over Darro) naar man gennem <i>puerta
judiciaria</i>, Dommens Port, forhen Bab Xarca
(Lovens Port). Denne Top danner et Plateau paa
1 km's Længde og en Bredde af fra 40—135 m
og er omgivet af arabiske Mure, flankerede af
et betydeligt Antal Taarne — i Maurernes Dage
ikke mindre end 37 —, af hvilke en Del ligger
i Ruiner. Fra nævnte Dommens Port, som er
bygget 749 efter Hegira (1308), kommer man
gennem en snæver Allé til <i>plaza de los Aljibes</i>,
Cisternepladsen, under hvilken findes uhyre Cisterner
af maurisk Oprindelse med iskoldt Vand fra Darro. V.
f. denne ligger Levningerne af Maurernes gamle
Alcazaba ell. Kastel, behersket af 4 mægtige Taarne;
den østlige Side grænser op til Karl V's Palads, en
italiensk Renaissancebygning, for hvis Skyld det
gamle mauriske Kongeslots Hovedfaçade maatte synke
i Grus. Ø. f. Karl V's Palads ligger den faldefærdige
Kirke Santa Maria, forhen Moské, og derfra stiger igen
en snæver Gyde med elendige Hytter op til Plateauets
højeste Punkt, hvor der staar et nu forladt
Franciskanerkloster, efter Sigende forhen en Moské, hvor der laa 5
arabiske Emirer, deriblandt A.'s Grundlægger,
Alhamar den Prægtige, begravede. Plateauet var
i Maurertiden stærkt bebygget, og hvert
Spadestik i Jorden bringer Levninger af arabisk
Murværk for Dagen.

Det egl. A. ligger umiddelbart N. f. Ruinerne
af Karl V's Palads. Fordum var Hovedindgangen
til det midt paa den nu forsvundne, vestlige
Façade, lige ud for Myrtegaarden; nu fører en
snæver Gang langs Nordfaçaden af Kejserpaladset
ind i det egl. A. Man træder først ind
i nævnte Myrtegaard, <i>patio de los arrayanes</i>,
en vidunderlig skøn Plads, 40 m lang, 22 m
bred, omgivet af et paa hvide Marmorsøjler
hvilende Galeri med et rektangulært, noget over 1
m dybt Bassin, indhegnet med Hække af ældgamle
Myrter og Oranger; for Enderne Galerier med
smækre Søjler og mauriske Buer af uforlignelig
Skønhed, skjult under et Væv af herlige
Arabesker. (En Ildsvaade, som 1890 udbrød i A.,
ødelagde noget af disse Konstruktioner). I
Baggrunden knejser Comarès-Taarnet med
Gesandternes Sal, til højre fører en Vestibule ind til
Løvegaarden. Gesandternes Sal, <i>Sala de los
Embajadores</i>, bygget af Sultan Abul Hachach
Jusef, er den største i A., firkantet, 16 m høj,
Gulvet belagt med Marmorplader. Da Murene er
3 1/2 m tykke, er Vinduesaabningerne hele smaa
Værelser, beklædte med glimrende Azulejos og
Stukornamenter. Salens Loft er af Cedertræ,
kostelig udskaaret, et Vidunder baade i
Opfindelse og Udførelse, Væggene beklædte med et
Slags Filigran af Stukarabesker, der nærmest
kan sammenlignes med Stenkniplinger i fl. Lag
over hverandre, derhos ligesom alle andre Rum
i A. udstyret med arabiske Indskrifter, Sprog
af Koranen og af Digtere, som med lyrisk Flugt
og østerlandsk Fantasi besynger Blomstens og
Myrtens Duft, Himlens azurblaa Hvælving,
Solens straalende Glans, Fyrstens Majestæt og
Vælde. — Løvegaarden, <i>el patio de los leones</i>, er
den mest imponerende Levning af arabisk Kunst,
der eksisterer i vor Verdensdel. Det er en Patio,
34 m lang, 20 m bred, anlagt 1377 o. fl. Aar
af den arabiske Arkitekt Abn Cencid under
Sultan Abu Abdillah Algani Billah. 128 hvide
Marmorsøjler danner en Arkaderække, hvortil
der paa den østlige og vestlige Side er føjet to
fremtrædende Pavilloner med arabiske Buer og
stalaktitagtige Kupler, alt til Hobe skjult under
et Væv af Stenkniplinger, hist og her med Spor
af Farver og Forgyldning. Midt i Patioen staar
Løvefontænen: 12 naivt hugne Stenløver i halv
Størrelse bærer en Opsats med en tolvsidet
Kumme, <i>el mar</i> (Havet), derover en mindre,
<i>la taza</i> (Koppen) og et nyere Topstykke.

Ogsaa i Abencerrajernes Sal til højre for
Løvegaarden er Væggene klædte i et vidunderligt
Væv af Stukornamenter, og Loftet er en af
disse feagtige <i>medias naranjas</i> (halve Oranger),
som der synes at have hørt mere end
menneskelig Opfindsomhed, Flid og manuel Færdighed til
at frembringe. Lige over for denne Sal, paa den
anden Side af Løvegaarden, ligger den lige saa
pragtfulde <i>Sala de las dos hermanas</i>, de to
Søstres Sal, saaledes kaldet, fordi Gulvet dannes
af to kolossale, hvide Marmorplader, <i>las dos
hermanas</i>; Væggene og Loftet her er som i

<img>Grundrids af Alhambra.</img>
