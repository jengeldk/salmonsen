<sp>Okse</sp>-Gnuen (<i>C. taurina</i>) er større med sorte
Børster, sort Manke og Hale; udbredt i
Centralafrika op til Nilens Kilder.

<sp>Dukker-A.</sp> (<i>Cephalopus</i>) er en Slægt, der
omfatter ganske smaa, sirlige og fint byggede
A.; kun Hannerne har Horn, der er lige, slanke,
oprette og ganske smaa; Panden med en opret
Haardusk, Halen kort, Biklovene ret veludviklede.
Hjemmehørende i Afrika, hvor den var
yderst talrig i Kapstaden; den mindste Art har
ikke meget større Krop end en Kanin. Mest
kendt er en af de største Arter, <i>C. mergens</i>, der
er 1,1 m lang, 55 cm høj. Navnet skyldes den
Ejendommelighed, at de, opskræmte, ikke flygter,
men dukker sig ned i Græs, under Buske
o. l. og holder sig der ubevægelige, til Faren er
ovre. Beslægtet er den lille mærkelige
<sp>Firhornede A. </sp> (<i>Tetraceros quadricornis</i>); den
har paa Panden to Par Horn, af hvilke de
forreste er ganske smaa; udbredt i Ostindien
og Tibets Skovegne.

<sp>Dværg-A.</sp>'s Gruppe omfatter mange af de
mindste af alle A.; spinkle, fint byggede Arter,
ret ens i Ydre, korthalede; kun Hannerne har
Horn, der er smaa, tynde, ret lige og oprette,
lidt ringede ved Grunden; hertil <sp>Vindspiller-A.</sp>
(<i>Nanotragus hemprichiana</i>), rødgul med
indblandet graahvidt; hvide Streger om Øjet;
Kroplængde 65 cm; lever parvis i Abessinien.
<sp>Konge-A.</sp> (<i>N. pygmæus</i>), fra Guinea, er den
mindste af alle A. <sp>Moskus-A.</sp> (<i>N. moschatus</i>),
<sp>Bukke-A.</sp> (<i>N. tragulus</i>) og <sp>Urebi'en</sp> (<i>N.
scoparius</i>) har de smaa Horn lidt fremadkrummede,
nøgen Snude, ingen Biklove ell. Knæduske;
alle hjemmehørende i Syd- og Mellemafrika.
<sp>Klippespringeren</sp> (<i>Calotragus
saltatrix</i>), der findes helt op i Abessinien, er en
lille Bjergform, der, som Gemsen, med umaadelig
Færdighed springer om i Højlandsklipperne;
Benene lidt kortere, Hovene smaa, med tydelige
Biklove; Haarlaget tykkere og sværere end hos
dens Slægtninge, sammenhængende med
Højlandets lavere Temp. Hertil kan ogsaa henføres
<sp>Goral'en</sp> (<i>Nemorhedus goral</i>), en
gemselignende A. med behaaret Snude; rødbrun med en
smal, gul Længdestribe paa Bugen; Kind og
Strube hvide; lever i store Flokke i Himalayas
stejle Klippeegne. Krop 1 m lang.

<sp>Hjorte-A.</sp> (<i>Cervicapra</i>) er store A. med ret
store Horn; Halen lang med en Haarkam paa
Oversiden og en Haarkvast i Spidsen; en Del
afrikanske Arter; mest kendt er <sp>Vandbukken</sp>
(<i>C. ellipsiprymnus</i>), der i Skabning, med
sin langhaarede Hals, meget ligner en
Kronhjort, som den næsten naar i Størrelse;
Haarlaget usædvanlig groft, Hornene kraftige,
lyreformet svungne, ret glatte; i Smaaflokke i Syd-
og Østafrika. <sp>Sump-A.</sp> (<i>C. eleotragus</i>) er
mindre, uden Halsmanke; Halen ret langhaaret i
hele sin Længde; lever parvis i Sumpegne i
Mellem- og Sydafrika; hertil hører ogsaa den
store <sp>Rød-A.</sp> ell. <sp>Nagor'en</sp> (<i>C. redunca</i>) i
Senegal og Abessinien; rødbrun med hvid
Underside.

<sp>Ægte A.</sp> (<i>Antilope</i>), en Slægt, omfattende en
Gruppe Former, hvor snart baade Han og Hun,
snart kun Hannen, har lyreformede, ringede
Horn. Hertil den smukke <sp>Hjortegeds-A.</sp>
(Indiernes <sp>Sassi</sp>) (<i>A. cervicapra</i>), en elegant,
men kraftigt bygget, mellemstor A., hvis Han
har meget lange bagudrettede, ringede,
spiralsnoede Horn; Hunnen hornløs, Bukkens Farve
er smuk sortebrun med renhvid, skarpkantet
Underside, Agterspejl og Indside af Benene;
Øjeegn og Mule ligeledes hvide. Knæduske og
store Øren. Lever i Flokke i Forindien.
<sp>Krop-A.</sp> (<i>A. guttorosa</i>) i Mongoliet og Ørkenerne
mellem Tibet og Kina; Hannens Strubehoved rager
frem som en Knude; isabellabrun med hvid
Underside; Hunnen hornløs; Kroplængde 1,2 m.

<sp>Gazelle</sp>-Slægten (<i>Gazella</i>) omfatter mange
smaa, tyndhalsede, elegant byggede A. med
smaa, lyreformede ell. bagudbøjede Horn, der
hos en Del Arter mangler hos Hunnen.
Farverne smukke; Hovedfarven rødbrun ell.
gulbrun, Undersiden af Kroppen og Benenes
Indside renhvide, en mørk Stribe i Farveskellet
paa Kropsiden; Kinderne hvidlige med en mørk
Længdestribe fra Øje til Mundvig. G. er smukke,
smaa Dyr med store, klare Øjne, store Øren og
kort mørk Hale midt i det hvide Agterspejl.
Blandt de mange Arter kan nævnes <i>G. dorcas</i>
(Kroplængde 1,1 m) i Nordafrika og Arabien,
hvor den lever i Flokke; er Genstand for meget
ivrig Jagt; i Fangenskab bliver den hurtigt
meget tam og formerer sig let.

<sp>Saïga'en</sp> (<i>Saïga tartarica</i>) danner en
ejendommelig Slægt for sig selv; den er i Ydre
meget afvigende fra andre A. Hornene, der er
gule, ret korte, lyreformede, findes kun hos
Hannen. Næseryggen er højst iøjnefaldende
blæreformet opdrevet, lidt sammentrykt,
ragende ud over Underkæben; Næseborene meget
store; Øre og Hale korte. Halsen kort og tyk,
Skikkelsen i øvrigt rensdyragtig. Farven
graagul med hvid Bug. Kroplængde 1,2 m. Lever i
Østeuropas og Vestasiens Stepper, nu i Europa
kun Ø. f. Don-Floden, hvor den findes flokkevis;
samler sig om Efteraaret i Hjorde, der vandrer
til andre Egne; om Foraaret vender de tilbage
i mindre Flokke. S. er et lidet graciøst Dyr
med ludende Hoved, men den er en fortrinlig
Løber; den jages med største Ihærdighed af
Steppebeboerne, for hvem den er af stor Bet.
Føden bestaar hovedsagelig af Salturter. Dens
fossile Levninger findes i franske og engelske
pleistocene Lag. Beslægtet med Saïga'en er
<sp>Chiru'en</sp> (<i>Pantholops hodgsoni</i>) i Vest-Tibet
og Turkestans Højland op til 5000 m; baade Han
og Hun har Horn, hos Hannen meget lange;
Hannens Næsebor er meget opsvulmede; færdes
i Smaaflokke og er yderst sky.

<sp>Heste-A.</sp> (<i>Hippotragus</i>) hører til de
stateligste Former inden for A.-Gruppen; Hornene
mægtige, oprette, bagudkrummede, stærkt
ringede; Halsen svær og tyk med tydelig opret
Manke; Forkroppen svær og høj med stærkt
nedskraanende Byg; Halen ret lang med stor
Kvast; af de 4 Arter, der er udbredte i Afrika,
er den mest kendte <sp>Sabel-A.</sp> (<i>H. niger</i>) med
en Totallængde af op mod 3 m, Skulderhøjden
1,5 m, Hornene indtil 80 cm lange; Farven
næsten sort, kun Bugen og nogle Streger i
Ansigtet hvide; udbredt i Syd- og Østafrika.
<sp>Blaabukken</sp> (<i>H. leucophæus</i>) ligner
