Jernbanecentrum og udfører Bomuld. — 2) By
i U. S. A., Stat Oregon, ligger 40 km S. f. Salem
paa højre Bred af Willamette River, der for
største Delen af Aaret er sejlbar indtil A. (1910)
4275 Indb. A. ligger i en frugtbar Egn og er en
vigtig Handelsplads.
<i>H. P. S.</i>
</chapter>

<chapter name="Albany (By i Australien)">
<b>Albany</b> [↱å.£b<sub>ə</sub>ni ell. ↱ä£-], Havnestad i det
britiske Koloni Vestaustralien, er Station for
Peninsular og Oriental company's Postdampere,
har (1911) 3747 Indb. Den store Telegraflinie,
der langs den store australske Havbugt
forbinder A. med Sydaustralien, maaler herfra
til Port Eucla ved Koloniens Østgrænse 1200 km.
A. er siden 1892 befæstet og et af de vigtigste
Punkter for det australske Kystforsvar.
<i>M. V.</i>
</chapter>

<chapter name="Albany (Flod)">
<b>Albany</b> [↱å.£b<sub>ə</sub>ni ell. ↱ä£-], <sp>A. River</sp>, Flod i
Dominion of Canada, kommer fra Lake Skt
Joseph, strømmer i østlig Retning og udmunder
i den sydligste Del af Hudson Bay ved Albany Fort.
A. danner Grænse mellem Prov. Ontario og Territoriet
Keewatin.
<i>H. P. S.</i>
</chapter>

<chapter name="Albany, Leopold, Hertug af">
<b>Albany</b> [↱å.£b<sub>ə</sub>ni ell. ↱ä£-],
<sp>Leopold, Hertug af</sp>, Dronning Victoria af
Englands yngste Søn, f. 1853, gift med Prinsesse Helene
af Waldeck 1882, d. 1884. Hans Søn <sp>Karl Edvard</sp>,
f. 19. Juli 1884 (4 Maaneder efter Faderens Død) fulgte
ham som Hertug af A. og blev 1900 efter sin
Farbroder Alfred's Død Hertug af Sachsen Koburg-Gotha,
samt ægtede 1901 Prinsesse Viktoria Adelheid af
Glücksborg (f. 1885).
<i>E. E.</i>
</chapter>

<chapter name="Albany, Louise, Grevinde af">
<b>Albany</b> [↱å.£b<sub>ə</sub>ni ell. ↱ä£-],
<sp>Louise, Grevinde af</sp> (1753—1824), Datter af Prins
Gustav Adolf af Stolberg-Gedern, blev 1772 i
Italien gift med den stuartske Prætendent Carl
Edvard, Greve af A., med hvem hun levede i et
ulykkeligt og barnløst Ægteskab. 1777 kom hun i
Forbindelse med Digteren Alfieri, af hvem hun
1780 lod sig bortføre, og med hvem hun levede
sammen indtil dennes Død 1803. Hun boede
derpaa i Firenze, hvor hun udgav Alfieri's Værker,
og hendes Hus dannede et Midtpunkt for litterære
Kredse. De hviler begge under et fælles
Monument i en af Firenzes Kirker.
</chapter>

<chapter name="Albargin">
<b>Albargin</b> (<sp>Albargol</sp>) er et antiseptisk
Middel, der bruges ved Gonorré. Ved Indvirkning
af Pepsin paa en Gelatineopløsning opstaar
saakaldte Gelatoser. A. fremstilles ved til en
Gelatoseopløsning at sætte Opløsningen af et
Sølvsalt og derpaa enten inddampe det hele
ell. fælde med Vinaand. Det er et lysegult
Pulver, som indeholder c. 15 % Sølv, og som er
letopløseligt i Vand med neutral Reaktion.
<i>E. K.</i>
</chapter>

<chapter name="Albarracin">
<b>Albarracin</b> [alwar.a↱þin], By i det nordlige
Spanien, Prov. Teruel, ligger 31 km V. f.
Teruel. (1900) 1932 Indb. A. ligger terrasseformet
paa venstre Bred af Guadalaviar og har Navn
efter Maureren Aben-Razin, der i 11. Aarh.
residerede i A.
<i>H. P. S.</i>
</chapter>

<chapter name="Albategnius (se al-Battani)">
<b>Albategnius,</b> se <sp>al-Battani</sp>.
</chapter>

<chapter name="Albatros">
<b>Albatros</b> (Forvanskning af et sp. Ord <i>Alcatraz</i>
ell. <i>Alcaduz</i>) (Diomedea), en Slægt af
Stormfuglene (<i>Procellariidæ</i>) med 16 Arter sondrede
i 3 Grupper. A. er store Fugle med langt,
kraftigt Næb, der ender i en Krog, og umaadelig
lange Vinger; de hører til de fortrinligste blandt
alle Flyvere, er udprægede Oceanfugle, der kun
i Yngletiden søger til Land, ellers utrættelig
færdes over Verdenshavene, hvor de søger Føde
i levende og døde Dyr paa Havets Overflade.
A. tilhører væsentlig de sydlige Have, hvor de
hovedsagelig optræder mellem 30 og 50° s. Br.;
men enkelte Arter findes langt N. paa i det
Stille Hav, og Individer af forskellige Arter
strejfer vidt omkring og træffes Hundreder af
Mil fra deres egl. Hjem.

<img>Sortbrynet Albatros (<i>Diomedea melanophrys</i>).</img>

Mest kendt er A. (<i>D. exulans</i> L.), Kæmpen
blandt alle Havets Fugle. Dens Længde er
henved 130 cm, medens Vingefanget kan naa 3 m,
og dens Armknogler er de længste, der findes
hos nogen Fugl, ligesom Tallet af Armsvingfjer
(34) det højeste, der kendes. Farven er hvid og
sort, hos de yngre mørk. A.'s Hjem er de
sydlige Have, og den er i disse velkendt af alle
Søfarende, idet den følger Skibene ofte Dage og
Nætter. Dens Flyveevne er vidunderlig, den
sejler frem lavt over Bølgerne ell. højt i Luften,
tilsyneladende uden at røre Vingerne, og den
synes uden synderlig Hvile at kunne flyve
Døgnet igennem; fra Skibene fanges den ofte paa
en Krog med et Stykke Kød. A.'s Redepladser er
Øerne S. f. Ny Zeeland; paa de smaa Klippeøer,
hvor den ruger, ligger Rede ved Rede, saa
at al Plads er optaget. De rugende Fugle og
Æggene efterstræbes stærkt af de Søfarende,
der anvender dem som Proviant, og p. Gr. a.
dens faa Ynglepladser er der al Fare for, at
den prægtige Fugl kan gaa til Grunde. —
Enkelte Individer er trufne paa Europas Kyster,
saaledes nogle Gange i Frankrig. En nærstaaende
Art <i>D. albatrus</i> Pall. hører hjemme i det
Stille Havs nordlige Dele.
