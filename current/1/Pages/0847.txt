Poseidon-Sønner en vild og voldsom Jætte. A. boede i Libyen,
tvang alle Fremmede, som kom til Landet, til
Brydekamp, og naar han havde overvundet
dem, dræbte han dem og smykkede sin Faders
Tempel med deres Hjerneskaller. Herakles
overvandt ham, da han paa Toget efter Hesperidernes
Æbler var kommet til Libyen, efter en
senere Form af Sagnet ved at løfte ham op
fra Jorden og kvæle ham, medens han holdt
ham svævende i Luften; thi saa længe A.
berørte sin Moder, Jorden, kunde ingen
overvælde ham. I Nærheden af Tingis i
Mauretanien laa A.'s Grav; man fortalte om den, at
det regnede, naar man gravede Jord ud deraf,
og at Regnen først hørte op, naar Hullet atter
blev kastet til.
<i>C. B.</i>

<img>Herakles og Antaios,
attisk Vasebillede (fra en Krater signeret af Eufronios).</img>
</chapter>

<chapter name="Antakia (se Antiocheia)">
<b>Antakia,</b> se <sp>Antiocheia</sp>.
</chapter>

<chapter name="Antalgeometrien">
<b>Antalgeometrien</b> støtter sig paa den
analytiske Geometri, men benytter kun Graderne af
de til en Opgaves Løsning nødvendige
Ligninger uden virkeligt at danne disse. Dens
Resultater er almindeligt Bestemmelser af Antal
af Løsninger paa Opgaver, f. Eks. af Orden,
Klasse og Antal af visse Særegenheder for
Kurver ell. Flader, som derved identificeres med
allerede bekendte. A. er udviklet af Chasles,
Plücker, Cayley, Zeuthen, Jonquières, Schubert,
Holphen o. a.
<i>Chr. C.</i>
</chapter>

<chapter name="Antalkidas">
<b>Antalkidas</b> [gr. -↱ki-], spartansk Diplomat, ved
hvis Underhandlinger med Perserhoffet den efter
ham opkaldte Fred kom i Stand (387 f. Kr.);
den indrømmede Perserkongen Besiddelsen af
de lilleasiatiske Stæder og fastslog de græske
Staters Autonomi, en Bestemmelse, der dog
under de givne Forhold afgjort var i Favør
af Sparta; Athen fik nogle mindre Indrømmelser,
medens Theben mistede sin ledende
Stilling i Boiotien. Derved lagdes Grunden til de
senere Kampe mellem Theben og Sparta.
<i>K. H.</i>
</chapter>

<chapter name="Antalkidiske Fred (se Antalkidas)">
<b>Antalkidiske Fred,</b> se <sp>Antalkidas</sp>.
</chapter>

<chapter name="Antanaklasis">
<b>Antanaklasis</b> (gr.), i Retorikken den
eftertryksfulde Gentagelse af et Ord i en anden
Betydning, f. Eks. »dette Menneske er intet
Menneske«.
</chapter>

<chapter name="Antananarivo">
<b>Antananarivo,</b> <sp>Tananarivo</sp>, Hovedstaden
paa Madagaskar, ligger omtr. midt paa Øen,
c. 1400 m o. H. paa Toppen og Skraaningerne
af en c. 200 m høj Klippe, der hæver sig over
en jævn Slette. A., der før 1869 kun bestod af
Bambushytter, har siden da, og navnlig efter
at Franskmændene 1895 besatte Byen,
fuldstændig skiftet Fysiognomi. Den bestaar nu
overvejende af Stenbygninger, hvoraf mange af
arkitektonisk Værdi, saaledes det fhv. kgl. Palads,
nu den franske Residents Sæde, den
smukke med ioniske Søjler prydede Retsbygning,
c. 50 Kirker, hvoriblandt en anglikansk
og en rom.-kat. Katedral, fl. Hospitaler o. a.
Store brede Gader er udlagte, og den tidligere
Markedsplads i Byens Centrum er omdannet
til en <i>place</i> med Spaseregange, Terrasser,
Blomsteranlæg og Trægrupper. (1911) c. 60000
Indb. Den forsvares af to Forter paa Vest- og
Østsiden og er med en Jernbane forbundet med
Havnebyen Tamatave paa Østkysten.
<i>C. A.</i>
</chapter>

<chapter name="Antang">
<b>Antang,</b> Distrikt og By i det holl. Residentskab
Kediri paa Øen Javas Østspids, et frugtbart
og smukt Landskab med store Skove og Ris-
og Kaffeplantager. I Nærheden af Byen
hinduiske Oldtidslevninger.
<i>M. V.</i>
</chapter>

<chapter name="Antarah">
<b>Antarah</b> [↱an-], arab. Digter og Sagnhelt fra
6. Aarh. Af hans Kærlighedsdigte er en Del
bevarede; et af dem hører til de syv saakaldte
Muallaka'er. A. er Hovedfiguren i en meget
omfangsrig Roman, <i>Siret Antar</i>, der
forekommer i fl. forsk. Redaktioner; en af de
orientalske Udgaver omfatter ikke mindre end 32 Bd.
Se <sp>arabisk Litteratur</sp>.
<i>J. Ø.</i>
</chapter>

<chapter name="Antarctic">
<b>Antarctic,</b> Skib bygget 1871 i Drammen,
opr. til Fangst af Sælhunde m. m., købt af Svend
Foyn og senere benyttet til Polarekspeditioner af
Borchgrevink, Nathorst, Amdrup og
Nordenskjöld (se <sp>Sydpolsekspeditioner</sp>).
</chapter>

<chapter name="Antares  (se Skorpionen)">
<b>Antares</b> (astron.), se <sp>Skorpionen</sp>.
</chapter>
