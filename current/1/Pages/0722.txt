<chapter name="amøbæisk">
<b>amøbæisk</b> (gr.), vekslende. Sange af a. Form
ɔ: »Vekselsange« forekommer meget i romersk
Poesi; berømte er Catul's <i>Epithalamion</i> og
Horats' Ode 9 i 3. Bog.
<i>K. H.</i>
</chapter>

<chapter name="amøn">
<b>amøn</b> (lat.), yndig ; <sp>Amønitèt</sp>, Ynde.
</chapter>

<chapter name="an (Adverbium og Præfiks)">
<b>an,</b> Adverbium og Præfiks, f. Eks. i <i>gaa an</i>,
<i>ansætte</i>, <i>annamme</i>, <i>Ansigt</i>, forekommer ikke i
vore ældste Sprogmindesmærker, men er i 14.
og flg. Aarh. optaget i de nordiske Sprog fra
Tysk. Ordet, der er meget udbredt i indoeuropæiske
Sprog, er etymologisk det samme som
vort <i>paa</i>, der opr. hed <i>a</i>, <i>aa</i> (bevaret i
<i>Amindelse</i>, <i>Aasyn</i>, <i>Aasted</i>). Formen <i>paa</i> er opstaaet
af <i>op-aa</i> (jfr. <i>udi</i>, <i>indtil</i>). Med gammeldansk
<i>aa</i> over for tysk <i>an</i> kan sammenlignes <i>i</i>, <i>u</i>-,
<i>Gaas</i>, <i>os</i> over for <i>in</i>, <i>un</i>-, <i>Gans</i>, <i>uns</i>.
Forskelligt herfra er <i>an</i>- (opr. nordisk <i>and</i>-) i <i>Ansvar</i>
(opr. <i>andsvar</i> ɔ: Svar, Gensvar). Præfikset <i>and</i>-
er ogsaa meget udbredt i indoeuropæiske Sprog,
og fandtes i ældre Dansk i nogle faa andre Ord
som <i>andled</i> (Ansigt). Paa Tysk svarer hertil
<i>ant</i>-: <i>Antlitz</i>. Fra gl. Plattysk er laant dansk
<i>antvorde</i> (<i>overantvorde</i>).
<i>P. K. T.</i>
</chapter>

<chapter name="an (ved Bogføring)">
<b>an</b> bruges ved Bogføring dels i Journalposterne
foran Kreditor, dels i Hovedbogen foran
alle Poster paa Debetsiden. Paa samme Maade
bruges Ordet <i>per</i> i Journalposterne foran
Debitor og i Hovedbogen foran alle Poster paa
Kreditsiden. a. bruges endvidere undertiden paa
Regninger foran de derpaa opførte Poster.

Brugen af disse to Ord begynder i øvrigt, og
med Rette at tabe sig. Paa Regninger og foran
Posterne i Hovedbogen er de aldeles overflødige,
og ved Journalposteringerne erstattes de
hensigtsmæssig ved de danske Ord <i>til</i> (for <i>an</i>)
og <i>ved</i> (for <i>per</i>), ell. per udelades ganske, og
i St. f. <i>an</i> bruges <i>til</i>, hvorved Posteringerne
bliver langt mere umiddelbart forstaaelige. Man
bør altsaa i St. f. det gammeldags
<tab>per Hans Chr. Petersen & Co.
<tab>an Vare Konto ..................... Kr. 500.
hellere notere saaledes:
<tab>Hans Chr. Petersen & Co.
<tab>til Vare Konto ..................... Kr. 500.
hvorved det simplere og mere almenfatteligt
er udtrykt, at H. C. P. & Co. skylder (er
Debitor) til Vare Konto (som Kreditor) et Beløb
af 500 Kr. Brugen af danske Ord vil være saa
meget naturligere, som <i>an</i> og <i>per</i> ingenlunde er
internationale Betegnelser. Paa Fransk bruges
<i>à</i> og <i>par</i>, paa Engelsk <i>to</i> og <i>by</i>, paa Italiensk
<i>per</i> (for <i>an</i>) og <i>da</i> (for <i>per</i>). Kun paa Tysk
bruges ligesom paa Dansk <i>an</i> og <i>per</i>, og <i>an</i>
maa derfor formodes at være det tyske Ord
<i>an</i> = til, medens <i>per</i> i sin Oprindelse
sandsynligvis er det latinske Forholdsord.
<i>(C. V. S.). Th. O.</i>
</chapter>

<chapter name="ana">
<b>ana,</b> en gr. Præposition, betyder i
Sammensætninger : op, tilbage, endvidere Gentagelse,
Omdannelse, Ophævelse, Tilbagetagelse; paa
Recepter : <i>a. partes</i>, af hver Ingrediens lige meget (a^a).
</chapter>

<chapter name="Ana">
<b>Ana,</b> en lat. Endelse (Neutrum Pluralis af
Adjektiver paa <i>(i)anus</i>), som hyppig føjes til
et Egennavn og da, navnlig som Bogtitel,
betegner en Samling af Smaaafhandlinger ell.
Udsagn af vedk. Mand, samt alle Slags Anekdoter
og biografiske Smaameddelelser om ham. Denne
Benævnelse blev først anvendt i Frankrig af
Dupuys (<i>Scaligerana</i>, Haag 1666). Eksemplet
blev fulgt i andre Lande; især den eng. Litt.
er rig paa A. (<i>Baconiana</i>, <i>Addisoniana</i>,
<i>Walpoliana</i>, <i>Johnsoniana</i>, <i>Washingtoniana</i> o. s. v.
Tyskerne har <i>Kotzebueana</i> o. s. v. Af A. om
danske og norske Mænd kan nævnes <i>Tychoniana</i>
(1777), <i>Suhmiana</i> (ved R. Nyerup 1799),
<i>Holbergiana</i> (af Wille Høyberg 1756, af Boye
1832—35 og af Werlauff 1855), <i>Falsteriana</i>
(af C. Brun), <i>Luxdorphiana, Dassiana</i> (ved
Erichsen 1892) m. fl. — En Fortegnelse over
A. giver <sp>Ludevig</sp> i <i>Le livret des Ana</i>
(Dresden 1837), optrykt og udvidet i <sp>Namurs</sp>
<i>Bibliographie des ouvrages publiés sous le nom d'Ana</i>
(Bryssel 1839). Se ogsaa <sp>Mohr</sp>, <i>De la
bibliographie des Ana</i> (smst. 1882). Den største
Samling A. skyldes <sp>Garnier</sp> (10 Bd, Paris 1789—1791).
<i>O. Jsp.</i>
</chapter>

<chapter name="Anabaptister (se Gendøbere)">
<b>Anabaptister,</b> se <sp>Gendøbere</sp>.
</chapter>

<chapter name="Anabas (se Labyrintgællede)">
<b>Anabas</b> [↱a´-], se <sp>Labyrintgællede</sp>.
</chapter>

<chapter name="Anabasis">
<b>Anabasis</b> (gr.) betyder ordret Opstigning,
dernæst specielt et Felttog fra Kysten ind i
Landet. A. er Titel paa to berømte historiske
Værker fra den klassiske Oldtid: 1) <sp>Kyros' A.</sp>,
af Xenofon, hvori de 10000 Grækeres Tog mod
Artaxerxes og deres Tilbagetog efter Slaget ved
Kunaxa (401 f. Kr.) beskrives; 2) <sp>Alexanders A.</sp>,
af Arrianos, der behandler Alexander
den Stores Felttog i Asien.
</chapter>

<chapter name="Anableps (se Tandkarper)">
<b>Anableps</b> [↱a´-], se <sp>Tandkarper</sp>.
</chapter>

<chapter name="Anacahuittræ">
<b>Anacahuittræ</b> faas af <i>Cordia boisseri</i> fra
Meksiko. Det benyttedes en Tid mod Lungetuberkulose,
men spiller nu slet ingen Rolle.
</chapter>

<chapter name="Anacamptis (se Horndrager)">
<b>Anacamptis,</b> se <sp>Horndrager</sp>.
</chapter>

<chapter name="Anacanthini">
<b>Anacanthini</b> (Fisk »uden Pigstraaler«),
Fællesbetegnelse for Torsk, Flyndere, Tobis og
Slangefisk.
</chapter>

<chapter name="Anacapri (se Capri)">
<b>Anacapri,</b> se <i>Capri</i>.
</chapter>

<chapter name="Anacardiaceæ">
<b>Anacardiaceæ,</b> Fam. af tokimbladede og
frikronbladede Planter (Ordenen <i>Terebinthales</i>),
<sp>harpiksførende</sp> Træer ell. Buske med
spredte Blade uden Akselblade; Blomsterne er
oftest smaa og samlede i tætte Stande,
tvekønnede ell. undertiden særkønnede; Støvvejen har
i Reglen kun et enkelt Æg, men ofte fl.
Frugtblade og Rum i Frugtknuden. Oftest Stenfrugt
med harpiksholdigt Kød. C. 500 Arter, alle
tropiske.
<i>A. M.</i>
</chapter>

<chapter name="Anacardium">
<b>Anacardium</b> L., Slægt af Anarcardiaceerne,
Træer ell. Buske med store og læderagtige,
stilkede, hele og helrandede Blade og
regelmæssige Blomster i en endestillet, sammensat
Klase; af de ti Støvdragere er kun een
frugtbar; Frugten er en nyreformet Stenfrugt
(<sp>Elefantlus</sp>), hvis Stilk svulmer op til et
pæreformet Legeme. <i>A. occidentale</i>
L. (<sp>Acajoutræ</sp>) dyrkes i Sydamerika, Ostindien og Afrika;
Frugterne (<sp>Acajounødder</sp>, Vestindiske
Elefantlus) indeholder Kardol og benyttes til
Fremstilling af Blæk og til Sortfarvning af
Bomuld; Frøene er, ligesom de opsvulmede
Bladstilke, spiselige. Af Stammen faas <sp>Acajouharpiks</sp>
(Cashawgummi), der er topasgul til
brunrød og staar paa Højde med de middelgode
Sorter af arab. Gummi og Senegalgummi.
Veddet benyttes som <sp>Hvid Mahogni</sp>.
<i>A. M.</i>
</chapter>

<chapter name="Anacharsis">
<b>Anacharsis</b> hed efter Herodot's Fortælling en
skytisk Fyrstesøn, der i Modsætning til sine
