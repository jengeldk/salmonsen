d'Altare til Col di Tenda. <sp>Søalperne</sp> fra
Col di Tenda (1873 m) til Col de l'Argentière.
Hertil slutter sig mod N. de <sp>cottiske A.</sp>,
mellem den piemontesiske Slette og Durance,
begrænset mod N. af Dora Riparia; den højeste
Top er det sneklædte Monte Viso (3843 m),
hvorfra Po udspringer; Genèvre-Passet (1860
m) fører fra Dora Riparias Dal til Durances Dal.
Ø. f. Durance ligger <sp>Dauphiné A.</sp>, hvis
sydlige Del er den vældige Pelvoux-Gruppe med
store Gletschere og høje Tinder (Les Ecrins
4103 m). De <sp>grajiske A.</sp> strækker sig fra
Dora Riparia og Genèvre-Passet til Dora
Baltea og Lille Skt Bernhards-Passet (2157 m);
de bestaar af 4 vældige, til Dels gletscherdækkede
Bjergdrag, der krydser hverandre i
Isères og Arcs Kildeomraade; Gran Paradiso
naar 4061 m; nær det vigtige Pas Mont Cenis
(2084 m) fører Banen gennem en Tunnel i
Fréjus-Bjerget. N. f. Lille Skt Bernhard ligger
<sp>Savoyer-A.</sp>, med det gletscherrige
Montblanc-Massiv, der naar Alpernes og Europas
største Højde (4810 m). — Medens alle de
forannævnte Bjerge mest bestaar af Gnejs og
regnes til Højalperne (<i>Chaînes alpines</i>), er
Frankrigs vestligste A. lavere Bjerge (<i>Chaînes
subalpines</i>) og bestaar væsentlig af Kalk (fra
Tertiær, Kridt og Jura). Hertil regnes de
saakaldte <sp>Provence-A.</sp>, fra Middelhavskysten
til Durance; i Virkeligheden indtager dog
Provences Bjerge en selvstændig Stilling over for
A. og bør snarere opfattes som en
Fortsættelse af Pyrenæerne. Udløbere fra A. er
derimod <sp>Drôme-A.</sp> fra Durance til Drôme, som
mod SV. i Mont Ventoux naar 1912 m, og
<sp>Jura-A.</sp>, der mod N. strækker sig til Floden
Arve. Hertil slutter sig det vilde Bjergland
<sp>Chablais-A.</sp> mellem Arve, Genfer-Søen og
Rhône, for en stor Del bestaaende af Trias-Kalk
med meget ejendommelige Lejringsforhold, som
tyder paa vældige Overskydninger.

I Schweiz er den ydre (nordlige) Sediment-Zone
ikke i orografisk Henseende tydelig skilt
fra den krystallinske Central-Zone. Derimod
gaar der gennem denne sidstnævnte Zone
meget betydelige Dalstrøg, som deler de
schweiziske Vestalper i tydelig adskilte Grupper. N.
og NV. f. Rhône- og Rhin-Dalen ligger en Rk.
af saadanne Grupper, begyndende i V. med
<sp>Freiburger-A.</sp> og <sp>Berner-A.</sp> mellem
Genfer-Søen, Rhône og Aare; de førstnævnte,
der mest bestaar af sedimentære Dannelser,
hæver sig i Wildhorn til 3268 m, medens
Berner-A. i det vældige krystallinske,
gletscherdækkede Aar-Massiv har mange Toppe over
4000 m, deriblandt Finsteraarhorn (4275 m),
Aletschhorn (4198 m), Jomfruen (4167 m) og
Munken (4105 m). Flere Veje og Jernbaner
fører ind i Berner-A., men kun faa igennem;
Grimsel-Passet (2164 m) fører fra øvre Aare
til Rhône-Dalen. Mellem Aare og Reuss ligger
den mindre Gruppe <sp>Vierwaldstätter-A.</sp>,
de fire Urkantoners Land, som nær
Vierwaldstätter-Søen hæver sig til de berømte Toppe
Rigi (1800 m) og Pilatus (2132 m), medens de
mod S., hvor de maa opfattes som en
Forlængelse af Berner-A., naar 3633 m i det
sneklædte Dammastock, hvorfra Rhône-Gletscheren
glider ned mod S. Den nordvestlige Del af
denne Gruppe kaldes <sp>Emmenthaler-A.</sp>;
her ligger det lave Pas Brünig (1004 m), som
overskrides af Jernbanen til Meiringen. Mellem
Reuss og Rhinens Tværdal ligger <sp>Glarner-A.</sp>,
som mod SV. i det snedækkede Tödi-Massiv
naar 3623 m; det nordøstlige Parti af disse A.,
mellem Walen-Søen og Boden-Søen, kaldes
<sp>Appenzeller-A.</sp> og <sp>Skt Galler-A.</sp> —
S. f. Rhône og Rhinen ligger en anden Række
af Gnejs-A., begyndende med de <sp>Penninske
A.</sp>, ogsaa kaldet <sp>Walliser-A.</sp>, i Kanton
Wallis og i Piemont, der med en vældig sneklædt
Hovedkam, intet Sted under 2600 m høj, strækker
sig fra store Skt Bernhards-Passet (2472
m) 90 km mod Ø. og NØ. til Simplon-Passet
(2009 m); de stejleste Skraaninger vender mod
S.; mod N., hen imod Rhône-Dalen, udgaar
en Række sneklædte Tværkamme med store
Tværdale imellem. 21 Toppe hæver sig over
4000 m, deriblandt Matterhorn (4505 m) og
Weisshorn (4512 m); det sydøstlige Hjørne af
Walliser-A. dannes af det vældige Monte
Rosa-Massiv, der hæver sig til 4638 m, og hvorfra
Gorner-Gletscheren, den næststørste i A.,
glider ned i Zermatt-Dalen. Over Walliser-A.
fører kun Snepasser, men en rigtig Vej gaar
over Simplon-Passet, som ogsaa gennemskæres
af en Jernbanetunnel i kun 705 m's Højde. De
<sp>lepontinske A.</sp> strækker sig fra Simplon
til Passet Splügen (2117 m); mod N. begrænses
de af det store Længdedalstrøg, der i V. dannes
af den øvre Rhône-Dal, som i store Trin hæver
sig til Rhône-Gletscheren, derefter gennem
Furka-Passet (2436 m) fortsættes i den korte og
højtliggende Urseren-Dal og endelig hinsides
Oberalp-Passet (2052 m) i Vorderrheins Dal. De
største Højder i de lepontinske A. ligger ganske
nær ved dette Dalstrøg; over Skt Gotthard-Massivet,
der i Pizzo rotondo naar 3197 m,
fører Skt Gotthard-Passet (2114 m) fra
Reuss-Dalen til Airolo i Ticinos øvre Dal.
Lukmanier-Passet, der fra Vorderrheins Dal fører til
Ticinos Dal, er ganske vist den laveste Overgang
(1917 m) over Schweiz' Central-Alper, men
ligger for afsides til at have Bet. for
Samfærdselen. Længere mod Ø. hæver sig den
sneklædte <sp>Adula-Gruppe</sp> til 3398 m
(Rheinwaldhorn). Den sydlige Del af de lepontinske A.,
mellem Ticino og Toce, kaldes Ticino-A.

<sp>Østalperne</sp> viser endnu tydeligere end
Vestalperne en Leddeling i Længde-Zoner af
forskellig geologisk Beskaffenhed. Mod N.
optræder først lavere Bjerge af Molasse og Flysch,
derefter kommer en Zone af nordlige
Kalk-Alper (Kalk og Dolomit), derefter en mindre
sammenhængende Zone af palæozoiske Skifre,
saa følger de krystallinske Central-A., og
endelig kommer de sydlige Kalk-Alper. Østalperne
udmærker sig ved sine store Længdedale, der
her spiller en endnu større Rolle end i Schweiz.
Paa Grundlag af geologiske og orografiske
Forhold deler man Østalperne i tre Hovedafsnit:
a) Nord-A., som omfatter den nordlige
Kalk- og Flysch-Zone, b) Central-A., der omfatter
saavel den krystallinske som Skifer-Zonen, og c)
Syd-A. ell. de sydlige Kalk-Alper.
