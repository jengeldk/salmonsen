9 Mill. Kr. Endelig de Marinen tilhørende Huse
i Nyboder (se <sp>Nyboder</sp>); deres Opførelse
begyndtes af Christian IV; men de af denne Konge
byggede Huse var efterhaanden blevne saa
slette og sundhedsfarlige, at Marinen 1886
paabegyndte deres Ombyggelse, hvilken imidlertid
efter 7 Aars Virksomhed af forsk. Grunde atter
indstilledes.

I den sidste Snes Aar har Spørgsmaalet haft
en meget betydelig Fremvækst, der navnlig
udvikledes ved Fremkomsten af Loven af 26. Febr
1898. Iflg. denne stilledes paa billige Vilkaar,
4 % Afdrag, hvoraf 1 % Amortisation, af
Statskassen 2 Mill. Kr til Raadighed, om det i Kbhvn
ell. Provinserne fandtes rigtigt at erstatte
overbefolkede og usunde Kvarterer med gode og
sunde A. ell. med andre Bygninger til Nytte for
den arbejdende Klasse, og andre 2 Mill. Kr paa
samme Betingelser til Opførelse af egl. A. i
smaa Huse. Medens den første Del af Loven,
hvis Virkekraft ophørte med 1907, aldeles ikke
kom til Anvendelse, foraarsagede den anden
Del Dannelsen af en overvældende Mængde
Byggeselskaber, Hundredemandsforeninger, hvis
Love naturligvis paa mange Punkter frembyder
Uoverensstemmelser, men som Særmærke har
det solidariske Ansvar og Bestemmelsen om, at
Hus og Hjem paa lempelige Vilkaar efterhaanden
erhverves som Ejendom. I meget kort Tid
disponeredes over Lovens 2 Mill., og en Mængde
A.-Grupper, baade med og uden Statslaan, saa
Dagens Lys, saavel i Omegnen af Kbhvn som i
Provinserne. Den langt overvejende Del af disse
A. omfatter 3 Værelser, foruden de nødvendige
Birum; en meget almindelig Type er
<i>dos-à-dos</i>-Systemet, i hvilket en Brandmur er fælles for
2 Bygninger, som oftest med to Etager. Kun en
mindre Del er sammenbygget i Gader; fælles
for dem alle er, at der til hvert Hus hører et
Stykke Have. Dog haves ogsaa Eksempler paa
A. i Etagehuse, opførte som en Art Andelsforetagender
saaledes, at Beboeren efterhaanden
kan blive Ejer af den Lejlighed, han bebor. En
senere, 22. Apr. 1904, udstedt Lov, ved hvilken
1 1/2 Mill. Kr stilles til Raadighed, i alt væsentlig
paa samme Vilkaar som i Loven af 1898, har
haft en tilsvarende Virkning. Ved Tilstaaelse af
Laan efter denne sidste Lov tager man af
ovenn. Erfaringsgrund særlig Sigte paa, at
Pengene kommer de egl. Arbejdere til gode.
Endelig stilles ved Lov af 20. Apr. 1914 1/2 Mill. Kr
aarligt i 3 Aar til Raadighed i tilsvarende
Øjemed. Laan efter denne L. forrentes og afdrages
med 5 %; dog er det afdragsfrit de første 5 Aar
efter Stiftelsen. Ogsaa Kbhvn's Kommune har
vist A.-Sagen stor og gavnlig Interesse, idet
den dels selv har opført A., dels ydet
økonomisk og anden Støtte til formaalstjenlige
Foreninger; bl. a. har den lagt Vægt paa at
tilvejebringe gunstige Beboelsesforhold for Familier med
mange Børn.

Som Helhed maa A.-Sagen i Danmark siges
indtil videre at have haft en meget heldig
Udvikling; de allerfleste startede Selskaber er blevne
heldig gennemførte, og kun et enkelt blandt de
mange vides at være gaaet helt i Stykker af
økonomiske Grunde.

I moralsk Henseende har A.-Sagen, ogsaa i
Danmark, haft en overmaade gavnlig Indflydelse
paa Beboerne, der i stor Maalestok viser sig at
have ombyttet Værtshuset med Hjemmet og
offentlige Forlystelser med Arbejde i Hus og Have. At
de gode og rummelige Boliger ogsaa i sanitær
Henseende er af stor Bet.,
kan eksempelvis ses paa, at Dødsfaldene blandt
Børn er i betydelig Nedgang i gode A., i
Særdeleshed i dem med 2 og flere Rum.

<img>Fig 30. Hellerup. Bolig for 12 Familier.</img>

A.-Litteraturen er overordentlig rig. Paa alle
Sprog er gennem det sidste halve Aarh.
fremkommet en saa talrig Mængde Indlæg, at en
Paavisning af de vigtigste er vanskelig. De
fyldigste Oplysninger findes imidlertid vistnok i
det i Paris af <i>Société française des habitations
à bon marché</i> udgivne Kvartalshæfte, samt i de
i Kbhvn udkomne »Meddelelser fra akademisk
Architektforening« i Ugebladet »Architekten«,
ligesom Kbhvn's statistiske, aarligt udkommende
Tabelværk samt Cordt Trap's hyppige Fremstillinger
hver for sig giver nyttige Vink.
<i>O. S.</i>
</chapter>

<chapter name="Arbejderbørs (se Arbejdsanvisning)">
<b>Arbejderbørs</b>, se <sp>Arbejdsanvisning</sp>.
</chapter>

<chapter name="Arbejderdomstole (se Arbejdsstridigheders Bilæggelse)">
<b>Arbejderdomstole,</b> se
<sp>Arbejdsstridigheders Bilæggelse</sp>.
</chapter>

<chapter name="Arbejdere (se Myrer)">
<b>Arbejdere</b>, se <sp>Myrer</sp>.
</chapter>
