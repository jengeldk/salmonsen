<chapter name="Adolf Fredrik">
<img>Adolf Fredrik.</img>

<b>Adolf Fredrik</b>, Konge af Sverige (1751—71),
født 14. Maj 1710 paa Gottorp som Søn af
Hertug Christian August og Albertina Fredrika
af Baden-Durlach, Karl IX's Datterdatters
Sønnedatter, d. 12. Febr 1771 i Stockholm.
Rusland benyttede sig af de stormende Partikampe i
Sverige til at faa ham valgt til svensk Tronfølger
i St. f. den danske Kronprins Frederik, som
ellers havde gode Udsigter, da et stort Parti
i Sverige ønskede Danmarks Hjælp mod Rusland.
Den russ. Kejserinde tilbagegav til Gengæld
Sverige en væsentlig Del af, hvad Rusland havde
erobret i den sidste Krig. Paa Forhaand var
dermed Tronfølgerens Stilling vanskelig, da han
naturligt nok mistænktes for at staa under russ.
Indflydelse, og da den danske Nabo truede med
Krig, til Dels p. Gr. a. Forbigaaelser ved
Tronfølgervalget, dels fordi Holsten-Gottorp'er paa
Tronen baade i Rusland og Sverige kunde volde
Forviklinger ang. det gottorpske Slesvig. A. F.
gik imidlertid ikke i Ruslands Ledebaand,
tværtimod, men han fik dog aldrig nogen Magt i
Sverige, ja Kongemagten har maaske aldrig
været saa ubetydelig i Sveriges Historie som i
hans Tid. Hans Valg havde været en Partisag,
og de skiftende Partier — Hatte og Huer —
legede Bold med ham og ydmygede ham stadig
dybere, hver Gang han, tilskyndet af sin
intrigante, herskelystne Dronning, gjorde et nyt
mislykket Forsøg paa at udvide Kongemagten.
A. F. var godmodig og skikkelig og handlede
derfor efter den begavede og lidenskabelige Lovisa
Ulrikas Vilje. Hun var ikke for intet Frederik
den Store af Preussens Søster. Som Holsten-Gottorp'er
havde A. F. meget svært ved at
forlove sin Søn Gustaf med den danske Prinsesse
Sofie Magdalene; men Hattene vilde det nu. Og
han maatte frasige sig alle Fordringer paa de
holsten-gottorp'ske Lande ved et Forlig 1749.
Betegnende for A. F.'s Skinmagt var Rigsdagen
1755—56. Raadet og Kongeparret havde idelig
fejdet med hinanden, og begge appellerede til
Stænderne; men de tog i eet og alt Raadets
Parti i den Grad, at Raadet tildeltes Ret til at
anvende et kongeligt Navnestempel, i Fald
Kongen nægtede at undertegne dets Beslutninger.
Dette gik den stolte Dronning for vidt — en
Sammensværgelse stiftedes, men mislykkedes.
Og Kongen fik at vide, at fortsatte Forsøg paa at
udvide Magten vilde medføre Afsættelse. 1768
nedlagde Kongen Regeringen i nogle Dage for
at tvinge Raadet til at sammenkalde en
Rigsdag, men den fremkaldte blot ny Partiomvæltninger
og ingen Forbedring i Kongens Stilling.
Den magtesløse Konge trøstede sig ved sin kære
Drejebænk, og da han døde, var det blot
Skyggen af en Kongemagt, han efterlod sin Søn,
Gustaf III.
<i>A. M. D.</i>
</chapter>

<chapter name="Adolfsberg">
<b>Adolfsberg</b> [-bæjr], sv. Brøndkuranstalt, 3 km
S. f. Örebro. De to Kilder indeholder
jernholdigt Vand, der benyttes til kolde og varme Bade.
Saa vidt man ved, har A. været benyttet som
Sundhedsbrønd siden Beg. af 18. Aarh. Sæson
1. Juni—31. Aug. Aarlig c. 300 Badegæster.
<i>E. F.</i>
</chapter>

<chapter name="Adon">
<b>Adon</b>, hebr. Ord for Herre. <sp>Adonai</sp> (<i>Plur.
majestatis</i>, min Herre) bruges i gl. Test. om
Gud saavel i Tiltale som i Omtale, <sp>Herren</sp>.
De senere Jøder, som af religiøs Sky ikke
udtalte det hellige Gudsnavn Jahve (se <sup>Jehova</sup>),
brugte i St. f. dette Adonai. Hint Ords
Konsonanter er derfor i Reglen forsynede med
Vokalerne til A. (undertiden med Vokalerne til
Elohim, Gud), hvilket har givet Anledning til den
falske Udtale Jehova. — Af A. ogsaa Navnet
Adonis.
<i>(V. O.). J. P.</i>
</chapter>

<chapter name="Adonai (se Adon)">
<b>Adonai</b>, se <sp>Adon</sp>.
</chapter>

<chapter name="Adoni">
<b>Adoni</b>, <sp>Advani</sp>, By i Kejserdømmet Indien,
Provins Madras, ligger 65 km NNØ. f. Bellari
415 m o. H. ved Banen fra Madras til Bombay.
(1901) 30416 Indb. Befolkningen er væsentligst
sysselsat med Silke- og Bomuldsvævning. Byen
har et gammelt forfaldent Fort og har spillet
en ikke ringe hist. Rolle. Den er anlagt i 13.
Aarh., indtoges 1698 af Aurangseb og kom
derefter under Fyrsten af Haidarabad. 1778 blev
den angrebet af Hyder Ali, men først 1786
erobret af Tippo Sahib. 1799 kom A. under
England.
<i>M. V.</i>
</chapter>

<chapter name="Adonidin">
<b>Adonidīn</b>, C<sub>25</sub>H<sub>40</sub>O<sub>10</sub>, et Glukosid, det
virksomme Giftstof i <i>Adonis vernalis</i> L., danner
farveløse Krystaller uden Lugt, men af en yderst
bitter Smag, er letopløseligt i Alkohol, men
opløses kun i ringe Grad i Æter og Vand. A.
anvendes i Medicinen; dets Virkning er omtr. lig
Digitalinets.
<i>O. C.</i>
</chapter>

<chapter name="Adonija">
<b>Adonija</b>, efter Absalom's Død David's ældste
Søn, søgte, da hans Fader var gl., at skaffe
sig Kongeværdigheden, og støttedes af Joab og
Abjatar. Da hans Foranstaltninger dertil
rygtedes, gik Batseba, Natan, Sadoq o. a. til David
og fik hans Ord til Gunst for Salomo, Batseba's
Søn, som derpaa salvedes til Konge. A. flygtede
til Altret som Asyl. Salomo gav ham Lejde
mod, at han opgav sine Prætentioner. Da A.
efter David's Død gennem Batseba gjorde Krav
paa Abisag fra Sunem, en af David's
Medhustruer, betragtede Salomo det som et Forsøg
paa at optræde som Faderens Arving og lod
A. dræbe (1. Kg. 1—2, 25).
<i>J. P.</i>
</chapter>

<chapter name="Adonis (Yngling)">
<b>Adonis</b>, Yngling, berømt for sin Skønhed,
elsket af Afrodite, hørte efter det oldgræske
Sagn hjemme i Østerland. I det enkelte afviger
Fortællingerne om A. meget fra hinanden.
Efter Kypriernes Sagn var A. en Søn af Kinyras,
efter den græske Digter Panyassis derimod
Frugten af en brødefuld Elskov mellem Smyrna
(ell. Myrrha) og hendes egen Fader Theias,
Assyrernes Konge. Smyrna forvandledes til et
Myrrhatræ; da den bestemte Tid var gaaet,
brast dets Bark, og A. fremsteg deraf. Afrodite
skjulte det spæde Barn og overgav det
