ikke blot gælder de nulevende Mennesker med
Henblik paa deres hinsides Liv, men ogsaa
udstrækker sig til de Sjæle, som allerede befinder
sig i Skærsilden, var det ikke blot af egoistisk
Interesse, men ogsaa af Pietetshensyn mod sine
Kære, at Mængden gav Penge ud til Afladskræmmerne.
Disse er nu ganske vist forsvundne, og
den hele Handel, som den fordum dreves,
misbilliges vel almindelig, men Læren selv har man
ikke opgivet; den er stadfæstet ved
Tridentinerkonciliets Bestemmelser 1564, hvor der kun
formanes til Moderation ved Anvendelsen; og
bestandig udbydes der A., enten ufuldstændig A. ɔ:
for enkelte Dage, Maaneder ell. Aar, ell.
fuldstændig A. ɔ: gældende for bestandig som
Belønning for Besøg i visse Kirker, Deltagelse i
kirkelige Fester o. s. v. Og selv om den katolske Kirke
vel aldrig i sin Lære har glemt at fremhæve, at
en Sorg over Synden er forudsat som Betingelse

<img>Afladsbrev for Ridder Otto Nielssøn til Bjørnsholm, trykt 1475 af Lucas Brandis.</img>

for A., og det ogsaa maa erindres, at denne kun
angaar Skærsilden og ikke selve Saligheden, saa
har dog den foreliggende Praksis til fulde vist, at
Fremhævelsen heraf ikke har meget at sige; det
vil nemlig altid falde meget vanskeligt at forstaa,
at den udvortes Præstation, enten den nu bestaar
i Penge ell. bestemte Handlinger, kun skal være
Betingelsen og ikke Prisen for A., og det kan
umulig undgaas, at Forestillingen om Skærsilden
som den nærmeste Udsigt kommer til at stille
den senere Salighed i Skygge, saaledes at A. af
det menige Folk naturlig bliver opfattet som eet
med Syndsforladelse. Og til en saadan Opfattelse
gives der nu virkelig ogsaa Anledning ved den
Begrundelse, som af den katolske Kirkelære
opstilles for A. Det er nemlig ved en Henvisning til
den Skat af overflødige, gode Gerninger, som
Kirken ejer, først fra Kristus selv og dernæst fra
Jomfru Maria og andre hellige Mennesker, at
Læren begrundes; idet Kirken raader over denne
overskydende Fortjeneste, kan den gennem sine
Repræsentanter fordele den til alle Kirkens
Medlemmer, som trænger dertil. Men det er klart
nok, at saafremt denne Begrundelse i det hele
skal gælde, da beviser den egentlig mere, end
den skal, idet den fremmede Fortjeneste, naar
den tilregnes, ganske naturligt maa tænkes at
befri Synderen ikke blot for de timelige Straffe,
men lige saa vel for hans Syndeskyld i det hele.
Det er denne Lære, som Luther først tog Anstød
af, og som saaledes blev Anledningen til
Reformationen. I sine Theses taler han imod dens
Misbrug, og siden i de Schmalkaldiske Artikler
udtaler han sin fulde Fordømmelse af den i dens
Helhed. Smlg. <sp>Bod</sp>.
<i>F. C. K.</i>
</chapter>

<chapter name="aflade">
<b>aflade</b>, at udtage Ammunition af et
Skydevaaben.
</chapter>

<chapter name="Aflader">
<b>Aflader</b>, søretligt Udtryk for den, som
afsender Varer med (egl. aflader Varer i) et Skib, og
for hvem Rederen ell. Skipperen har paataget
sig at føre Varerne over Søen. Se i øvrigt
<sp>Befragter</sp>.
<i>V. B.</i>
</chapter>

<chapter name="Afladsaar">
<b>Afladsaar</b> er et andet Navn for den kat.
Kirkes Jubelaar, fordi der til dette er knyttet særlig
rigelig Aflad (se <sp>Jubelaar</sp>).
</chapter>

<chapter name="Afladsbrev">
<b>Afladsbrev</b>, se <sp>Afladshandel</sp>.
</chapter>

<chapter name="Afladshandel">
<b>Afladshandel</b> var en Skik, der udviklede sig i
Middelalderen. Korstogbevægelsen havde
fremmet Afladsvæsenet, og snart uddeltes Aflad i uhyre
Omfang, saa at Innocens III saa sig nødsaget til
at forbeholde Paven Ret til at give fuldstændig
Aflad (1215). I 13. Aarh. udformede Skolastikerne
Alexander fra Hales og Thomas fra Aqvino
Afladslæren, og i 15. Aarh. blev A. end mere alm., især
da Nikolaus V 1450 udstedte et Opraab til
Kristenheden om at komme Kongen af Cypern til Hjælp
mod Tyrkerne og tillod, at Afladspengene maatte
bruges dertil. Ved Hjælp af den ny Bogtrykkerkunst
udfærdigedes nu Masser af <sp>Afladsbreve</sp>,
