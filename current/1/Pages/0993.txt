hæves op; det er tillige Naboer og andre, som
gennem det gode Eksempel stræber at rette sig,
og det er — ikke mindst — Arbejdsgiverne, som
ved at have en stræbsom, flittig og ædruelig
Arbejderstok mangefold nyder det gode Resultat

<img>Fig. 6. Rowton house. Soverum.</img>

af egen ell. Forgængeres Arbejdervenlighed.
Saafremt A.'s gode Indflydelse ikke føltes fra
alle Sider, er det næppe sandsynligt, at Sagen
havde kunnet trænge igennem, som den har gjort.
Efterhaanden som Spørgsmaalet har udviklet
sig, er dets Nyttevirkning blevet stedse mere
anerkendt. Dette har bl. a. faaet sit Udslag ved
Afholdelsen af en Række internationale
A.-Kongresser, den første i Paris 1889.

Paa disse Kongresser har man søgt at skaffe
en vis Regelmæssighed i Sagens Udvikling;
men faste Regler for Tilvejebringelsen af A.
kan ikke opstilles.

Et vigtigt Spørgsmaal er de offentlige Myndigheders
Stilling til Sagen. Man har været meget
uvis om, hvorvidt den var bedst tjent med, at
Offentligheden tog den direkte i sin Haand, ell.
om den fremmedes bedst gennem det private
Initiativ. Efter megen Meningskamp synes man
nu at være kommet til Enighed om, at Offentligheden
bør indskrænke sin Virksomhed til: Ved
Udstedelsen af Love og Vedtægter at yde Sagen
visse Lempelser; ved Garanteren af Laan ell.
ved direkte økonomisk Støtte at muliggøre
Opførelsen af A.; ved Erhvervelse af store
Grundstykker i Byernes Udkanter og ved Udlejning
ell. Afhændelse paa billige Vilkaar af saadanne
Arealer at sætte Bom for Spekulationen; ved
Etablering af billige Samfærdselsmidler at
muliggøre Arbejderne at stifte Hjem fjernt fra
overbefolkede Bydele og ved Indførelse af
virksomme sanitære Inspektioner at sikre A.'s rette
Benyttelse og Vedligeholdelse. Opførelsen og den
senere Ledelse burde da overlades det private
Initiativ: Institutioner, kooperative Foreninger
m. fl. I de allerfleste Lande er man nu inde paa
den Vej. Frankrig, Belgien, Sachsen og navnlig
England synes at gaa i Spidsen paa Lovgivningens
Omraade.

Typen paa A. er i høj Grad varierende, ikke
alene mellem Landene indbyrdes, men ogsaa
inden for de forsk. Landes Grænser.
Folkeejendommeligheder, økonomiske, tekniske og
mange andre Forhold kræver streng
Hensyntagen i hvert enkelt Tilfælde. I flere Lande —
ogsaa i Danmark — er der en Forskydning
henimod at tilvejebringe A. med fl. Rum, et i
og for sig glædeligt Bevis paa, at Arbejdernes
økonomiske Kaar er blevet bedre. Men denne
Udvikling rummer en fl. St. paavist Fare for,
at A. p. Gr. a. bristende økonomisk Evne ikke
kommer den egl. Arbejder til Gode, men
efterhaanden glider over paa andre Hænder.

I modsat Retning er der — navnlig i England
— gjort Forsøg paa ved billigt opførte
Arbejderboliggrupper - »Familistèr'en« — at skaffe de
økonomisk daarligst stillede Arbejdere gode
Boliger. Særegenheden ved denne Art A. er den,
at der til Smaalejlighederne er knyttet fælles
Spiserum, Opholdsstuer, Læserum, Badeanstalter
m. m.

Ogsaa for enlige Personer — navnlig Ungkarle
— har man, især i England, forsøgt lgn.
Komplekser, de saakaldte <i>Rowtons</i>; men man er
blevet betænkelig ved at fortsætte dermed, da
denne Slags Huse indeholder saa mange

<img>Fig. 7. Rowton house. Korridor mellem Soverum.</img>

Bekvemmeligheder for Beboerne, at de styrker den mange
Steder herskende Ulyst til at stifte Ægteskab.

Endelig er der i de senere Aar fremkommet,
hovedsagelig i England, en modificeret Form
for A., de saakaldte »Havebyer« (s. d.), en Form,
