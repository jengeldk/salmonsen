der er Luft, sammenholder os, saaledes
sammenholder Luften hele Verden«, siger A., og
hermed staar det ogsaa i Forbindelse, naar han
til Fortynding knyttede Varme, fordi Menneskets
Udaanding med aaben Mund er varm, og
til Fortætning Kulde, da en Luftstrøm gennem
sammenpressede Læber er afkølende. Ved
saaledes at underbygge sine Spekulationer med
Erfaring fik A. stor Bet. for den gr. Videnskabs
Arbejde for Udformning af en rationel
Naturopfattelse. Af A.'s filosofiske Værk er kun faa
Brudstykker bevarede.
<i>W. N.</i>
</chapter>

<chapter name="Anazoturi">
<b>Anazoturi</b> (gr.), Forstyrrelse i Urinafsondringen,
ved hvilken der udtømmes abnormt
lidt ell. slet intet Urinstof.
</chapter>

<chapter name="anbefalet">
<b>anbefalet</b> (<sp>rekommanderet</sp>)
Postforsendelse er en Forsendelse, som ønskes befordret
særligt betryggende, og for hvilken der derfor
foruden Portoen maa betales et særligt Gebyr
(Anbefalingsgebyr). I Alm. er det kun
Brevforsendelser (Breve, Brevkort, Tryksager og
Vareprøver), der kan være Genstand for Anbefaling
(til Nordamerika kan ogsaa Pakker anbefales),
og i Tilfælde af, at Forsendelsen gaar tabt under
Postbesørgelsen, udreder Postvæsenet en
Erstatning, hvis Størrelse, for saa vidt angaar rent
indenrigske Forsendelser, for de forsk. Landes
Vedk. er fastsat i de for den indenrigske
Postbesørgelse gældende Love, i Danmark og Norge
til 20 Kr., og, for saa vidt den internationale
Postforbindelse angaar, i Verdenspostkonventionen
er fastsat til 50 frc.
<i>Fr. O.</i>
</chapter>

<chapter name="Ancachs eller Huaylas">
<b>Ancachs</b> [an↱kat∫s] ell. <sp>Huaylas</sp>, Dept. i den
den sydamer. Stat Peru N. f. Lima imellem det
store Ocean og Marañons øvre Løb, udgør 42908
km<sup>2</sup> med (1896) 428703 Indb. Hovedstaden
<sp>Huarez</sp> ved Rio Santa er et Badested paa
Andesbjergenes Vestaffald, 5000 Indb.
</chapter>

<chapter name="Ancelot, Jacques Arsène Polycarpe François">
<b>Ancelot</b> [ã↱slo], <sp>Jacques Arsène
Polycarpe François</sp>, fr. Forfatter, f. 9. Febr
1794 i Havre, d. 7. Septbr 1854 i Paris. A.
debuterede 1819 med Tragedien <sp>Louis IX</sp>, der ved
sit klassiske Tilsnit og Forf.'s royalistiske
Standpunkt vandt Sejr over Delavigne's <i>Vêpres
siciliennes</i>. I hele sin Produktion vedblev A. at være
en stadig Modstander af den romantiske Skole;
det konservative Parti satte ham af denne Grund
langt højere, end hans Værker fortjente. Efter
Opførelsen af Louis IX fik han en Aarpenge af
Kongen, blev 1825 Bibliotekar ved Arsenalet,
ledsagede 1826 Marskal Marmont til Kejserkroningen
i Skt Petersborg og udgav 1827 <i>Six mois en
Russie</i>, der indeholder baade Vers og Prosa,
samt Romanen <i>L'homme du monde</i> (4 Bd), som
han det følgende Aar bearbejdede for Scenen.
Ved Julirevolutionen mistede han Embede og
Pension. De fleste af hans Stykker — Komedier,
Vaudeviller og Tragedier — har ringe Værd.
Størst Lykke gjorde <i>Fiesque</i> (1842) (efter
Schiller). Tragedien <i>Maria Padilla</i> skaffede ham
Adgang til Akademiet (1841). Mere værdifuld er
hans Satirer: <i>Les familières, épîtres en vers</i>
(1842). A.'s Hustru <sp>Marguerite Louise
Virginie</sp>, f. <sp>Chardon</sp> (1792—1875),
optraadte som Forfatterinde dels af Teaterstykker
(Théâtre complet, 4 Bd, 1848, indeholdende 20
Stykker, hvoraf det bedste er <i>Marie ou les trois
époques</i>, 1836), dels af Romaner, bl. a. <i>Renée de
Varville</i> (2 Bd, 1853). (<sp>Litt</sp>.: <sp>Frére</sp>, <i>Ancelot</i>
[Rouen 1862]).
<i>S. Ms.</i>
</chapter>

<chapter name="Ancenis">
<b>Ancenis</b> [ã↱sni], By i det franske Dept.
Loire-Inférieure, Arrondissement A., ved Loire og ved
Orléans-Banen, har (1901) 4661 Indb. og driver
Industri (Jernstøberi, Oliemøller) samt Handel
med Vin, Korn og andre Landbrugsprodukter. I
Nærheden ligger Rester af et Slot fra 15. Aarh.,
sløjfet af Henrik IV.
<i>G. Ht.</i>
</chapter>

<chapter name="anceps">
<b>anceps</b> (lat.), dobbelt, tvetydig; med Udtrykket
a. betegner man, at en Stavelse efter
Omstændighederne enten kan være lang ell. kort
(Tegnet ⏓); i Metrikken er <i>syllaba a.</i> en Plads i en
Verselinie, som, uden Brud paa Rytmen, kan
udfyldes lige saa godt med en kort som med en
lang Stavelse; den sidste Stavelse i en Verselinie
er saaledes <i>a</i>.
</chapter>

<chapter name="Ancher, Anna Kirstine">
<b>Ancher,</b> <sp>Anna Kirstine</sp>, f. Brøndum,
dansk Genremalerinde, f. 18. Aug. 1859 i Skagen,
hvor hendes Fader var Hotelejer. Allerede som
Barn viste hun Anlæg for Kunsten, og da fl. af
de Malere, der besøgte hendes Hjem, opmuntrede
dertil, blev hun i en Alder af 16 Aar sendt
til Kbhvn for at uddannes paa V. Kyhn's
Tegneskole. Paa Juleudstillingen 1879 udstillede hun
sit første lille Arbejde, og næste Foraar et
»Portræt af en gammel Kone«, der vandt alle
kyndiges Bifald, ikke mindre ved den overordentlig
dygtige Behandling af Pastelfarverne end ved
den smukke og personlige Opfattelse af
Modellen. Efter 1880 at have ægtet Maleren Michael
Ancher vedblev hun at udstille, væsentlig
mindre, Billeder med en enkelt ell. et Par Figurer,
Kunstværker, der gennemgaaende udmærker sig
ved dyb poetisk Stemning, fin Karakteristik og
ualmindelig skøn koloristisk Holdning. Som
Hovedværker kan nævnes »Maageplukkerne« (1883)
samt fl. af de i Beg. af Halvfemserne og senere
udstillede Interiører med Figurer. Til
Kunstmuseet har hun solgt to af sine Hovedværker,
»En Begravelse« og »Julegæssene plukkes«; det
udmærkede Portræt af hendes Mand er malet
efter Bestilling af Udstillingskomiteen og
ophængt paa Charlottenborg; ogsaa i fl. af
Provinsmuseerne er hun smukt repræsenteret. Af
hendes senere Produktion, der gennemgaaende
betegner en stærk Udvikling, navnlig i Henseende
til malerisk Kraft og Finhed, bør endvidere
nævnes: »Bordbønnen«, Billedet af »Kyhn i sit
Atelier«, det i Farven saa indtagende
»Morgenfrokost før Jagten«, »Altergang i Skagens Kirke«
med den dybtgaaende og ærlige Karakteristik af
de skildrede Personer, og en Rk. fine og
stemningsfulde Solskinsinteriører.
<i>S. M.</i>
</chapter>

<chapter name="Ancher, Michael Peter">
<b>Ancher,</b> <sp>Michael Peter</sp>, dansk
Genremaler, f. i Rutsker Sogn paa Bornholm 9. Juli
1849. Opr. var han bestemt til Studeringerne;
men da hans Forældre sad i smaa Kaar, lykkedes
det ham ikke at bringe disse til Afslutning, og
han blev anbragt som Skriver paa Kalø
Godskontor. Der fik han Lejlighed til at se et Par
tilrejsende Maleres Studier, og Lysten til at blive
Kunstner vaktes derved i ham; 1871 blev han
Elev af Kunstakademiet og arbejdede der til 1875
uden dog at opnaa Afgangsbevis. Sit første
Maleri, »En jysk Barselstue«, udstillede han 1874;
to Aar senere vakte hans figurrige Komposition
»Fiskere, som i Uvejr iagttager de forbisejlende
