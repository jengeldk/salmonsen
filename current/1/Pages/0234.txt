ind mellem Kanonens Bagende og Rapertens
Bund. Først langt senere erstattedes Kilen af
en <sp>Højderetningsskrue</sp>, som havde
Møtrik i Rapertens Bundflade, og hvis runde
Hoved, paa hvilket Kanonens Bagende hvilede,
(Kanonen havde Bagvægt), var forsynet med
Arme til Skruens Drejning.

<img>Gaffelpivotaffutage. 57 mm Hotchkiss Patronkanon.</img>

Meget korte Kanoner, de saakaldte
<sp>Morterer</sp>, installeredes paa særlig dertil indrettede
Fartøjer (Morterbatterier, Bombarderbatterier);
thi da Morteren skød med meget høj Elevation
(50°—60°), maatte Underlaget være særlig
stærkt. Elevationen kunde ikke ændres, saa
at hele Skibet maatte flyttes, naar Afstanden
skulde forandres.

I Midten af 19. Aarh. anbragtes Skibsraperten
glidende eller rullende paa en <sp>Slæde</sp> med
skraat stillede Slædebjælker. Mekaniske
Betjeningsorganer indførtes til at give Kanonen
Side- og Højderetning samt til Ammunitionstilførsel.
For at standse Kanonens Rekyl blev der anbragt
særlige Bremsningsmidler — de saakaldte
Friktionsbremser. Disse blev ved Bagladekanonernes
Indførelse (i den danske Marine 1876) erstattede
med hydrauliske Bremser, hvor Rekylen
modvirkes ved, at Kanonen trækker et Stempel med
smaa Gennemboringer gennem en med Vædske
fyldt Cylinder. Herved kan Rekylen, og
derigennem Slæden, gøres kortere, hvorved der
spares Vægt og Plads.

I den nyere Tid anbringes alle Skibskanoner
i <sp>Kappeaffutager</sp>, ɔ: Kanonen har ingen
Tapper, men omsluttes fra lidt foran Bagenden
til lidt foran Tyngdepunktet af et ret svært
Rør, Kappen. Denne bærer Tapperne, hvormed
den hviler i en Underaffutering. Højderetningen
gives ved et Højderetningsapparat, der
bestaar af en ell. to Tandbuer, anbragte bagtil paa
Kappens Sider og ved Hjælp af Tandhjul i
Forbindelse med Stillehjul paa Underaffuteringen.
Kappens Drejning medfører altsaa Drejning af
Kanonen, og da denne glider i Kappen under Rekylen, der
saaledes finder Sted i Skudretningen, maa Kanonen
atter bringes frem i Skudstillingen ved et særligt
Frembringerapparat (Fjeder ell. sammentrykket
Luft).

<img>Skibsaffutage.</img>

Moderne Skibsaffutager deles i <sp>Taarnaffutager</sp>,
<sp>Kasemataffutager</sp> og <sp>Affutager paa aabent Dæk</sp>.
I Taarnene er
