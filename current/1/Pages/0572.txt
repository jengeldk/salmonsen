Festreduktionen 1770 henlagdes den til den
første Søndag efter hvert Aars 1. Novbr.
<i>L. M.</i>
</chapter>

<chapter name="Allehelgens-Øer (se Iles des Saintes)">
<b>Allehelgens-Øer,</b> se <sp>Iles des Saintes</sp>.
</chapter>

<chapter name="Allemand, l', Fr. og L.">
<b>Allemand,</b> l' [l-al↱mã], Fr. og L., se <sp>L'Allemand</sp>.
</chapter>

<chapter name="Allemand, Louis">
<b>Allemand,</b> d' [d-al↱mã] (<sp>Aleman</sp>), <sp>Louis</sp>,
(1390—1450), hørte til en adelig Slægt, blev
Biskop forskellige St., til sidst Ærkebiskop af
Arles og (1426) Kardinal. Ivrig for Bedring af
det kirkelige Liv (»Reformation paa Hoved og
Lemmer«) optraadte han med megen Kraft paa
det store Kirkemøde i Basel og fik gennemført
fl. Bestemmelser, der skulde indskrænke Pavens
Magt; da Pave Eugenius IV vilde flytte Kirkemødet
til Italien, hvor han havde langt større
Indflydelse, og drog nogle af Deltagerne til sig
i Ferrara, blev A. valgt til Basel-Mødets Leder
og holdt det oppe, idet Paven blev erklæret
suspenderet (1438). Da Eugenius IV nu bandlyste
dets Deltagere, erklærede de ham for afsat
og valgte en ny Pave, Felix V (1439). Eugenius
svarede med at frakende A. hans Værdigheder;
men hans Efterfølger Nikolaus V, som blev
godkendt af Basel-Mødet, gengav ham dem og
gjorde ham til sin Legat i Tyskland. A. saa den
Forsamling, han saa stolt havde ledet, skrumpe
ind og opløses (1449). Han trak sig tilbage til
sit Ærkestift og nøjedes med i denne snævrere
Kreds at arbejde for den Kirketugt, som han
ikke havde kunnet gennemføre i det store. Paa
Lærens Omraade var han ikke reformatorisk
sindet. Basel-Mødet udtalte sig for Maria's
Syndfrihed, og han modtog Hvervet at udarbejde en
Liturgi til Mindefesten for hendes ubesmittede
Undfangelse (1439). I Rom tilgav man ham
hans Opposition; 1527 tillod Paven endog, at
han maatte æres som salig.
<i>H. O.</i>
</chapter>

<chapter name="Allemande">
<b>Allemande</b> [fr. al↱mã.d], oprindelig Navnet
paa en Dans af tysk Oprindelse i 4/4's Takt og
langsomt Tempo; i 17. Aarh. bredte den sig til
Frankrig, England og Spanien. Som de fleste
andre af den Tids Karakter-Danse gik den ogsaa
over i Instrumentalmusikken og forekommer som
Led i den gamle Musikform, Suiten, som den
udvikledes af Corelli, Couperin, Händel, Bach
o. s. v. — Navnet A. knyttes senere til den tyske
Vals i 3/4 ell. 3/8's Takt.
<i>S. L.</i>
</chapter>

<chapter name="alle Mands Tørn">
<b>alle Mands Tørn</b> (Søv.), Udtryk, der bruges
om Bord ved forefaldende Arbejder, hvor alle
Mand skal arbejde sammen.
</chapter>

<chapter name="Allemontit (se Antimonarsen)">
<b>Allemontit,</b> se <sp>Antimonarsen</sp>.
</chapter>

<chapter name="Allen, Bog of">
<b>Allen, Bog of</b> [↱båg-<sub>ə</sub>v-↱ä£<sub>i</sub>n], store
Tørvemoser, dækkende c. 1000 km<sup>2</sup> midt i Irland,
mellem Shannon-Floden og Dublin, i Kildare, Kings
County, Queens County og Westmeath. De ligger
gennemsnitlig 75 m o. H., Tørvemassen er
gennemsnitlig 8 m tyk og hviler paa Ler og
Mergel. De gennemskæres af Grand-Canal og
Royal-Canal og sender Floderne Barrow mod
S. og Boyne mod Ø.
<i>G. Ht.</i>
</chapter>

<chapter name="Allen, Grant">
<b>Allen</b> [↱ä£<sub>i</sub>n], <sp>Grant</sp>, eng. Naturforsker og
Romanforfatter, f. 24. Febr 1848 i Kingston i
Kanada; d. Oktbr 1899. Han var en ivrig
Tilhænger af Darwinismen og optraadte som
dennes Talsmand i en Rk. Skr.: <i>The Evolutionist at
large, Force and Energy</i> etc. Senere optraadte
han som Romanforfatter og skrev i Løbet af
15 Aar over 30 Romaner, hvoraf fl. er overs.
paa Dansk, og af hvilke de mest kendte er:
<i>What is bred in the bone</i> (Hvad i Kødet er
baaret) og Tendensromanen <i>The Woman who
did</i> (Kvinden, som vovede det). Efter hans
Død udg. E. Clodd hans Biografi (1900).
<i>I. O.</i>
</chapter>

<chapter name="Allen, James Lane">
<b>Allen</b> [↱ä£<sub>i</sub>n], <sp>James Lane</sp>, amer.
Romanforfatter, er født i Kentucky 1849 var en Tid
Lærer i Latin og Engelsk ved en højere Skole
i Virginia, men har siden 1886 helliget sig
udelukkende til Litteraturen. Scenen for hans
Romaner er for største Delen henlagt til hans
Fødeegn, Kentucky. Han har skrevet: <i>The
Kentucky Cardinal</i> (1894); <i>Aftermath</i> (1895); <i>A
Summer in Arcady</i> (1896); <i>The Choir Invisible</i> (1897);
<i>The Reign of Law</i> (1898). Denne sidste er overs.
paa Dansk af Bay (1903) under Titelen »Strænge
Love«.
<i>I. O.</i>
</chapter>

<chapter name="Allen, Karl Ferdinand">
<b>Allen,</b> <sp>Karl Ferdinand</sp>, dansk
Historiker, f. i Kbhvn 23. Apr. 1811, d. 27. Decbr 1871.
Faderen var Sølvpletterer, en indvandret Skotte,
Moderen en jysk Bondedatter. De fattige
Forældre holdt med store Ofre den lærelystne Søn
til Bogen; han blev Student 1830 og tog teol.
Attestats 1836. I s. A. udsatte Selskabet for
Efterslægten en Prisopgave om en Danmarks
Historie, hvori Vægten skulde lægges paa den
indre Udvikling, og A., hvis Hovedinteresse
Historien allerede længe havde været, vandt
Prisen; saaledes fremkom hans »Haandbog i
Fædrelandets Historie«, der udkom 1840 (8. Udg. 1881).
Dette Skrift var helt igennem paalideligt og
grundigt, og det ragede højt op over sine
Forgængere ved den omhyggelige Fremdragen af
Samfundstilstanden og dens successive
Omdannelse. Skrevet i den frembrydende
Frihedsperiode bærer Bogen stærke Mærker heraf; det
var A.'s Grundtanke, at Danmark i Oldtiden
havde haft folkelig Frihed, og at Hovedsummen
af den flg. Tids Historie var en Fjernelse herfra,
der naaede sit Højdepunkt under Adelsvælden,
og saa atter en Tilnærmelse dertil, som nu var
nær ved at naa sit Maal. Dette Grundsyn tog for
udelukkende Sigte paa det politiske, medens
det oversaa det sociale i Udviklingen, og det
gjorde Forfatteren noget ubillig i Værdsættelsen
baade af Adelen og af Enevælden i Danmark;
men det var et stort Helhedsblik ud over
Danmarks Fortid, der ganske passede til Tidens
Krav, og A.'s Haandbog blev middelbart ell.
umiddelbart en Hovedfaktor i det danske Folks
politiske Opdragelse, normerende Grundopfattelsen
af de store Linier i Fædrelandets Historie;
som saadan har den i den siden forløbne Tid
ikke fundet nogen Afløser. I de flg. Aar

<img>K. F. Allen.</img>
