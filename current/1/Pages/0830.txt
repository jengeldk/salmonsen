han knyttedes 1867. Under den fr.-tyske Krig
1870—71 opholdt han sig ved den tyske Hær,
og gav ved sin Tilbagekomst til Rusland
Anledning til Dannelsen af særlige Militærjernbaneafdelinger.
1875 kom han i Spidsen for det russ.
Militærjernbanevæsen og ledede i Krigen 1877—78
fl. vigtige Troppetransporter, 1880 deltog han i
Ekspeditionen mod Teke-Turkmenerne og
ledede derefter Jernbaneanlægget fra det kaspiske
Hav til Kisil-arwat, som han 1885—88 førte
videre til Samarkand (se nærmere
<sp>Transkaspiske Jernbane</sp>). 1891 stod A. i
Spidsen for Komiteen til Anlægget af den
transsiberiske Jernbane.
<i>B. P. B.</i>
</chapter>

<chapter name="Annenkov, Pável Vasíljevitsch">
<b>Annenkov</b> [↱an<sub>je</sub>nk<sub>å</sub>f], <sp>Pável Vasíljevitsch</sp>,
russ. Litteraturhistoriker og litterær Kritiker,
f. 1813 i Moskva, d. 1887 i Dresden. A.'s Bet.
som Litteraturhistoriker beror for en stor Del
paa, at han levede i litterære Kredse og var
personlig Bekendt ell. Ven af fl. af sin Tids
berømteste russiske Forfattere. I hans
»Erindringer og kritiske Skitser« (1877—81) findes
vigtige Bidrag til Tidens Litteraturhistorie. Hans
vigtigste Arbejde var en kritisk Udgave af
Puschkin's Værker (Skt Petersborg 1855—57),
hvis første Bd indeholder en Samling
overordentlig værdifuldt Materiale til Digterens
Biografi. En enkelt Periode i Puschkin's Liv har
A. senere fremstillet i »A. S. Puschkin paa
Alexander I's Tid« (Skt Petersborg 1874).
<i>H. C-e.</i>
</chapter>

<chapter name="Annen-Wullen">
<b>Annen-Wullen</b> [↱a-], Landsby og Sogn i den
preussiske Prov. Westfalen 10 km SSV. f.
Dortmund, har (1910) 13690 Indb., Støbestaalsfabrikker,
Glashytter, Lervarefabrikker og betydelige
Kulgruber. Der findes en evangelisk og en kat.
Kirke.
<i>G. Ht.</i>
</chapter>

<chapter name="Annerstedt, Claes">
<b>Annerstedt,</b> <sp>Claes</sp>, sv. Historiker, f. 7. Juni
1839 i Upsala, 1868 Docent i Historie ved sin
Fødebys Universitet, 1879—1881 ekstraordinær
Prof. i samme Fag. I sin Udgave af <i>Scriptores
rerum Svecicarum medii aevi</i> (1871 og 1876) viste
han sig som en ypperlig Kender af Nordens
Historie i Middelalderen. 1878—79 var han Redaktør
af »Nordiskt tidskrift«. Af Upsala Universitets
Biblioteks Udvikling har han gjort sig særlig
fortjent; han var dets Chef 1883—1904. Et mægtigt
Værk er da ogsaa hans »Upsala Universitets
historia«, hvis første Del udkom 1877, og hvis
tredie og sidste Del (som gaar til 1792) 1914
foreligger færdigt. 1877 tildelte »Svenska Akademien«
ham Karl Johan's Præmie for litterære
Fortjenester, 1901 blev han selv Medlem af
Akademiet. 1878 blev han den første Indehaver
af Oscar II's Jubelfest-Donation. A. er Medlem
af talrige lærde Samfund. Desuden har han
været en ivrig Kommunalpolitiker og 1901—07
Formand for Upsala Amtsraad.
<i>A. M. D.</i>
</chapter>

<chapter name="Annerstedt, Per Samuel Ludvig">
<b>Annerstedt,</b> <sp>Per Samuel Ludvig</sp>, sv.
Retslærd og Politiker, f. 7. Aug. 1836, d. 20.
Novbr 1904. 1865 blev A. Lærer ved Upsalas
Universitet i Nationaløkonomi, Folkeret samt
sv. Stats- og Specialret, 1876 Prof. smst. i
Kriminal- og Procesret. 1877 overgik A. til
Justitsministeriet som Kontorchef, senere
Departementschef. I mange Aar deltog den højtansete
Jurist i talrige Kommissioners Arbejde med vigtige
Lovudkast, ligesom han var den ene af Sveriges
Repræsentanter i Forhandlingerne 1879 om en
fællesnordisk Veksellov. Efter en kort Tid at
have været Medlem af Højesteret, blev han
1884 Medlem af »Nya lagberedningen« og bidrog
derved til Udarbejdelsen af mange betydningsfulde
Love. 1890—1904 var han Medlem af Første
Kammer. Som Justitsminister (1896—1901) i det
første Boströmske Ministerium gennemførte han
flere vigtige Love. A. beklædte mange andre
offentlige Hverv, saaledes var han fra 1887
Formand i den svenske Styrelse for de nordiske
Juristmøder og blev 1903 Medlem af
Voldgiftsdomstolen i Haag. Af hans juridiske Værker
kan nævnes »Skall sakförareverksamheten
betraktas såsom ett fritt yrke?« (1872), »Om
domarens processledande verksamhet« (1875) og
»Om handelsdomstolar« (1879).
<i>A. M. D.</i>
</chapter>

<chapter name="Annesley-">
<b>Annesley-</b> [↱änz£i] ell. <sp>Ansleybugten</sp>
den eng. Benævnelse for Adulis- ell. Sula-Bugten
(s. d.) paa Vestkysten af det røde Hav.
</chapter>

<chapter name="anni">
<b>anni</b> (lat.), Aarets (af <i>annus</i>, Aar) ; se i øvrigt
Forkortelser under Bogstavet A.
</chapter>

<chapter name="annihilere">
<b>annihilere</b> (af fr. <i>annihiler</i> [-↱le], af lat. <i>nihil</i>),
gøre til intet, erklære ugyldig. <sp>Annihilatión</sp>,
<sp>Annihiléring</sp>, den Handling, at annihilere.
</chapter>

<chapter name="Annikeris">
<b>Annikeris</b> fra Kyrene, græsk Filosof af den
kyrenaiske Skole, levede i Alexandria paa
Ptolemaios I's Tid. Han afveg kun lidet fra sin
Skoles Lære, idet han blot hævdede, at der til
Sympatien er knyttet en særlig Lystfølelse,
saaledes at Venskab, Kærlighed og Taknemmelighed
har en selvstændig Værdi, ogsaa bortset fra
den praktiske Nytte, disse Følelser kan gøre.
A. betegner hermed en Reaktion mod
Kyrenaikernes Hedonisme, der var ført ud i meget
vidtgaaende Konsekvenser, saa at den kun fandt
den attraaværdige Lystfølelse i det rent legemlige
Velbefindende.
<i>W. N.</i>
</chapter>

<chapter name="Anniston">
<b>Anniston</b> [↱än<sub>i</sub>st<sub>ə</sub>n], By i U. S. A., Stat
Alabama, ligger 148 km N. f. Montgomery, 274 m
o. H. ved Banen fra Selma til Rom. (1910) 12794
Indb. A. er opstaaet siden 1880 p. Gr. a. Egnens
vigtige Jernminer og driver betydelig
Jernudsmeltning og Industri.
</chapter>

<chapter name="anniversaria">
<b>anniversaria</b> (lat.), aarlig Fest, især til Ære
for Afdøde. Hos Romerne i Oldtiden fejredes
A. med Dødningeofre (<i>inferiae</i>), i den kat. Kirke
med Sjælemesser.
</chapter>

<chapter name="Anniviers, Val d'">
<b>Anniviers</b> <sp>Val d'</sp>, [val-d-ani↱vje], (tysk
<sp>Eivisch</sp> ell. <sp>Einfischtal</sp>), en snæver,
skovrig Dal i det schweiziske Kanton Wallis,
gennemstrømmet af Rhones Biflod Navigenze
(Usens), der kommer fra tre Isbræer i Dalens
øvre Parti. A. er maaske den mest naturskønne
af Schweiz' Dale og stærkt besøgt af Turister.
Den har c. 2200 kat. og fransktalende Indb.,
som i Aarets Løb fører et ejendommeligt
nomadiserende Liv mellem Alpegræsgangene og
Rhone-Dalens Vinhaver.
<i>G. Ht.</i>
</chapter>

<chapter name="anno">
<b>anno</b> (lat., Ablativ Sing. af <i>annus</i>), i Aaret;
se i øvrigt Forkortelser under Bogstavet A.
</chapter>

<chapter name="Anno II">
<b>Anno II,</b> Ærkebiskop af Köln (1056—1075),
hævede efter Kejser Henrik III's Død sin Magt
til enestaaende Højde. Ved Mødet i Kaiserswerth
1062 lokkede han den unge Kong Henrik IV
om Bord paa sit Skib og bortførte ham som
Fange. Storbisperne vedtog samtidig, at den
Biskop, i hvis Stift Kongebarnet var, skulde lede
hans Opdragelse og styre Riget, og det blev A.
