af en regelmæssig forekommende Vending, i
hvilken Udstederen anmoder den fremmede
Regering om at skænke Gesandtens Forsikringer
Tiltro. Kreditivet overrækker Gesandten i
højtidelig Audiens til vedkommende Statsoverhoved
ell., hvis han som <i>Chargé d'affaires</i> kun er
akkrediteret hos Udenrigsministeren, til denne.
Naar Gesandten kun har det Hverv at
forhandle om et enkelt bestemt Forhold, erstattes
Kreditivet af en Fuldmagt (<i>plein-pouvoir</i>).
<i>P. J. J.</i>
</chapter>

<chapter name="Akkumulation">
<b>Akkumulation</b> (lat.), Ophobning,
Sammenhobning: <sp>akkumulere</sp>, sammenhobe,
opdynge.
</chapter>

<chapter name="Akkumulatorer">
<b>Akkumulatorer,</b> 1) (hydrauliske) er Samlere
for Trykvand i hydrauliske Kraftoverføringsanlæg,
og tjener til at udligne Forskellene
mellem Trykvandspumpernes Ydelse og
Arbejdsmaskinernes Forbrug; se i øvrigt <sp>Hydraulisk
Kraftoverføring</sp>.
<i>E. Th.</i>

2) (elektriske) er et elektrokemisk Apparat,
som ved Ladning modtager elektrisk Energi
og ved Udladning afgiver elektrisk Energi. Det
er ikke ligefrem Elektriciteten, der opsamles,
men der er til Ladningen knyttet kemiske
Omdannelser, som ved Udladningen gaar tilbage
igen. Den opsamlede Energi er følgelig til
Stede som kem. Energi. Den almindeligst
anvendte A. er <sp>Blyakkumulatoren</sp>, som
i sin simpleste Form bestaar af to Blyplader,
nedsatte i et Glas med fortyndet Svovlsyre,
hvilket dog først bliver til en brugelig A., naar
Pladerne er »formerede«. Den første egl. A.
fremstilledes af <sp>Planté</sp> (1859). Planté
»formerede« Pladerne ved langsomme Ladninger
og Udladninger i svag Svovlsyreopløsning;
derved bliver den positive Plades Overflade indtil
en vis Dybde omdannet til aktiv Masse, der,
naar Pladen er opladet, i det væsentlige bestaar
af Blyoverilte. Naar de samme Processer
gentages med modsat Strømretning, vil ogsaa den
anden Plade blive formeret. Naar Pladerne
derefter benyttes normalt, vil i opladet Tilstand
den positive Plades aktive Masse i det
væsentlige bestaa af Blyoverilte, medens den negative
Plades aktive Masse bestaar af Blysvamp. Ved
Udladning omdannes efterhaanden den aktive
Masse af begge Plader til Blysulfat. Til
Sulfatdannelsen forbruges noget af Svovlsyren, hvis
Koncentration derfor falder under Udladning.
Ved Ladning gaar alle Processer den modsatte
Vej, Syrekoncentrationen stiger, og Sulfatet i
begge Plader omdannes, i den positive Plade
til Blyoverilte, i den negative Plade til
Blysvamp. Den positive Plade er da meget mørk,
næsten sort, den negative Plade lysegraa.

<img>Fig. 1. Udsnit af en Overfladeplade.</img>

Plader af væsentlig samme Slags som Planté's
anvendes endnu, men man giver dem en stor
Overflade, idet man f. Eks. støber dem med
en Mængde fine Ribber paa Højkant (Fig. 1).
Saadanne Plader kaldes <sp>Overfladeplader</sp>.
Formeringsprocessen foregaar nu ved en enkelt Opladning, idet
der til Syreopløsningen sættes visse Kemikalier.
Fig. 2 viser en moderne Overfladeplade.

<img>Fig. 2. Positiv Overfladeplade.</img>

1880 fik <sp>Faure</sp> den Idé i Stedet for
»formerede« Plader at anvende rene Blyplader belagte
med et Lag af passende Blyforbindelser. Dette
var Beg. til den anden Hovedtype af Plader,
<sp>fyldte Plader</sp> ell. <sp>Masseplader</sp>. En
moderne Masseplade ses paa Fig. 3. Den bestaar
af et Skelet af Blyribber, hvori er indsat
firkantede Briketter af en Masse bestaaende af
Blyforbindelser sammenholdt ved et ell. andet
Bindemiddel. Pladen, Fig. 3. har 64 saadanne
Briketter, hver c. 4 cm x 4 cm. Yderst er
Briketterne dækkede med en tynd perforeret
Blyplade. Hyppigt benytter man Overfladeplader
som positive Plader, og Masseplader som
negative Plader. Man kan ogsaa anvende enten
Overfladeplader alene ell. Masseplader alene til
begge Polariteter.

<img>Fig. 3. Negativ Masseplade.</img>

I en enkelt <sp>Akkumulatorcelle</sp> er der
mindst 1 positiv og 2 negative Plader. Fig. 4
viser en saadan mindre Celle. I Regelen
er der fl. afvekslende positive og negative
Plader. Alle positive for sig og alle
negative for sig er da indbyrdes forbundne
ved en Blyskinne. Medens smaa Celler
i Regelen har Glasbeholdere, er store
Celler anbragte i blybeslaaede Trækasser.
Fig. 5 viser en saadan stor Celle. Den
har 25 positive og 26 negative Plader,
Pladestørrelse 50 cm x 50 cm. Cellens hele
Vægt er c. 2000 kg. Den kan give 2500
Amp. i 3 Timer. Dens Kapacitet er altsaa 7500
Ampèretimer.

<img>Fig. 4. Lille Akkumulatorcelle.</img>

En enkelt Akkumulatorcelle giver en Spænding
af c. 2 Volt, Ved Ladning med fuld Strøm
stiger Spændingen til c. 2,7 Volt. Ved
Udladning med fuld Strøm er det tilladt at lade
Spændingen gaa ned til 1,85 Volt.
