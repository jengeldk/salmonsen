sin Afsked fra Krigstjenesten og bosatte sig i
Turin for udelukkende at hellige sig Litteraturen.
Han havde allerede den Gang vundet
stor Popularitet ved sin Bog <i>Bozzetti della vita
militare</i> (1868), en Rk. Skitser og Noveller, til
Dels Selvoplevelser, fortalte med elskværdigt
Lune, men af og til vel sentimentale (oversatte
paa Dansk af S. Bauditz, 2 Bd, Kbhvn 1880—85).
Mange af hans Skrifter er livlige
Rejsebeskrivelser som <i>La Spagna</i> (1873), <i>Ricordi di
Londra</i> (1874), <i>Olanda</i> (s. A.), <i>Marocco</i> (1875),
<i>Costantinopoli</i> (1877), <i>Ricordi di Parigi</i> (1879).
Desuden kan nævnes <i>Novelle</i> (1872), <i>Pagine
sparse</i> (1875, med en smuk Skildring af et
Besøg hos Alessandro Manzoni, af hvem A. er
meget paavirket), <i>Ritratti letterarii</i> (1881), <i>Alle
porte d'Italia, Le tre capitali</i>, en Samling Poesie
og Børnebogen <i>Cuore</i> (1886), der gjorde stor
Lykke, er udkommet i mangfoldige Oplag og er
oversat bl. a. paa Norsk under Titelen »Hjertet
paa rette Sted«. I sine senere Bøger som <i>Sull'
Oceano, Il romanzo d'un maestro, La carrozza di
tutti</i>, tager A. de sociale Forhold op til
Behandling og gør sig til Talsmand for de Smaa og
Undertrykte i Samfundet. Hans Bog <i>L'Idioma
gentile</i> (1905) er en Lovprisning af det italienske
Sprog. Foruden <i>La vita militare</i> er fl. af hans
Bøger oversatte paa Dansk, nemlig »Spanien og
Spanierne« (1887), »Konstantinopel« (1888) og
»Holland« (1889), de to sidste ved Helene
Jakobson.
<i>(E. G.) E. M-r.</i>
</chapter>

<chapter name="Amiconi (se Amigoni)">
<b>Amiconi,</b> se <sp>Amigoni</sp>.
</chapter>

<chapter name="amictus">
<b>amictus</b> (lat.), i Kirkesproget (ensbetydende
med <i>humerale</i>, Skuldertørklæde) et langt,
firkantet, med Baand forsynet Stykke Lærred, som
Præsten under Udøvelsen af sit Embede lægger over
Nakke og Skuldre og binder sammen over Brystet.
</chapter>

<chapter name="amicus">
<b>amicus</b> (lat.), Ven. <i>amicus Plato, magis amica
veritas</i>, »dyrebar er Plato mig, dog mere
dyrebar Sandheden«, anvendes som et Ordsprog.
</chapter>

<chapter name="Amidam">
<b>Amidam</b> [↱a´-?] er paa enkelte Steder
Benævnelse for Stivelse (ligesom Amidon, Amydon
o. fl.) og benyttes bl. a. ofte paa
Hamburg-Prislisterne.
</chapter>

<chapter name="Amider">
<b>Amider,</b> en Gruppe af Forbindelser, der
afledes af Ammoniak, NH<sub>3</sub>, derved at eet ell. fl.
Brintatomer erstattes af Syreradikaler, ell. af
Syrer, derved at Hydroxylgruppen i disses
Karboxylgruppe, COOH, erstattes af NH<sub>2</sub>; de kan
betragtes som Anhydrider af Syrer og
Ammoniak: C<sub>2</sub>H<sub>3</sub>O.OH+NH<sub>3</sub>÷H<sub>2</sub>O=C<sub>2</sub>H<sub>3</sub>O.NH<sub>2</sub>. De
enbasiske Syrers A., <sp>Monamider</sp>, er
primære, sekundære (<sp>Imider</sp>) ell. tertiære, alt
efter som 1, 2 ell. 3 Brintatomer i Ammoniak
erstattes af Syreradikal; de sekundære og tertiære
A. kan indeholde forsk. Syreradikaler.
Monamider kan fremstilles ved Destillation af
Syrernes Ammoniumsalte; saaledes giver Ammoniumacetat
ved Destillation Acetamid: C<sub>2</sub>H<sub>3</sub>O.ONH<sub>4</sub> = C<sub>2</sub>H<sub>3</sub>O.NH<sub>2</sub>+H<sub>2</sub>O; de dannes ogsaa ved
Indvirkning af Ammoniak paa Syreradikalernes
Klorider ell. paa de sammensatte Æterarter ell.
Syreanhydriderne. Anvender man ved Fremstillingen
primære Aminer i Stedet for Ammoniak,
dannes A., der foruden Syreradikalet tillige
indeholder 1 ell. 2 Alkoholradikaler i Stedet for
Ammoniakkens Brint. <sp>Sekundære</sp> A. dannes
ved Indvirkning af Klorbrinte paa de primære
ell. ved Indvirkning af Syrer paa Nitrilerne;
<sp>tertiære</sp> A. dannes af Nitriler og
Syreanhydrider. A. er hyppigst krystallinske,
flygtige, opløselige i Alkohol og Æter; de primære
A. danner med Syrer ubestandige Forbindelser;
de sekundære reagerer surt og danner Salte; de
tertiære er indifferente. Ved Indvirkning af
kogende Vand og Alkalier giver A. den
tilsvarende Syres Ammoniumsalt, medens de ved
Ophedning med Fosforsyreanhydrid giver Nitriler:
C<sub>2</sub>H<sub>3</sub>O.NH<sub>2</sub>÷H<sub>2</sub>O = CH<sub>3</sub>.CN (Acetonitril),
idet de herved mister Vand. Naar A. indeholder
Alkoholradikaler, giver de, naar de optager
Vand, vedk. Syre og den til Alkoholradikalet
svarende Aminbase. — Erstattes i en to- ell.
flerbasisk Syre en Hydroxylgruppe med NH<sub>2</sub>,
dannes en <sp>Aminsyre</sp>; erstattes i en tobasisk
Syre begge Karboxylgruppers Hydroxyl med
2NH<sub>2</sub>, opstaar et Diamid, f. Eks.:
<table>
<td>CO.NH<sub>2</sub><td>CONH<sub>2</sub>
<td>COOH<td>CONH<sub>2</sub>
<td>Oxaminsyre<td>Oxamid.
</table>

<sp>Aminsyrer</sp> dannes bl. a. ved Ophedning
af vedk. Syres sure Ammoniaksalt og ved
Indvirkning af Syrer ell. Baser paa Imider; de er
hyppigst krystallinske, danner Salte og
Æterarter (Amethaner). <sp>Diamider</sp> fremstilles
analogt med Monamiderne og ligner disse;
ophedes de med de sure Ammoniaksalte, faas
<sp>Imider</sp>. Trebasiske Syrer kan give en
Monaminsyre, en Diaminsyre og et Triamid.
<i>O. C.</i>
</chapter>

<chapter name="Amidiner">
<b>Amidiner</b> er en Gruppe organiske Baser, der
dannes af Amiderne, idet et Iltatom erstattes af
den togyldige Gruppe NH; Acetamid, CH<sub>3</sub>.CO.NH<sub>2</sub>,
giver saaledes Ætenylamidin, CH<sub>3</sub>.C(NH).NH<sub>2</sub>.
De indeholder altsaa Amidgruppen NH<sub>2</sub> og
Imidgruppen NH bundne til samme Kulstofatom.
A. er ubestandige og gaar, naar de optager Vand,
let over til Amider under Udskillelse af
Ammoniak.
<i>O. C.</i>
</chapter>

<chapter name="Amidobenzol (se Anilin)">
<b>Amidobenzol,</b> se <sp>Anilin</sp>.
</chapter>

<chapter name="Amidol">
<b>Amidol</b> er det saltsure Salt af <sp>Diamidofenol</sp>,
C<sub>6</sub>H<sub>3</sub>(OH)(NH<sub>2</sub>)<sub>2</sub>; det finder Anvendelse
i Fotografien. Blandet med Natriumsulfit giver
det nemlig en kraftigt og klart arbejdende
»Fremkalder«.
<i>O. C.</i>
</chapter>

<chapter name="Amidonaftalin (se Naftylamin)">
<b>Amidonaftalin,</b> se <sp>Naftylamin</sp>.
</chapter>

<chapter name="Amidotoluol (se Toluidin)">
<b>Amidotoluol,</b> se <sp>Toluidin</sp>.
</chapter>

<chapter name="Amiel, Henri Frédéric">
<b>Amiel</b> [a↱m<sub>i</sub>æl], <sp>Henri Frédéric</sp>,
fransk-schweizisk Forfatter, f. 27. Septbr 1821 i Genève,
d. 11. Maj 1881 som Prof. i Filosofi smst. A. har
dels udg. fagvidenskabelige Værker: <i>Du
mouvement littéraire dans la Suisse romane</i> (Genève
1849), <i>Études sur l'Académie de Genève</i> (1859),
<i>Étude sur Mme de Staël</i> (1878) o. a., dels en
Række filosofiske Poesier: <sp>Grains de mil</sp> (1854),
<sp>Penseroso</sp> (1858), <sp>La part du rêve</sp> (1863),
<i>L'escalade de 1602</i> (1875), <i>Charles le téméraire</i>
(1876) og <i>Jour à jour, poésies intimes</i> (1880),
der imidlertid ikke naaede frem i Anerkendelsens
Lys. Derimod vakte de efter hans Død
udgivne <i>Fragments d'un journal intime</i> (2 Bd,
1883—84) betydelig Opsigt ved deres dybe
Skepticisme og sært farvede, drømmende
Inderlighed. Karakteristisk er hans egen Ytring:
»Analysen dræber den fri Villie og Drift. Det
Korn, som er malet til Mel, kan ikke mere
hverken spire ell. løfte sig«. Dagbogen er
