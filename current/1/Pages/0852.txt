10 % kvælstofholdige Stoffer, 3 % Fedtstoffer,
25 % Træstof, 40 % kvælstoffri Ekstraktivstoffer,
6 % Aske og 16 % Vand. Der saas 5—10
kg Frø pr. ha i Blanding med nøjsomme
Græsarter. Den angribes undertiden stærkt af en
Rustsvamp, <i>Uromyces Anthyllides</i>, samt af Kløverens
Bægersvamp (<i>Sclerotinia Trifoliorum</i>).
<i>K. H-n.</i>
</chapter>

<chapter name="anti-">
<b>anti-</b> [gr. an↱ti-], foran Vokaler <sp>ant</sp>-, gr.
Præposition, imod, i St. f., benyttes i en Mængde
Sammensætninger for at betegne en Modsætning
(Modstand, Stilling lige over for, omvendt
Orden). Bet. af de med a.- sammensatte Ord
fremgaar af det sidste Sammensætningsleds Bet.
Eks.: antikatolsk (fjendtlig mod Katolicismen),
antiklerikal, Antikritik, antiliberal, antiministeriel,
antimonarkisk o. s. v. I Medicinen er Ord,
sammensatte med a., Benævnelser paa
Lægemidler, der modvirker en Sygdom, f. Eks.
Antimetika, Ant(i)epileptika o. s. v.; i Grammatikken,
Metrikken og Retorikken Navne paa
Former, der danner en Modsætning til andre, f.
Eks. Antibacchius, Antiklimax o. s. v.; i
Geografien Navne, der betegner et lige over for
ell. modsat liggende Punkt, f. Eks. Libanon og
Antilibanon, Taurus og Antitaurus, arktisk og
antarktisk o. s. v. — Det a.-, som forekommer
i latinske og romanske Sammensætninger, er
den latinske Præposition <i>ante</i>, før, foran, f. Eks.
antecipere, antichambre.
</chapter>

<chapter name="Antiabolitionist">
<b>Antiabolitionist</b> [↱an-], en Modstander af
Afskaffelsen (Abolition) af en Institution; i
Særdeleshed en Modstander af Negerslaveriets
Afskaffelse.
</chapter>

<chapter name="Antiadiaforist">
<b>Antiadiaforist</b> [↱an-], den, der forkaster Læren
om <sp>Adiafora</sp>.
</chapter>

<chapter name="Antiapex (se Apex)">
<b>Antiapex</b> [↱an-], se <sp>Apex</sp>.
</chapter>

<chapter name="Antiarin">
<b>Antiarin,</b> et Stof, der forekommer i
Mælkesaften af <i>Antiaris toxicaria</i> Lesch., og som af
Beboerne af det indiske Arkipelag anvendes til
Pilegift.
<i>O. C.</i>
</chapter>

<chapter name="Antiaris">
<b>Antiaris</b> Lesch., Slægt af Morbærfam., Træer
med helrandede ell. savtakkede Blade, enkeltvis
siddende Hunblomster og Hanblomsterne i
skiveformede Stande. 5—6 Arter i Ostindien og det
indiske Arkipelag. <i>A. toxicaria</i> Lesch. (<i>Upastræ</i>
ell. <i>Ipo</i>) har hjemme paa Java og andre
Sunda-Øer; dets meget giftige Mælkesaft bruges til
Pileforgiftning. At Mennesker ell. Dyr, naar de
blot nærmer sig Træet, skulde blive dræbt, er
en Fabel.
<i>A. M.</i>
</chapter>

<chapter name="Antibacchius">
<b>Antibacchius</b> (<sp>Palimbacchius</sp>, gr.),
omvendt Bacchius, Versefod, bestaaende af to lange
og en kort Stavelse (——⏑); f. Eks. <i>saltare</i>,
Husmoder.
</chapter>

<chapter name="antibakteriel">
<b>antibakteriel</b> bruges i Immunitetslæren om
Serumfunktioner, der er rettede mod selve
Bakterien, ikke mod dennes Stofskifte- ell.
Sekretionsprodukter (Toksiner), (se nærmere
<sp>Antistof</sp>).
<i>O. T.</i>
</chapter>

<chapter name="Antibarbarus">
<b>Antibarbarus</b> (gr.), Titel paa Bøger til
Bekæmpelse af Barbarismer (s. d.).
</chapter>

<chapter name="Antibes">
<b>Antibes</b> [ã↱tib], Havnestad ved Middelhavet
i det fr. Dept Alpes-Maritimes, Arrondissement
Grasse, har (1906) 5730 Indb. (som Kommune:
11753). Havnen, som beskyttes af en 472 m lang
Mole, er kun tilgængelig for mindre Skibe, men
i øvrigt fortræffelig, og der drives fra A. et
betydeligt Fiskeri (Sardiner, Anchiovis). Byen har
ogsaa Industri: Korn- og Oliemøller samt
Parfume-Destillerier; Omegnen frembringer et rigt
Blomsterflor. A. var tidligere befæstet, men
Fæstningen er nu sløjfet, undtagen det af
Vauban byggede Fort Carré. A. er det gamle
<sp>Antipolis</sp>, som skal være grundet omkr. 340 f. Kr.
af Kolonister fra Marseille. Der findes Ruiner
af et Amfiteater, en Akvædukt m. m. fra
Romertiden. Fra omkr. 400 til 1245 var A.
Bispesæde.
<i>G. Ht.</i>
</chapter>

<chapter name="Antibiose (se Symbiose)">
<b>Antibiose,</b> se <sp>Symbiose</sp>.
</chapter>

<chapter name="antichambre">
<b>antichambre</b> [ãti↱∫ã.br<sub>ö</sub>] (fr.), Forværelse;
<sp>antichambrère</sp> [-sjaŋ-], færdes i de Stores
Forværelser for ved Smiger at erhverve sig
Gunst ell. Gave.
</chapter>

<chapter name="Anticipation (d. s. s. Antecipation)">
<b>Anticipation,</b> d. s. s. <sp>Antecipation</sp>.
</chapter>

<chapter name="anticipere (d. s. s. antecipere)">
<b>anticipere,</b> d. s. s. <sp>antecipere</sp>.
</chapter>

<chapter name="anti-cornlaw-league">
<b>anti-cornlaw-league</b> [änt<sub>i</sub>-↱kå.<sub>ə</sub>n£å.-↱£i.g],
en Forening i England, som ved sin omfattende
Virksomhed bevirkede Afskaffelsen af Korntold.
Den vigtigste Leder var Richard Cobden (s. d.).
Foreningen blev dannet 1838; 1842 lykkedes det
at gennemføre en Nedsættelse af Toldskalaen og
1846 indbragte endelig Robert Peel sit berømte
Andragende om Frihandel. 1849 opløste
Foreningen sig.
</chapter>

<chapter name="Anticosti">
<b>Anticosti</b> [änt<sub>i</sub>↱kåst<sub>i</sub>], nordamer. Ø, ligger i
St Lawrence Golfen lige ud for Mundingen
af St Lawrence River og hører til Newfoundland.
A., der er 8400 km<sup>2</sup> stor, har en elliptisk
Form med Hovedretning fra Sydøst til Nordvest.
Kysterne er meget lidt indskaarne. A. er
en indtil 210 m høj Landblok, der til næsten
alle Sider mod Havet falder brat af i høje,
hvide Klinter. Geologisk minder A. om de
nærliggende Dele af Labrador og om Gaspé-Halvøen,
idet den væsentlig er opbygget af silurisk
Kalksten samt i ringere Grad af Sandsten fra
Karbon og Trias. De sidstnævnte Bjergarter har
aabenbart ikke saa godt som Kalkstenene kunnet
modstaa den stærke Nedbrydning, som i
Nutiden Nedbør og Hav og i Istiden
Gletscherbedækningen har underkastet Øen. Nutildags
er A. dækket dels af lav Naale- og Birkeskov,
dels af Søer og Tørvemoser. Øen, der
opdagedes 1534 af Jacques Cartier, og fik Navn af
det indianske Natiscotec, har kun et Par smaa
og lidet gode naturlige Havne. Dens c. 600 Indb.
er dels anbragte i Stationer, der skal yde
Skibbrudne Hjælp, dels giver de sig af med Fiskeri,
hvilket Erhverv om Sommeren er af Vigtighed
navnlig i Fox-Bugten ved Øens Østende. Der
samles da over 5000 Fiskere paa A.
<i>H. P. S.</i>
</chapter>

<chapter name="Anticrepusculum">
<b>Anticrepusculum</b> (lat.), »Modskumring«, de
Dæmringsfænomener, der ved Solnedgang ses
paa den østlige Himmel. Ordet anvendes særlig
om den saakaldte Jordskygge (se <sp>Dæmring</sp>).
<i>D. la C.</i>
</chapter>

<chapter name="Anticyklon">
<b>Anticyklon</b> (gr.) er det Vindsystem, der
findes i Atmosfæren omkr. et Omraade, hvor
Lufttrykket er højere end over Omgivelserne.
Det høje Lufttryk, der danner A.'s Kerne, vil
altid give Anledning til en Udstrømning af Luft
til de omliggende Egne. For at det høje
Lufttryk kan vedblive at bestaa trods denne
Udstrømning af Luft, er det nødvendigt, at der
ogsaa sker en Tilførsel af Luft til A. Dette
finder Sted fra de højere Luftlag og er
