Lære. Paa dette Møde blev den endnu landflygtige
A. valgt til Ærkebisp; nu kom han altsaa
tilbage til sit Fædreland som den svenske
Kirkes Øverste. Selvfølgelig var Sigismund
utilfreds med, at man havde valgt Lutherdommens
Forkæmper; han vægrede sig længe ved at
stadfæste Valget. Ikke des mindre stod A. paa
Sigismund's Side i Striden med Hertug Karl,
og da Kongen forlod Riget (1598), lod Hertugen
Ærkebispen fængsle og anklage, og 1599 blev
han paa Rigsdagen i Jönköping dømt til at
have sit Embede forbrudt; og fra nu af levede
han som Fange paa Gripsholm, savnet af sine
Præster.
<i>H. O.</i>
</chapter>

<chapter name="Andersson, Carl Filip Gunnar">
<b>Andersson,</b> <sp>Carl Filip Gunnar</sp>, svensk
Botaniker og Geolog, f. 25. Novbr 1865 i Ystad.
A. blev 1893 Docent ved »Stockholms högskola«
og er siden 1909 Prof. i økonomisk Geografi ved
Handelshøjskolen i Stockholm. Han har i
videnskabeligt Øjemed berejst store Dele af Europa,
asiatisk Rusland og Nordamerika og deltog
1898 i Nathorst's Ekspedition til Spitsbergen og
Kong Karls Land. Siden 1909 er han endvidere
Redaktør af Tidsskr. »Ymer«. Foruden talrige
Afhandlinger i inden- og udenlandske Tidsskr.
har A. bl. a. offentliggjort: »Svenska växtvärldens
historia« (2. Opl. 1896), »Studier öfver
Finlands torfmossar och fossila kvartärflora«
(<i>Bull. de la comm. géol. de Finlande</i>, Nr. 8, 1898)
og sammen med Selim Birger »Den norrländska
florans geografiska fördelning och
invandringshistoria« (1912).
<i>J. P. R.</i>
</chapter>

<chapter name="Andersson, Johan Gunnar">
<b>Andersson,</b> <sp>Johan Gunnar</sp>, sv. Geolog,
f. 3. Juli 1874 i Knista Sogn, Närke, blev 1901
Docent i Upsala og 1909 Chef for »Sveriges
geologiska undersökning«. A. deltog 1898 i
Nathorst's Ekspedition til Spitsbergen og Kong
Karls Land; selv ledede han 1899 en Ekspedition
til Beeren-Eiland, og 1901—03 var han Deltager
i O. Nordenskjöld's antarktiske Ekspedition som
Leder af de hydrografiske, zoologiske, botaniske
og geologiske Undersøgelser. Af hans Arbejder
kan fremhæves: »Ueber cambrische und
silurische phosphoritführende Gesteine aus
Schweden« (1895), »Ueber die Stratigraphie und
Tektonik der Bären Insel« (1899) og <i>On the Geology
of Graham Land</i> (1906).
<i>J. P. R.</i>
</chapter>

<chapter name="Andersson, Karl Johan">
<b>Andersson,</b> <sp>Karl Johan</sp>, sv.
Afrikarejsende og Naturforsker, f. i Värmland 1827, d. i
Sydafrika 1867. Han blev Student 1847 og rejste
1849 til London, hvor han traf Francis Galton,
der stod i Begreb med at rejse til Sydafrika;
med ham fulgte A. næste Aar til Cap, hvorfra
de over Walfish-Bugten trængte ind i Ovambo
og Damara-Landet. Rejsens Maal, Ngami-Søen,
naaedes imidlertid ikke paa denne Rejse,
hvorimod A. besøgte den 1853. Efter et kort Ophold
i Europa drog A. atter til Afrika, hvor han
tog Plads som Bestyrer af nogle Gruber i
Namaqua og Damara-Land; denne Plads opgav
han dog snart for atter at gaa paa Opdagelser.
1859 opdagede han Okavango-Floden. Senere
bosatte han sig som Elfenbenshandler i
Otjembingue i Damara-Landet, hvor han indtog en
anset Stilling bl. de Indfødte; han anførte dem
saaledes fl. Gange i deres Kampe mod Stammerne
i Namaqua-Landet og saaredes farlig i en
Fægtning. 1866 drog han atter paa Rejse for
at undersøge Cunene-Floden, men blev af
Mangel paa Midler tvungen til at vende om og
døde paa Vejen til Ondonga. Af hans Arbejder
maa nævnes: <i>Lake Ngami or Discoveries in
South Africa</i> (1855), <i>The Okavango River</i> (1861,
overs. paa Norsk 1863). Efter hans Død udkom
<i>Notes of travels in South Africa</i> (1876), der
væsentligst er Dagbogsoptegnelser og Beretninger
om hans sidste Eventyr.
<i>C. A.</i>
</chapter>

<chapter name="Andersson, Lars">
<b>Andersson,</b> <sp>Lars</sp> (<sp>Laurentius
Andreæ</sp>), sv. Reformator, f. 1482, d. 14. Apr.
1552, studerede i Rostock og Leipzig, var
senere 3 Gange i Rom og blev (1520) Arkidiakon
i Strengnäs. Her blev han paavirket af
Sveriges Hovedreformator, den unge Olof
Persson, der var vendt hjem fra Tyskland som
Luther's Discipel; selv virkede han nu for
Reformationen, og paa Rigsdagen i Strengnäs 1523
aabnede han Gustaf Vasa's Øje for dens Bet.
Straks efter gjorde Kong Gustaf ham til sin
Kansler og Ordfører over for Paven og den
romerske Kirke, og han forenede Arkidiakon-Embedet
i Upsala med det i Strengnäs og blev
Rigsraad. Sin store Indflydelse brugte han til
Gunst for en maadeholden Kirkeændring. Han
skrev en »Undervisning om Tro og gode
Gerninger« og har maaske Del i den svenske
Oversættelse af det ny Test. (1526). Paa den
betydningsfulde Rigsdag i Vesterås 1527 var det A.,
som oplæste Kongens Forsvar og Anklage mod
Prælaterne. Indtil 1531 nød han Gustaf's Tillid;
da opgav han Kansler-Embedet, og fra den Tid
trængtes han til Side af Kongens tyske
Raadgivere, der satte ondt for ham; hans djærve,
myndige Optræden bidrog til, at han kom i
spændt Forhold til sin fordums Velynder.
1539—40 blev der endog rejst Sag mod A. og
Olof Persson; særlig blev de anklagede for ikke
at have angivet en mod Kongens Liv rettet
Sammensværgelse, som de havde faaet Nys om.
De øvrige Sigtelser mod A. viser, at han kraftig
har villet hævde Kirkens Selvstændighed over
for Staten. Begge blev dødsdømte, men Dommen
blev mildnet til en stor Pengebøde. Fra den Tid
levede A. i Strengnäs, uden noget Embede. I
Strengnäs er der (1879) rejst ham et
Mindesmærke. (<sp>Litt</sp>.: <sp>O. Ahnfelt</sp> i [Svensk] »Hist.
Tidskr.«, 1896).
<i>H. O.</i>
</chapter>

<chapter name="Andersson, Lars Axel">
<b>Andersson,</b> <sp>Lars Axel</sp>, sv. Bibliograf, f.
2. Marts 1851 i Halmstad, <i>Dr. phil.</i> 1884. Fra
1882 har A. været knyttet til Upsala
Universitetsbibliotek, hvis øverste Leder han har været
siden 1910. A. har udgivet talrige Arbejder
fra Sveriges Reformationstid, ligesom han har
beriget sv. Bibliografi med store Oversigtsværker,
bl. a. »Skrifter från reformationstiden«, 1-4
(1889—93), »Upsala univ. matrikel 1595—1680« i
4 Bd (1900—1913) og »Sveriges bibliografi 1481—1600«.
<i>A. M. D.</i>
</chapter>

<chapter name="Andersson, Nils">
<b>Andersson,</b> <sp>Nils</sp>, sv. Maler (1817—65),
maatte p. Gr. a. trange Kaar først lægge sig
efter Malerhaandværket, kom 1840 til Stockholm,
hvor han blev Elev paa Akademiet. Her vandt
han den store, historiske Pris og kunde nu
begive sig paa en fleraarig Udenlandsrejse, under
hvilken han nød godt af Couture's Vejledning i
Paris. Hjemkommen til Sverige blev han
