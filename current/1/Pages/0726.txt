Anafylaksien har faaet en Del Anvendelse i
Diagnostikkens Tjeneste, navnlig for
Retsmedicinen. Dette sidste beror paa, at A. er specifik,
og at Marsvin lader sig gøre anafylaktiske af
overmaade smaa Mængder Æggehvidestof,
saaledes er omkr. 1/10000 cm<sup>3</sup> endnu i Stand til at
gøre et Marsvin anafylaktisk. Man kan da f.
Eks. paavise, om en given Blodplet (paa Tøj,
Vaaben e. l.) hidrører fra Menneske ell. Dyr
(resp. hvilken Dyreart), ved at udlude Pletten
med lidt Vand og indsprøjte dette paa
forskellige Marsvin. Efter 12—14 Dage indsprøjtes nu
Blod ell. Serum fra Menneske og forskellige
Dyr, saaledes at hvert Marsvin faar sin Blodart.
Det Dyr, der da viser de typiske Anafylaksisymptomer,
maa da ogsaa forud have faaet
Blod af samme Art som benyttet ved anden
Indsprøjtning, og Diagnosen er hermed
fastslaaet. Ogsaa ved Kød-, Pølse- o. a.
Næringsmiddelforfalskninger lader Metoden sig
anvende.

I den kliniske Diagnostik har man ligeledes
benyttet sig af anafylaktiske Fænomener,
saaledes navnlig ved Paavisningen af, om et
Menneske (Dyr) er tuberkuløs ell. ikke. Hertil
benyttes Præparatet Tuberkulin (<sp>Koch</sp>), der
er fremstillet af Tuberkelbaciller. Indsprøjtes
dette under Huden, ell. indridses det i denne,
vil kun den tuberkuløse reagere universelt ell.
lokalt, fordi den tuberkuløses Organisme i
Forvejen er gjort anafylaktisk over for
Tuberkelbacilæggehvide af de fra de angrebne Organer
optagne Tuberkelbaciller, resp. Bacilprodukter.
Ved at afpasse Mængden og Indførelsesmaaden
af Tuberkulinet paa passende Maade kan denne
Prøve foretages uden Skade for den Syge.
Ganske analoge Prøver kan foretages til Paavisning
af Snive ved Hjælp af Præparatet <sp>Mallein</sp>.
Ved Syfilis har man forsøgt et tilsvarende
Præparat, <sp>Luetin</sp> (<sp>Noguchi</sp>); det er dog
tvivlsomt, om den dermed fremkaldte Reaktion kan
sidestilles med de førnævnte.
<i>O. T.</i>
</chapter>

<chapter name="Anagallis (se Arve)">
<b>Anagallis,</b> se <sp>Arve</sp>.
</chapter>

<chapter name="Anaglyfon">
<b>Anaglyfon</b> (gr.), ophøjet Arbejde, Relief.
</chapter>

<chapter name="Anagni">
<b>Anagni</b> [a↱nan<sub>j</sub>i], By i Mellemitalien, Prov.
Roma, ligger ved Banen fra Rom til Neapel,
460 m o. H. i en frugtbar Egn. (1901) 10059
Indb. A. har stor Vinavl, og i Omegnen findes
Svovlminer og Svovlkilder. Byen er Bispesæde
og har hyppigt været Opholdssted for Paverne,
hvorom den smukt udstyrede Domkirke fra
13. Aarh. bærer Vidnesbyrd. Navnlig Bonifacius
XIII, der var født i A., har sat sit Præg paa
Byen. Af det gamle <i>Anagnia</i>, der var
Hernikernes Hovedstad, og som 305 f. Kr. blev rom.
Municipium, findes der endnu nogle Rester.
<i>H. P. S.</i>
</chapter>

<chapter name="Anagnoster">
<b>Anagnoster</b> (gr., lat. <i>Lectores</i>), Forelæsere,
hos Romerne for det meste Slaver; i den gamle,
kristne Kirke de Gejstlige, som i de kirkelige
Forsamlinger skulde oplæse Stykker af den
hellige Skr. De hørte til de syv lavere gejstlige
Ordener.
</chapter>

<chapter name="Anagoge">
<b>Anagoge</b> [gr. -↱ge´: det at føre opad]. Ud
fra den Forudsætning, at Skriften bag ved den
bogstavelige indeholdt fl. dybereliggende
Meninger (jfr <sp>allegorisk Fortolkning</sp>),
forstod man ved anagogisk Udlægning den
Udlægning, som gik ud; paa bag ved Udtalelser om
jordiske Ting at finde Oplysning om de hinsidige og
himmelske Ting, det kristelige Haab.
<i>J. C. J.</i>
</chapter>

<chapter name="Anagram">
<b>Anagram</b> (gr.), en Bogstavomsætning. Et
egl. A. er et saadant, hvor et Ords Bogstaver
læste bagfra giver et andet Ord, f. Eks.
<i>Amor—Roma</i>, <i>Glas—Salg</i>. Hertil kan ogsaa henregnes
de Tilfælde, hvor det samme fremkommer, enten
man læser forfra ell. bagfra: <i>Glassalg</i>; <i>en af
dem, der red med Fane</i>. Men i Alm. forstaar
man ved A. blot det, at man ved Omstilling af
Bogstaver kan faa et andet Ord ell. en anden
Mening ud, som <i>Amor—Mora</i>, <i>Révolution
française—Véto: un Corse la finira</i> ell. <i>La France
veut son roi</i>; Pilatus' Spørgsmaal <i>Quid est
veritas?</i> (hvad er Sandhed) kan omsættes til Svaret
<i>Est vir qui adest</i> (det er den Mand, her staar).
Denne Slags Bogstavleg fandt især Østerlænderne
og Kabbalistikerne Behag i; de benyttedes
heller ikke sjælden til Dannelsen af Pseudonymer;
saaledes skrev Calvinus sine <i>Institutiones</i>
under Navnet Alcuinus; fra den danske Litt.
kan nævnes »Carit Etlar«, dannet ved
Omsætning af Carl—Tertia, og »Arne Vendt« = Erna
(Juel-Hansen) vendt. Samlinger af A. er bl. a.
udg. af <sp>Mautner</sp> (1673), <sp>A. Stender</sp> (1673)
(<sp>Litt</sp>.: <sp>Celspirius</sp>, <i>De anagrammatisme</i>
[Regensburg 1715]; <sp>Disraeli</sp>, <i>Curiosities of
Litterature</i> [London 1817]; <sp>Wheatley</sp>, <i>On
anagrams etc.</i> [smst. 1862]; <sp>Dobson</sp>, <i>Literary
Frivolities</i> [smst. 1880]).
<i>O. Jsp.</i>
</chapter>

<chapter name="Anah">
<b>Anah,</b> By i det tyrk. Vilajet Bagdad, ligger
paa højre Bred af Eufrat og bebos af 4000
Arabere, der fabrikerer Kapper og avler megen
Frugt og Bomuld.
<i>M. V.</i>
</chapter>

<chapter name="Anahita (se Anaitis)">
<b>Anahita,</b> se <sp>Anaitis</sp>.
</chapter>

<chapter name="Anahuac">
<b>Anahuac,</b> gl. meksikansk Betegnelse for en
Del af Meksiko; Ordet betyder »ved Vandet« og
anvendes af nogle gamle Forf. om Meksikos
Kystland, af andre om hele Meksiko, og endelig
om selve Meksikos Højdal (med Søerne). Siden
Humboldt bruges Navnet om den sydlige Del
af den meksikanske Højslette, mellem c. 18° og
22° n. Br.
<i>G. Ht.</i>
</chapter>

<chapter name="Anaitis">
<b>Anaitis</b> (pers. <i>Anâhita</i> ɔ: den uplettede),
gammel-pers. Gudinde for Naturlivet og
Frugtbarheden. Hun omtales i Parsernes hellige
Bøger, Avesta, under Navnet:<i>ardvî sûra anahita</i>,
d. e. den uplettede, hjælperige Strøm. Hun
omtales første Gang i Artaxerxes II Mnemon's
Kileindskrifter, men har sikkert fra ældgammel Tid
været tilbedt fl. St. i Medien og Persien. I den
Tid, da Romerne begyndte at udvide deres
Herredømme over Forasien, fandtes A.'s Dyrkelse
udbredt i Armenien og Lilleasien. Hun afbildes
snart som en skøn og stærk Jomfru, smykket
med en gylden Stjernekrone, snart er hun klædt
i Bæverpels og fører fire hvide Heste. Grækerne
sammenlignede A. snart med deres Artemis,
snart med Afrodite, da hun fl. St. var omgivet
af kvindelige Hieroduler og dyrkedes ved
Prostitution.
<i>V. S.</i>
</chapter>

<chapter name="Anakalypteria">
<b>Anakalypteria</b> (af gr. ἀνακαλύπτω, »afslører«)
kaldtes hos Grækerne den Dag, da Bruden første
Gang efter Brylluppet viste sig utilsløret som
Husmoder i sit Hus, og de Gaver, hun ved denne
Lejlighed fik af sin Mand og hans Venner.
<i>C. B.</i> 
</chapter>
