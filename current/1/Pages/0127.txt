nævnes Hjerneabscesser, der kan stamme fra
Suppuration i Lungerne, idet en inficeret
Blodprop fra Lungekredsløbet passerer Hjertet og
naar op til Hjernen. Men ogsaa i alle mulige
andre Organer kan saadanne Metastaser
forekomme. — <sp>Behandlingen</sp> af A. er meget
vekslende efter dens Art og Beliggenhed. Smaa,
overfladiske A. kan man ofte uden Fare overlade
til deres Skæbne; de bryder da som Regel
gennem Huden og udheler, naar man blot passer det
fremkomne Saar omhyggelig. De fleste større A.
bør man som Regel udtømme, saa snart man kan,
hvis de ligger paa tilgængelige Steder. Man
skaffer sig da Adgang til A. ved Operationer med
Kniven, aabner A. og plejer da at indlægge et
Drænrør af Metal, Glas ell. som oftest
<sp>Kautsjuk</sp>; dette Drænrør lader man ligge, til A.'s
Hulhed har trukket sig sammen. Man har i de
senere Aar gjort store Fremskridt i Henseende
til Operationen af A. paa svært tilgængelige
Steder saasom Hjerne- og Underlivsabsces. Ogsaa
Udtømmelse af A. gennem et hult, tilspidset Rør,
<sp>Trokart</sp> (s. d.), anvendes enten som simpelt
Indstik ell. i Forbindelse med Udsugning.
Undertiden forbinder man denne »Punktur« med en
paafølgende Indsprøjtning af en Vædske ell. et
fint Pulver opslemmet i Vædske; Karbolsyre,
Alkohol, Jodoform, Kamfer er nogle af de til disse
Indsprøjtninger anvendte Midler. Denne ret gl.
Behandlingsmaade er efter en Del Aars
Henlæggelse atter kommet stærkt op i de senere Aar, og
som det synes med Held.
<i>E. A. T.</i>
</chapter>

<chapter name="Abscis">
<b>Abscis</b> (lat.), afskaaret Stykke, Afsnit;
<sp>Abscisser</sp>: Affald ved Afskæring;
<sp>Abscindere</sp>: afskære, bortskære; <sp>Abscission</sp>:
Afskæring, bruges ogsaa i samme Bet. som <sp>Aposiopesis</sp> (s. d.).
</chapter>

<chapter name="Abscisse (se Koordinater)">
<b>Abscisse</b>, se <sp>Koordinater</sp>.
</chapter>

<chapter name="absent">
<b>absent</b> (lat.), fraværende; <sp>Absentere</sp> sig,
bortfjerne sig, rømme; <sp>Absentation</sp> (se
ndf.); <sp>Absentisme</sp> (se ndf.).
</chapter>

<chapter name="Absentation">
<b>Absentation</b> er en militær Forbrydelse, der
foreligger, naar en Krigsmand ulovlig
bortfjærner sig fra den Afdeling, hvortil han hører, ell.
undlader igen at indfinde sig ved den, naar han
lovlig har forladt den ell. ved Tilfælde er
kommen bort fra den. Straffen er Fængsel ell.
Embeds- ell. Bestillings Fortabelse, men indfinder
Vedkommende sig ikke paany, i Fredstid inden
3 Dage og i Krigstid inden 24 Timer, formodes
Hensigt at unddrage sig Militærtjenesten, og en
betydelig forhøjet Straf for <sp>Rømning</sp> (s. d.)
indtræder. A. i Fjendens Nærhed kan medføre
Straf af Strafarbejde i 4 Aar.
<i>A. Gl.</i>
</chapter>

<chapter name="Absentisme">
<b>Absentisme</b> bruges i Nationaløkonomien som
Betegnelse for det økonomiske og sociale
Fænomen, at en Person forbruger sine Indtægter paa
et andet Sted end der, hvor de frembringes. Det
er fortrinsvis de eng. Nationaløkonomer, der har
beskæftiget sig med Begrebet, da man særlig i
England møder forskellige Former for A., idet
man hertil kan regne baade de hyppige Tilfælde,
hvor de irske Godsejere lever i selve England,
fjernt fra deres Godser, og de Tilfælde, hvor den
pensionerede engelsk-indiske Officer rejser
tilbage fra Indien til England for at nyde sin
Pension i sit Fødeland. A.'s <sp>økonomiske</sp>
Virkninger vil gennemgaaende være et formindsket
Forbrug og en formindsket Omsætning paa selve
de Steder, der saaledes maa sende en væsentlig
Del af de indtjente Penge andetsteds hen for at
forbruges og omsættes, men til Gengæld vil det
andet Sted, hvor de indtjente Penge forbruges,
faa et tilsvarende forøget Forbrug og en
tilsvarende forøget Omsætning, saa at der, for saa vidt
A. holder sig inden for et Lands Grænser, kun vil
finde en Forskydning Sted mellem de forsk.
Egnes Produktion. Drejer det sig derimod om en
Forskydning fra et Land til et andet, vil A. kunne
paavirke Landets Nationalindtægt, og
Fænomenets økonomiske Følger vil være de samme, som
naar et Lands Indbyggere foretrækker og bruger
udenlandske Varer i Stedet for indenlandske.
A.'s sociale Virkninger hidrører særlig derfra, at
kun den, der er nærværende, fuldtud kan
interessere sig for et Steds Forhold og Personer. Et
godt Forhold mellem en Godsejer og hans
Forpagtere og Fæstere udvikles mindre let, naar den
førstnævnte bor fjernt fra sit Gods. Den bekendte
eng. Økonom A. Young siger saaledes med
Henblik paa Forholdene i Irland: »De ulykkelige
Forhold, som Godsejeren ikke kan se, og som han
sandsynligvis kun hører lidt om, kan ikke gøre
noget Indtryk paa ham«. Man er derfor ogsaa i
England overtydet om, at A. har været en af de
væsentligste Aarsager til de ulykkelige Forhold i
Irland. — Andre Eksempler paa A. frembyder
det gl. rom. Rige i sit Forfald og Forholdene i
Frankrig umiddelbart før Revolutionen, hvor
Adelen boede i Paris fjernt fra sine Godser.
<i>E. M-g.</i>
</chapter>

<chapter name="Absider (d. s. s. Apsider)">
<b>Absider,</b> d. s. s. <sp>Apsider</sp>.
</chapter>

<chapter name="Absint">
<b>Absint</b>, en stærk Likør af grønlig Farve, der
tilberedes af forsk. Arter Malurt. Den nydes, i
Reglen blandet med Vand, som appetitvækkende
Middel, men kan ved stadig Nydelse let give
Anledning til alvorlige Nervelidelser.
<sp>Absinttimen</sp> (<i>l'heure de l'absinthe</i>) kalder man i
Paris Tiden fra Kl. 4—6 Eftm.
<i>K. M.</i>
</chapter>

<chapter name="absit omen">
<b>absit omen</b> (lat.), gid det ikke maa være noget
ondt Varsel!
</chapter>

<chapter name="Abskonsel">
<b>Abskonsel</b> (af middelald. lat. <i>absconsa</i>, lat.
<i>abscondo</i>, skjuler), Skærm at sætte for Lyset. I
et velkendt Vers af Ambrosius Stub: »Da har man
jo bag hvert et Blad Abskonsel for sin matte Rad«.
<i>V. D.</i>
</chapter>

<chapter name="Absolon, John">
<b>Absolon</b> [↱äbs<sub>ə</sub>£ån], <sp>John</sp>, eng. Maler, f. 5.
Maj 1815 i London, d. 26. Juni 1895. Efter
forskelligt dekorativt Arbejde for Udkommet og
nogen Tids Uddannelse i Paris slog han 1842
igennem med »The Vicar of Wakefield« (der
føres i Fængsel). Han gav — mest i Vandfarve —
Skildringer af Folkelivet ell. tog Emner, i
lignende Retning, fra eng. Digteres Værker, og
malede senere hen ogsaa en Del Landskaber (fra
Italien, Schweiz m. v.).
<i>A. Hk.</i>
</chapter>

<chapter name="absolut">
<b>absolut</b> (lat. <i>absolutus</i>) betyder i Filosofien:
løsgjort fra enhver Forbindelse, enhver
Afhængighed (<i>non dependens ab alio</i>) og stilles i
Modsætning til det relative. Under Ordet Καθ' ἁυτó
bruges Begrebet hos Platon, Aristoteles og
Nyplatonikerne, det gaar igennem hele Skolastikken
og dukker nu og da op inden for den nyere
Filosofi, særligt i Forbindelse med Gudsbegrebet. Da
det er det erkendelsesteoretiske Grundaksiom, at
al Erkendelse er relativ, vilde »det Absolutte«, om
