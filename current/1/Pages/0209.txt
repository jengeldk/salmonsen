<chapter name="ad perpetuam memoriam">
<b>ad perpetuam memoriam</b> (lat.) til evig Amindelse.
</chapter>

<chapter name="ad pias causas">
<b>ad pias causas</b> (<sp>ad pios usus</sp>, lat.), til
fromme Formaal, til milde Stiftelser, i
velgørende Øjemed. Disse Udtryk bruges om Gaver
(Testamenter) til Fordel for fattige, Kirker, Skoler
m. m.
</chapter>

<chapter name="ad pios usus (se ad pias causas)">
<b>ad pios usus</b>, se <sp>ad pias causas</sp>.
</chapter>

<chapter name="ad protocollum">
<b>ad protocollum</b> (lat.), til Protokols; tage a. p.
ɔ: indføre i en Protokol, lovformelig nedskrive.
</chapter>

<chapter name="Adra">
<b>Adra</b> [↱a-], By i det sydlige Spanien, Prov.
Almeria, ligger 44 km VSV. f. Almeria ved
Mundingen af Floden A. (1900) 6487 Indb. I de
nærliggende Bjerge, Sierra de Gador, findes
Spaniens rigeste Blyminer.
<i>H. P. S.</i>
</chapter>

<chapter name="Adraa">
<b>Adraa</b>, Eusebius' Betegnelse af den i Gl.
Testamente oftere omtalte <sp>Edreï</sp>, en af Kong Og af
Basans Stæder, nu Derât, beliggende i
Hauran, det gl. Basan, lidt Ø. f. den store Landevej
fra Mekka til Damaskus. Byen er endnu ret godt
befolket; de mange Ruiner vidner om fordums
Storhed. Mærkværdigst er den gl., underjordiske
By, som strækker sig under en stor Del af den
nuv. By; den har temmelig brede Gader med
Boliger paa begge Sider.
<i>(V. O.). J. P.</i>
</chapter>

<chapter name="Adramyttion">
<b>Adramyttion</b>, oldgr. Stad paa Lilleasiens
Vestkyst i en frugtbar Egn S. f. Idabjerget ved
en Havbugt, der havde Navn efter Byen. A. var
en vigtig Station paa Vejen fra Hellespont til
Pergamon og havde (især paa Diadochernes Tid
og senere under Romerne) betydelig Handel. Den
nuv. tyrk. By Edremid har bevaret det antikke
Navn.
<i>C. B.</i>
</chapter>

<chapter name="Adrana">
<b>Adrana</b>, det lat. Navn paa en Flod i Chatternes
(Hessernes) Land, rimeligvis Eder.
</chapter>

<chapter name="Adrar">
<b>Adrar</b> (<sp>Aderér</sp>), et af Berberstammer
beboet Bjergland i det vestlige Sahara mellem
Senegal og Marokko. Største Delen af A. er en
300 m o. H. liggende Højslette, dannet af
Sandsten, med Sandklitter, men ogsaa med mange
Oaser. Temperaturen veksler mellem 4 og 35° C;
skønt beliggende i det saakaldte regnløse Bælte
er A. dog ikke helt regnløs, idet der fra Febr til
Maj indtræder periodiske Regnskyl med
Oversvømmelser. Navnlig den sydlige Del af Landet
er særdeles frugtbar, og her dyrker man Hvede,
Byg, Hirse og Majs og høster store Mængder
Dadler og Gummi; ved Siden af Agerdyrkning
driver Befolkningen, der er stærkt blandet med
Negere, Kvægavl og Handel med Negerstammerne
ved Senegal i Strudsfjer, Dadler og
Stensalt, som den tusker bort mod Bomuldstøjer og
Vaaben. Hovedstaden er Vadan med c. 12000
Indb.; Shingeti (c. 30000 Indb.) og Atar er Sæde
for en livlig Handel. A., der ligger ved
Karavanvejen fra Marokko til Vestsudan, har i lange
Tider været Handelsmidtpunktet i Vestsahara,
hvor Portugiserne allerede i 16. Aarh. for en
kort Tid havde et Faktori; det staar nu under
fr. Herredømme.
<i>C. A.</i>
</chapter>

<chapter name="Adrasteia">
<b>Adrasteia</b>, gr. Gudinde, hvis Dyrkelse
stammede fra det vestlige Lilleasien. Hun
identificeredes sædvanlig med Nemesis, og stundom findes
Navnet A. ligefrem anvendt som Tilnavn til
denne Gudinde.
<i>C. B.</i>
</chapter>

<chapter name="Adrastos">
<b>Adrastos</b>, gr. Sagnheros, Konge i Argos. A.
var Lederen af »de syvs Tog mod Theben«,
hvorom gl. Sagn og episke Digte fortalte. Engang var
der nemlig til hans Borg i Argos kommet to
landflygtige for at søge Beskyttelse: Polyneikes, der
af sin Broder Eteokles var fordreven fra
Theben, og Tydeus, der p. Gr. a. et Mord var flygtet
fra sit Hjem Kalydon. A. modtog dem gæstfrit,
gav dem sine Døtre til Ægte og lovede at føre
dem tilbage til deres Fædreland. Anførerne for
de Stridsmænd, han samlede til Toget mod
Theben, var syv i alt (nemlig foruden de tre allerede
nævnte Amfiaraos, Kapaneus, Hippomedon og
Parthenopaios). Under ugunstige Varsler
rykkede Hæren ud, og i Kampen om Thebens Mure
fandt alle Heltene Døden med Undtagelse af A.,
der undslap paa sin vingede Hest Areion. Ti Aar
senere førte han »Epigonerne« (ɔ: Sønnerne af
de faldne Stridsmænd) mod Byen, og dette Tog
endte med dens Indtagelse. Men i Kampen var
hans Søn Aigialeus falden, og af Sorg herover
døde A. kort efter. Flere Steder i Grækenland
dyrkedes han i den hist. Tid som Heros, især i
Sikyon (hvor det synes, at A. i den ældste Tid
har været betragtet som en Gud, væsensbeslægtet
med Dionysos).
<i>C. B.</i>
</chapter>

<chapter name="ad referendum">
<b>ad referendum</b> (lat.), til at aflægge Beretning
om. I Stænderforsamlingernes Dage mødte
Stændernes valgte Deputerede som Regel med bundet
Mandat, og kom der ny Spørgsmaal frem til
Forhandling, maatte de derfor ofte udsætte at tage
Stilling dertil, indtil de havde refereret Sagen
for deres Kommittenter og faaet Instruktion om,
hvorledes de skulde stemme. Saaledes mødte i
Schweiz Kantonernes Udsendinge til Forbundsforsamlingen
(»Tagessatzung«) lige til 1848 med
Instruktioner, der ofte ligefrem lød paa <i>ad
audiendum et referendum</i> (at høre efter og gøre
Indberetning), hvad naturligvis i høj Grad
vanskeliggjorde alle Afgørelser. Nu til Dags er det
kun det tyske Forbundsraads Medlemmer, der
ligefrem stemmer efter Instruks. Ved det
moderne Referendum, der efter Julirevolutionen
indførtes i mange Schweizerkantoner og nu er
hjemlet næsten overalt i Schweiz, lægges vel
ogsaa Lovbeslutningernes endelige Afgørelse i
Vælgernes Haand, men først efter at de valgte
Repræsentanter har taget Beslutning for deres
Vedkommende, se <sp>Folkeafstemning</sp>.
<i>K. B.</i>
</chapter>

<chapter name="ad rem">
<b>ad rem</b> (lat.), »til Sagen«; <sp>nihil a. r.</sp>, det gør
intet til Sagen.
</chapter>

<chapter name="Adrenalin">
<b>Adrenalīn</b>, Suprarenin, C<sub>9</sub>H<sub>13</sub>O<sub>3</sub>N, er et
hvidt, krystallinsk Stof, der findes i Binyrerne
hos Faar og Okse og vindes af et Afkog af disse.
I kemisk Henseende er det et Derivat af
Pyrokatechin, hvoraf det ogsaa kan fremstilles. Som
Lægemiddel har det blodstillende og smertestillende
Virkning; desuden kan det betragtes som
Modgift mod Kokain. Det er meget stærktvirkende
og gaar sædvanlig i Handelen i Opløsningen paa kun
1/10 %.
<i>E. K.</i>
</chapter>

<chapter name="Adressant">
<b>Adressant</b>, Afsenderen af et Brev e. l.;
<sp>Adressat</sp>, den, til hvem Brevet er rettet,
Modtageren.
</chapter>

<chapter name="Adresse">
<b>Adresse</b> bruges i statsretlig Forstand særlig
om Henvendelser fra Folkerepræsentationen til
Monarken. Naar der i Forfatningen, saaledes
som i vor Grl. § 45 udtrykkeligt er tillagt hvert
af Kamrene en Ret til at indgive A. til Kongen,
ligger deri, at Kongen er forpligtet til at
