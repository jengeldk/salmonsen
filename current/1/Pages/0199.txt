som var villig, og A. satte sin Vilje igennem
trods sejg Modstand fra et Parti, der holdt
paa den afsatte Konges Søn. 1810 traadte A.
ud af Statsraadet og blev Amtmand for
Skaraborgs Amt. 1816 ophøjedes han til Greve. 1824
ophørte hans betydelige Arbejde i det offentlige
Livs Tjeneste. — A. var en ypperlig Prosaforf.
og har selv i »Handlingar rörande Sveriges
äldre, nyare och nyaste historia« (1830—33)
skildret Revolutionens Udbrud i Värmland og
deri offentliggjort talrige hemmelige
Aktstykker, et Brud mod Trykkefriheden, som kostede
ham en Bøde. (<sp>Litt</sp>.: <sp>O. Sjögren</sp>, »G. A.«
[1881]).

3) <sp>Karl August</sp> (1810—62), Søn af
G. A., hvis Grevetitel han 1835 arvede. Han
var en i sin Tid — under Mærket Albano —
meget læst hist. og politisk Forf., af hvis
velskrevne Biogr. kan nævnes »1809 års revolution
och dess män« (1849) samt »1809 och 1810«
(1850).

4) <sp>Karin Sofie</sp>, f. <sp>Leijonhufvud</sp>, sv.
Forfatterinde (1823—95), gift med A<sub>1</sub>), var en af
Kvindebevægelsens ivrigste Forkæmpere i
Sverige. Hun grundlagde 1859 »Tidskrift för
hemmet«, der 1885 afløstes af »Dagny«; ved sit
Arbejde her udrettede hun betydeligt for at skaffe
Kvinderne i Sverige lettere Adgang til Erhverv
og borgerlig Indflydelse. Paa mange andre
Omraader deltog hun energisk i Kvindebevægelsen,
bl. a. ved Stiftelsen af Foreningen »Handarbetets
Vänner« (1874) og »Fredrika Bremer-Förbundet«
(1884). De sidste Aar af sit Liv var hun optaget
af sit biografiske Arbejde om Fredrika Bremer
(1895—96).

5) <sp>Sofia Adolfina</sp> (1808—62), sv. Malerinde,
Statsmanden Georg A.'s Broderdatter,
mest kendt ved sine Kopier af gamle Mestres
religiøse Malerier. Dronning Josefina købte flere
af disse og skænkede Kopier af Rafael's
»Sixtinske Madonna« til den kat. Kirke i Kristiania
og af »Kristi Forklarelse« til den kat. Kirke i
Stockholm. A. har ogsaa malet et Portræt af
Pius IX (paa Drottningholm).
<i>A. M. D.</i>
</chapter>

<chapter name="ad libitum">
<b>ad libitum</b> (lat.), forkortet: <i>ad lib.</i>, efter
Forgodtbefindende, efter Behag; betegner som mus.
Foredragsbetegnelse, at den udøvende har fuld
Frihed med Hensyn til Tempo, Takt og
Nuancering. Anvendt i Forbindelse med Cadencer,
Fermater o. l. betegner <i>ad lib.</i>, at disse kan
udelades ell. medtages — efter Behag.
<i>S. L.</i>
</chapter>

<chapter name="ad litteram">
<b>ad litteram</b> (lat.), Bogstav for Bogstav;
bogstavelig.
</chapter>

<chapter name="Adlumia">
<b>Adlumia</b> Raf., Slægt af Valmuefam. med kun
een Art, <i>A. fungosa</i> (Gmel.) Irmisch (<i>A.
cirrhosa</i> Raf.), toaarig Urt med findelte,
klatrende Blade; de lyserøde Blomsterklaser minder
meget om <i>Dicentra</i>'s. Den stammer fra det
atlantiske Nordamerika og dyrkes som
Prydplante paa Espalier ell. sammenbundne
Stænger paa en ikke for solrig Vokseplads.
<i>A. M.</i>
</chapter>

<chapter name="ad majorem dei gloriam">
<b>ad majorem dei gloriam</b> (lat.), til Guds
større Ære, d. v. s. til Guds Æres Forherligelse.
</chapter>

<chapter name="ad mandatum">
<b>ad mandatum</b> (lat.), ordret oversat »efter
Bemyndigelse« ell. »efter Ordre«, bruges i
Embedssproget for at betegne den en underordnet
Autoritet overdragne Myndighed til i den
overordnede Autoritets Navn og paa dennes Vegne at
afgøre forsk. Sager, som oftest ved Meddelelse
af Dispensationer ell. Undtagelser fra Lovens
alm. Bud. Ved de for Danmark og Norge fælles
Bestemmelser: den kgl. Resol. af 4. Juli 1800
og Anrd. af 23. Maj s. A. blev saaledes
Kancelliet og Overøvrighederne (ɔ: Stiftamtmændene,
Amtmændene og Magistraten i Kbhvn)
bemyndigede til at udstede forsk. Dispensationer og
Bevillinger, som i øvrigt vedblivende
udfærdigedes i Kongens Navn og maatte søges under
de for Henvendelser til Kongen personlig
gældende Former; og dette udvidedes end mere
senere, bl. a. ved Frd. 23. Marts 1827. Efter
Grl.'s Indførelse kan Kongen ikke længer
bemyndige underordnede Regeringsmyndigheder
til at meddele Dispensationer og Undtagelser
fra Lovene, undt. hvor saadanne ifølge de før
5. Juni 1849 gældende Regler er i Brug, ell. hvor
Hjemmel dertil indeholdes i en siden den Tid
given L., se Grundlovens § 27.
<i>K. B.</i>
</chapter>

<chapter name="ad manus">
<b>ad manus</b> (lat.), for Haanden, i Hænde; <i>ad
manus proprias</i>, til egne Hænder, benyttes om
en Skrivelse e. l., der skal afgives til Personen
selv.
</chapter>

<chapter name="ad marginem">
<b>ad marginem</b> (lat.), i Randen.
</chapter>

<chapter name="ad meliorem">
<b>ad meliorem</b> (lat., underforstaaet: <i>fortunam</i>),
til bedre Tider, bedre Omstændigheder. Forlænge
Betalingsfristen <i>ad meliorem</i> ɔ: til
Skyldnerens Formuesomstændigheder har bedret sig.
</chapter>

<chapter name="Admete">
<b>Admete</b> (gr.), Datter af Eurystheus, se <sp>Herakles</sp>.
</chapter>

<chapter name="Admetos">
<b>Admetos</b> herskede efter Grækernes Sagn over
Ferai i Thessalien og tog Del i den kalydoniske
Jagt og Argonautertoget. Apollon, der et Aar i
Menneskeskikkelse maatte arbejde som Træl,
fordi han havde dræbt Kykloperne, valgte at
tjene hos A. Guden vandt sin jordiske Herre
kær, bragte ham Lykke og Velstand og
bevægede Moirerne til at forlænge A.'s Levetid,
dersom en af hans Slægtninge frivillig vilde
dø for ham, naar Timen var kommen; hans
Hustru Alkestis opofrede sig da for sin
Ægtefælle.
<i>C. B.</i>
</chapter>

<chapter name="Admination.">
<b>Admination</b> (nylat.), Trussel.
</chapter>

<chapter name="Administration">
<b>Administration</b> (lat.), Bestyrelse,
Forvaltning. — Særlig forstaas derved en Bestyrelse
af en Formuemasse paa en andens Vegne
i det Øjemed at afvikle Gælden og bringe
Balance i Regnskabet uden egl. Konkursbehandling,
saaledes at den, der er under A., saa længe
denne varer, sættes helt ud af Raadigheden over
de paagældende Midler til Fordel for den
indsatte Kurator eller Administrationskommission.
Ogsaa alm. private Personer undergiver sig
undertiden A. ved frivillig Overenskomst med
deres Kreditorer, men navnlig finder A. hyppigt
St. ved Len og Stamhuse. Kontrollen over Len
og Stamhuse samt Pengefideikommisser, hvis
Midler jo skal komme ikke blot den enkelte
Nydende, men hele Opretterens Slægt i en
vis bestemt Følgeorden til Gode, føres af
Staten gennem Justitsministeriets Lenskontor.
Staten paaser derigennem, at Godset ikke
forringes for Successorerne, hvoriblandt ogsaa Staten
kan høre, for saa vidt Lenet, naar den
sidste Successionsberettigede er død,
hjemfalder til Staten. Hvis Besidderen foretager
Dispositioner til Skade for Ejendommen ell.
