Mill. frc., medens Beløbet i Milano løb op til
13 1/2 Mill. frc. For alle disse Byer gælder det
som Regel, at der kun opnaas 3 % Rente af den
anvendte Kapital. I <sp>Østerrig</sp> og <sp>Ungarn</sp>,
hvor Trangen til Reformer ogsaa har været stærk,
arbejdes paa samme Maade, næsten altid til
Held for saavel Arbejder som Bygherre. Blandt
andre Foretagender fortjener at fremhæves Kispest's
Bygningsgrupper i Budapest. Man paaregner her at
stille c. 2800 Huse til Arbejdernes Raadighed, og heraf er
i Løbet af 4 Aar en Fjerdedel opført. Man har her
valgt <i>dos-à-dos</i>-Systemet med 4
Huse, omgivet af Haver, i hver Gruppe. I
<sp>Rumænien</sp> har Forholdene en
ganske afvigende Karakter; Byggegrundene her
er saa billige, at næsten enhver har Raad til
selv at bebo sit eget Hus med tilhørende Have;
de fra gl Tid eksisterende høje Bygninger kan
næsten ikke mere udlejes som Boliger, men maa
benyttes til Kontorer o. l. I <sp>Bukarest</sp> er der
som Følge heraf eksempelvis 200 m<sup>2</sup> Areal pr
Person, medens Kbhvn til Sammenligning kun
har 40 m<sup>2</sup> pr Individ. I <sp>Holland</sp> spiller
A.-Spørgsmaalet en mindre Rolle, da Hovednæringsvejene
ikke kræver koncentreret Bebyggelse;
dog findes fl. arbejdende Byggeselskaber;
f. Eks. i <sp>Haarlem</sp> er opført Smaahuse med
Haver, der ved ugentlige Afdrag i Løbet af 25
Aar gaar over til Selveje. Ved <sp>Delft</sp> har en
Fabrikejer opført en af Smaahuse bestaaende
Koloni »Agnete Park« til sine Arbejdere. Husene
ligger smukt og luftig i en stor Park, og Ejeren
bor selv midt meliem sine Folk; men dette
patriarkalske Forhold yndes ikke af disse, og Husene
har vanskelig ved at udlejes. I <sp>Rusland</sp>
sætter Arbejderne Pris paa at sammenstuve sig saa
meget som muligt; en Krog af et Værelse,
hvorigennem ofte er Gennemgang til andre, er meget
hyppigt Bolig for en hel Familie; gaar det højt,
adskiller de Familier, som bebor samme Rum,
deres Del deraf ved ophængte Tæpper ell. spanske
Vægge. Men ogsaa til Rusland er Trangen til
Forbedring naaet, og fl. Fabrikker, f. Eks.
San-Galli i Skt Petersborg, har nu opført passende
Boliger for deres Arbejdere. Husene bygges ofte
af Træ, hvilende paa Stenfundamenter.
<sp>Spanien</sp> har kun udrettet lidet i omhandlede Sag,
men i Barcelona er der dog begyndt at rejse sig
nogen Virksomhed. I <sp>Tyskland</sp>, der med
sine mange, folkerige Fabriksdistrikter og store
Byer trænger meget til bedre A.-Forhold, er der
rundt omkr. i de senere Aar stiftet mange
Byggeselskaber. Disses Bestræbelser gaar hovedsagelig
ud paa at tilvejebringe Smaahuse, der kan gaa
over til Selveje. Mange Selskaber har imidlertid
kun haft ringe Held med sig, bl. a. fordi den
tyske Arbejder ofte mangler Evnen til at
forstaa deres Virksomhed. Staten optræder
stundom selv som Bygherre og har anvendt mange
Millioner til Nytte for sine egne Arbejdere og
Betjente, navnlig Jernbanefolk. Store Summer
anvendes ogsaa af — især Preussen —
Bjergværksforvaltninger samt ved
Kulgrubedistrikterne. Særlig bekendte er de ved <sp>Saarbrücken</sp>
og ved de <sp>Schlesiske</sp> Miner opførte Huse.
Fabrikejerne udfolder en meget stor
Virksomhed; alene de Krupp'ske Etablissementer ved
<sp>Essen</sp> ejer flere Tusinde Smaahuse samt
store Kaserner til Boliger for Ungkarle. Som
det Etablissement, der var et af de første,
som stiftedes (1853), og som i mange Henseender

<img>Fig. 23. Arbejdernes Byggeforen.
Huse ved Lyngbyvej. Kjøbenhavn.</img>

<img>Fig. 24. Arbejderkolonien »Rørdal« ved Aalborg.
Fritstaaende enetages Hus med Loft. For 2 Familier.</img>

<img>Fig. 25. Hellerup. Fritstaaende toetages Hus med
Mansarde. Bolig for 12 Familier. Etageplan.</img>
