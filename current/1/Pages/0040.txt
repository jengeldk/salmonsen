Ekspedition udrustedes ved Kejser Wilhelm II's
Initiativ; en af Byens Hovedgader er opkaldt efter
Kejseren. Byen er genopbygget efter en
regelmæssig Plan.

<img>Aalesund</img>
<i>M. H.</i>
</chapter>

<chapter name="Aaletat">
<b>Aaletat,</b> et Slags Mederedskab, der benyttes
ved Aalefiskeri i ferske Vande. En Regnorm
anbringes paa Enden af en Silkesnor, som forsynes
med en ringe Vægt og fires til Bunds. Naar
Aalen har bidt paa Ormen, hales den op med
Snoren.
<i>F. D.</i>
</chapter>

<chapter name="Aaletrappe (se Aalepas)">
<b>Aaletrappe</b>, se <sp>Aalepas</sp>.
</chapter>

<chapter name="Aaletyv (se Skarv)">
<b>Aaletyv</b>, se <sp>Skarv</sp>.
</chapter>

<chapter name="Aalfoten Bræ">
<b>Aalfoten Bræ</b> i Aalfoten Anneks til Daviken
i Nordfjord, strækker sig i 28 km's Længde og
6 km's Bredde paa Sydsiden af Aalfoten Fjord.
Denne mægtige Bræ, hvis højeste Top,
Gjegnalunden, naar op til 1735 m, er kun lidet kendt,
omgiven, som den er, paa alle Kanter af bratte,
vanskeligt tilgængelige Dalfører.
<i>M. H.</i>
</chapter>

<chapter name="Aalholm">
<img>Aalholm (efter Resen).</img>

<b>Aalholm</b> (fra 1734—1838 Christiansholm),
Hovedsæde i Grevskabet <sp>Christiansholm</sp> (s.
d.), ligger V. f. Købstaden Nysted paa Lolland
paa en Halvø ved en Vig af Østersøen; dets
Anlæg føres tilbage til Midten af 12. Aarh., da
en Mængde faste Borge opførtes langs Kysterne
til Værn mod Venderne. Nævnes første Gang
1329, da det pantsættes til Grev Johan den Milde
af Christoffer II, der 1332 førtes fangen hertil fra
Sakskøbing. Vandtes tilbage for Kronen 1359;
var til 1363 Residens for Hertug Christoffer af
Lolland; 1366 sluttedes paa Aa. en Traktat
mellem Valdemar Atterdag og Kong Albrecht af
Sverige. Aa. blev forgæves belejret i Krigen med
de holstenske Grever og Hansestæderne; i
Grevens Fejde blev Aa. taget af Nysted Borgere,
men 1536 erobret tilbage af Christian III's
Tropper. Blandt Slottets Lensmænd kan nævnes
Drosten Erik Krummedige, Oluf Axelsen Thott,
Eskild Gøye m. fl. Laa fra 1536—1714 med korte
Afbrydelser til de forsk. Enkedronningers
Livgeding; 1660 blev Aa. Sæde for Amtmanden, men
solgtes 1725 af Frederik IV for 95000 Rdl. til Fru

<img>Aalholm Slot efter Restaurationen.</img>
