været forskellige Teorier: de sidste Tiders
Udgravninger har bragt meget nyt Materiale, men
ikke endelig Klarhed i de indviklede Forhold i
gammel Tid ved Middelhavets østlige Kyster.
Grækerne laante sandsynligvis fra Fønikerne
de enkelte Bogstavtegn lige saa vel som deres
Navne; fra det græske A. stammer paa den ene
Side det latinske, der har faaet den videste
Udbredelse hos mangfoldige Folkeslag, paa den
anden Side det oldslaviske ell. cyrilliske A., der
med forskellige Ændringer er blevet til det
russiske. Om Runealfabetets Herkomst, se <sp>Runer</sp>.
I Tidernes Løb og ved Overførelsen fra det ene
Sprog til det andet er A. undergaaede mange
Ændringer, dels m. H. t. de enkelte Tegns
Form, dels m. H. t. Bogstavernes Lydværdi;
ogsaa er der nu og da kommet ny Tegn til,
især ved Modifikationer og
Sammenskrivninger af de allerede forhaandenværende, saaledes
som <i>æ, ä</i> (<i>a</i> med et <i>e</i> over), <i>ø, å, ç</i> (<i>c</i> med et
lille <i>z</i> under, ital. <i>zediglia</i> af <i>zeta</i>) o. s. v. Se
i øvrigt <sp>Bogstav</sp>, <sp>Skrift</sp>.
<i>O. Jsp.</i>
</chapter>

<chapter name="alfabetiske Sange">
<b>alfabetiske Sange</b> kaldes Sange, i hvilke
Strofernes Begyndelsesbogstaver er stillede efter
hverandre i alfabetisk Orden. Saadanne Sange
findes i stor Udstrækning i de semitiske Sprog,
i det gl. Test. f. Eks. Salme 9, 10, 25; Ordsp.
31: 10—31, adskillige Hymner og Læredigte i det
hebraiske Sprog o. s. fr. (jfr. <sp>Akrostikon</sp>).
</chapter>

<chapter name="Alfader">
<b>Alfader,</b> nordisk Navn paa den højeste
Guddom, var i hedensk Tid et af Odin's Navne,
ligesom Valfader (afledt af <i>all</i>, alt, ell. af gotisk <i>alhs</i>,
Helligdom). I 13. Aarh. fremsatte Snorre
Sturlesøn i <sp>Edda</sp> den af Kristendom paavirkede
Opfattelse, at A. var det samlende Navn for alle
Odin's særlige Navne og Egenskaber; han var
Verdens Skaber og skulde engang samle alle de
Gode hos sig i Gimle. Denne Forestilling er
senere blevet stærkt fremhævet af N. F. S.
Grundtvig o. fl.; den var en af de mytologiske Tanker,
der lettest vandt Indgang, og i Slutn. af 18.
Aarh. begyndte man endog at overføre Navnet
til de Kristnes Gud.
<i>A. O.</i>
</chapter>

<chapter name="Alfagræs (se Stipa)">
<b>Alfagræs</b> [↱al-], se <sp>Stipa</sp>.
</chapter>

<chapter name="Alfalfa (se Lucerne)">
<b>Alfalfa</b>, se <sp>Lucerne</sp>.
</chapter>

<chapter name="Alfani">
<b>Alfani,</b> Kunstnerfamilie fra Perugia. Mest
bekendt er <sp>Domenico A.</sp>, der var Søn af
Bygmesteren <sp>Paris A.</sp> og virkede som Maler i
Perugia, af hvis Malerlav han blev Mester 1510.
Han var Ungdomsven af Rafael og som denne
Elev af Perugino. Medens hans tidligere
Arbejder viser stærk Paavirkning fra Rafael, bliver
senere — særlig efter Florentineren Rosso's
Ankomst til Perugia — Indflydelsen fra florentinsk
Malerkunst tydelig, hvad forsk. Arbejder i
Perugia bærer Vidnesbyrd om. Hans uægte,
senere legitimerede Søn <sp>Orazio</sp> virkede
1539—44 i Trapani og Palermo. 1545 optoges han i
Perugia's Malerlav, 1573 grundlægger han
Akademiet i Perugia, som han bliver Leder af. En
Del Arbejder af ham i Perugia's Kirker.
<i>A. Hk.</i>
</chapter>

<chapter name="Alfa og Omega">
<b>Alfa</b> [↱al-] <b>og Omega</b>, Navnene paa det første
og det sidste Bogstav i det gr. Alfabet (A og Ω),
bruges i Johannes' Aabenbaring som Betegnelse
for Gud (1. 8; 21, 6) og Kristus (22, 13), forklaret
ved Tilføjelsen »Begyndelsen og Enden« ɔ: den
Evige, der er alle Tings Udspring og alle Tings
Maal. Ofte anvendt i den kirkelige, navnlig i
den oldkirkelige og middelalderlige Kunst og
da i Alm. forbundet med Korset eller Kristi
Monogram, hyppigst i Formen <img></img>, som
Bekendelse af Kristi Guddom. Findes f. Eks.
paa Mønter, i Katakomber, i Kirker. Gengivet
paa Dansk ved »A og Ø«, f. Eks. i Salmen »Af
Højheden oprunden er« (Den autoriserede
Salmebog for Kirke og Hjem Nr. 132).
<i>J. C. J.</i>
</chapter>

<chapter name="Al-Farabi">
<b>Al-Farabi,</b> Filosof, f. af tyrk. Æt i Farab i
Turkestan mod Slutn. af 9. Aarh., død i
Damaskus 950, studerede i Bagdad, hvor han bidrog
meget til at gøre Aristoteles' Filosofi bekendt.
Hans Opfattelse af Aristoteles er farvet af
nyplatoniske Forestillinger og bidrager derved ikke
lidt til at bestemme Karakteren af den senere
arab. Filosofi. Hans stærke Fremhæven af
Gudsbegrebets Enhed lod ham undgaa et aabent
Brud med den ortodokse Religion. Hans Fremstilling
er fast og klar, men lidet systematisk.
Af hans mange Skr. er kun lidet udg. (<sp>Litt</sp>.:
<sp>Breckelmann</sp>, »Geschichte der arab. Litt.«,
I, 210).
<i>J. Ø.</i>
</chapter>

<chapter name="Al-Fargani. Ahmed ibn Muhammad">
<b>Al-Fargani,</b> Ahmed ibn Muhammad, en af
Al-Mâmûn's Astronomer, har forfattet et Uddrag
af Almagest, som blev udg. 1493 paa Latin og
gentagne Gange optrykt, sidst 1669 af Golius
med arab. Tekst (<i>Alfragani Elementa
astronomica</i>); desuden har han skrevet om Sol-Ure.
<i>J. Fr. S.</i>
</chapter>

<chapter name="Alfaro">
<b>Alfaro,</b> By i Nordspanien, Prov. Logroño
ligger 65 km SØ. f. Logroño paa højre Bred af
Ebros Biflod Alhama. (1900) 5841 Indb.
</chapter>

<chapter name="Alfarvej">
<b>Alfarvej,</b> en for alle og enhver tilgængelig
Vej. Ordets ældste danske Form er <i>athæl wægh</i>
ell. <i>adel farwey</i>, d. e. Hoved-Færdselsvej,
Landevej. Lign. Bet. (»den vigtigste, ypperste i
sin Art«) har <i>athæl</i> i Sammensætninger som
<i>athælby</i>, Hovedby, <i>adelgade</i>, Algade,
Hovedgade, <i>athælkunæ</i>, Ægtehustru, i Modsætning til
Slegfred. Opr. er <i>athæl</i> et Substantiv (oldn.
<i>adal</i>) med Bet.: Egenskab, Ypperlighed (i Tysk
udviklede sig deraf Bet. fornem Slægt, Adel).
Allerede i Middelalderen har man opfattet
»alfar« som et Adjektiv, hvad der er det
almindeligste i Nutiden (den alfare, alfareste Vej,
»et alfart Mødested«, Chr. Richardt); sjældnere
er »alfar« blevet omdannet til Princippet
»alfaren« (»hvorledes kan det Alfarne og Befarne
forliges med det Afsides og Skjulte?«,
Kierkegaard).
<i>V. D.</i>
</chapter>

<chapter name="Alfa separator (se Centrifuge)">
<b>Alfa separator</b> [↱al-], se <sp>Centrifuge</sp>.
</chapter>

<chapter name="Alfa-Straaler (se Radioaktivitet)">
<b>Alfa-Straaler</b> [↱al-] (α-Straaler), se
<sp>Radioaktivitet</sp>.
</chapter>

<chapter name="Alfa-Trævler (se Esparto)">
<b>Alfa-Trævler</b> [↱al-], se <sp>Esparto</sp>.
</chapter>

<chapter name="Alfeios">
<b>Alfeios</b> (gr., nu <i>Rufia</i>, se nedenf.), den største
Flod paa Peloponnes. A. udspringer i
Nærheden af den antikke Stad Asea i det sydøstlige
Arkadien; den øvre Del af Floden løber et
kort Stykke under Jorden og kommer atter frem
ved Landsbyen Marmaria; derefter strømmer
den uden Afbrydelser mod NV., gennem Sletten
ved Megalopolis og Bjerglandet i den vestlige
Del af Arkadien, hvor den optager den store
Biflod Ladon; dennes nygræske Navn Rufia er
gaaet over paa A. fra det Sted, hvor Strømmene
