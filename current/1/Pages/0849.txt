over Templernes Gesimser liggende Pandetegl
med deres opretstaaende, i Reglen palmetformede
Prydelser. A. findes allerede i meget gl
Tid, og de pyntelige Ornamenter bidrog til at
mildne den doriske Stils Strenghed. Etruskerne
yndede stærkt dekorerede A. I ældre Tider var
de gerne af Tegl ligesom Tagstenene og polykrome;
senere huggedes de ofte af Marmor
(jfr. <sp>Akroterion</sp>).
<i>C. A. J.</i>
</chapter>

<chapter name="Anteflexio">
<b>Anteflexio</b> (lat.), Bøjning fremefter f. Eks.
<i>A. uteri</i>, Livmoderens foroverbøjede Form.
</chapter>

<chapter name="Antegnati">
<b>Antegnati</b> [ante↱n<sub>j</sub>ati], berømt Orgelbyggerfamilie
fra 15. og 16. Aarh. i Brescia. <sp>Bartolomeo
A.</sp> var Organist i Domkirken i Brescia,
byggede selv Orgelet der (1486) og i fl.
norditalienske Stæder, deriblandt i Milano og
Mantova. Hans to Sønner, <sp>Giovan Giacomo</sp>
og <sp>Giovanni Battista</sp>, gjorde sig, ligesom
de øvrige her nævnte Medlemmer af
Familien, bemærkede baade som Orgelspillere og
Orgelbyggere. Den sidstnævntes Søn, <sp>Graziadio</sp>,
udmærkede sig særlig ved at bygge et
Orgel ligeledes til Domkirken i Brescia, et for
sin Tid meget beundret Værk. Han levede c.
1580. — Dennes Søn, <sp>Costanzo A.</sp>, var
tillige en dygtig Komponist, af hvem der i Aarene
1578—1619 udkom forskellige Kirkekompositioner,
til Dels for to og tre Kor. Han forfattede
endvidere en <i>L'arte organica</i> (Brescia 1608).
<i>A. H.</i>
</chapter>

<chapter name="antejustiniansk Ret">
<b>antejustiniansk Ret</b> betegner i videre
Forstand hele den Del af den romerske Ret, der
er opstaaet før Justinian, bestaaende af de 12
Tavlers Love, Senats- og Folkebeslutninger,
Prætorernes Edikter, Kejsernes Love og
Afgørelser, og berømte Retslærdes Responsa, —
snævrere Forstand de Love og juridiske Skr.,
hvoraf Justinian dannede sin <i>corpus juris</i>.
Brudstykker, større og mindre, heraf er
bevarede indtil Nutiden, men meget er gaaet
tabt, væsentlig fordi Studiet af a. R. fik mindre
Bet., da Justinian havde kodificeret hele den
gældende Ret. Det vigtigste af det bevarede
er Brudstykker af nogle Samlinger,
indeholdende Love og juridiske Skr. (<i>codex
Gregorianus, Hermogenianus</i> og <i>Theodosianus,
fragmenta Vaticana</i> og <i>collatio legum Mosaicum et
Romanorum</i>) og af jur. Skrifter alene (<i>Gaii
institutiones</i> og <i>Pauli receptae sententiae</i>). (<sp>Litt</sp>.:
<sp>Huschke</sp>, <i>jurisprudentia antejustinianea quae
supersunt</i> [Leipzig 1886]; <sp>Bremer</sp>,
<i>Jurisprudentiae antehadrianae quae supersunt</i> [Leipzig
1896—1901]; <sp>Lenel</sp>. <i>Palingenesia juris civilis</i>
[Leipzig 1889]; <i>Collectio librorum iuris anteiustiniani</i>
ved <sp>Krüger, Mommsen & Studemund</sp>, Berlin
[1878—1905]).
<i>V. B.</i>
</chapter>

<chapter name="Antelao">
<b>Antelao,</b> <sp>Monte A.</sp>, en 3264 m høj Bjergtop
i det nordøstlige Italien, Prov. Belluno, ligger
i Ampezzaner-Gruppen i Østalperne paa
Nordsiden af en Sidedal til Piave-Dalen og er
berømt for sin Skønhed.
</chapter>

<chapter name="ante lucem">
<b>ante lucem</b> (lat.), før Daggry.
</chapter>

<chapter name="Anteludium (d. s. s. Præludium)">
<b>Anteludium</b> (lat.), d. s. s. <sp>Præludium</sp>.
</chapter>

<chapter name="Antemensale (se Antependium)">
<b>Antemensale,</b> se <sp>Antependium</sp>.
</chapter>

<chapter name="ante meridiem">
<b>ante meridiem</b> (lat.), før Middag.
</chapter>

<chapter name="Antemetika">
<b>Antemetika</b> (gr.), de Lægemidler, ved hvilke
man søger at standse de fra en sygelig
Følsomhed hos Maven hidrørende Brækninger.
</chapter>

<chapter name="Antennaria (se Kattefod)">
<b>Antennaria</b>, se <sp>Kattefod</sp>.
</chapter>

<chapter name="Antennarius (se Tussefisk)">
<b>Antennarius,</b> se <sp>Tussefisk</sp>.
</chapter>

<chapter name="Antenner (se Følehorn)">
<b>Antenner,</b> se <sp>Følehorn</sp>.
</chapter>

<chapter name="Antenor (Høvding)">
<b>Antenor</b> er efter Iliaden en af de fornemste
troiske Høvdinger, gift med Athena's Præstinde
Theano og Fader til mange Børn. Han støtter
ved enhver Lejlighed Priamos med sine vise
Raad og indtager i det hele en lgn. Stilling i
Ilion som Nestor i Grækernes Lejr. A. modtager
gæstfrit Grækernes Afsendinge, Odysseus og
Menelaos, virker med til Overenskomsten om
en Tvekamp mellem Menelaos og Paris, raader
efter Kampen mellem Ajas og Hektor til at
udlevere Helena og de Skatte, som Paris har
røvet sammen med hende, og søger i det hele
paa enhver Maade at bringe den usalige Krig
til at høre op. Hos senere Digtere findes
Fortællinger om, at A. stod i forræderisk Samkvem
med Grækerne og hjalp dem til at faa Palladiet
(s. d.) i deres Magt. Efter Ilions Fald skulde
A. være draget til Kyrene i Afrika ell. til
Veneternes Land i Italien og have bosat sig der;
et andet Sagn fortæller, at han grundede et
nyt Rige i selve Troja.
<i>C. B.</i>
</chapter>

<chapter name="Antenor (oldgr. Billedhugger og Bronzestøber)">
<b>Antenor,</b> oldgr. Billedhugger og Bronzestøber,
levede i Athen c. 550—500 f. Kr. Han udførte

<img> Kvindefigur fra Akropolis.</img>
