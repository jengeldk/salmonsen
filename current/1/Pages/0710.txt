<table>
<td><td><td c> km<sup>2</sup> (1906)<td c>Indb. (1911)
<td r>16.<td>Aarhus Amt<td r>2510,1<td r>211382
<td r>17.<td>Vejle Amt<td r>2349,9<td r>139968
<td r>18.<td>Ringkøbing Amt<td r>4649,7<td r>130859
<td r>19.<td>Ribe Amt<td r>3058,7<td r>113034
<td r>20.<td>Færø Amt<td r>1398,9<td r>18000
</table>

Island var tidligere delt i 4 A., der dog kun
udgjorde 2 Amtmandskaber. Siden 1. Oktbr 1904
er Amtmandsembederne imidlertid ophævede.
<i>P. J. J.</i>

<sp>Norge</sp> blev 1671 inddelt i 4 Stift- ell.
Hoved-Amter og 8 underliggende A. Fra Akershus
A. udskiltes 1757 Oplands A., som 1781 blev
delt i to: Hedemarkens A. og Kristians A.
1763 deltes Bergenhus A. i et Søndre og et
Nordre Bergenshus A., ligeledes Trondhjems
A. 1804 i et Søndre og et Nordre Trondhjems
A.; Jarlsberg og Larviks A. blev oprettet 1821,
og endelig udskiltes Tromsø A. 1866 fra
Finmarkens A.

Amterne i Norge er siden 1866 flg. 20:
<table>
<td><td><td c>km<sup>2</sup><td c>Indb. (1910)
<td r>1.<td>Kria By<td r>16,6<td r>241834
<td r>2.<td>Smaalenenes A.<td r>4144,1<td r>152306
<td r>3.<td>Akershus A.<td r>5235,3<td r>128042
<td r>4.<td>Hedemarkens A.<td r>27480,5<td r>134555
<td r>5.<td>Kristians A.<td r>25275,4<td r>119236
<td r>6.<td>Buskeruds A.<td r>14816,9<td r>123643
<td r>7.<td>Jarlsberg og Larviks A.<td r>2319,6<td r>109076
<td r>8.<td>Bratsbergs A.<td r>15189,1<td r>108084
<td r>9.<td>Nedenes A.<td r>9348,0<td r>76456
<td r>10.<td>Lister og Mandals A.<td r>7264,2<td r>82067
<td r>11.<td>Stavanger A.<td r>9147,2<td r>141040
<td r>12.<td>Søndre Bergenhus A.<td r>15606,4<td r>146006
<td r>13.<td>Bergen By<td r>13,6<td r>76867
<td r>14.<td>Nordre Bergenhus A.<td r>18481,5<td r>90040
<td r>15.<td>Romsdals A.<td r>14990,1<td r>144622
<td r>16.<td>Søndre Trondhjems A.<td r>18612,4<td r>148344
<td r>17.<td>Nordre Trondhjems A.<td r>22495,1<td r>84910
<td r>18.<td>Nordlands A.<td r>38646,1<td r>164396
<td r>19.<td>Tromsø A.<td r>26246,1<td r>82193
<td r>20.<td>Finmarkens A.<td r>47580,3<td r>38065
</table>
<i>K. Ø.</i>
</chapter>

<chapter name="Amtmand">
<b>Amtmand</b> kaldes i Danmark den
Embedsmand, som forestaar Styrelsen af et Amt. A.
udnævnes af Kongen og skal være <i>cand. jur.</i> med
1. Karakter. Skønt hans Virksomhed omfatter
Anliggender, henhørende under forsk. Ministerier,
staar han m. H. t. sit alm. tjenstlige
Forhold alene under Indenrigsministeriet, gennem
hvilket han udnævnes og afskediges. A. over
Færøerne sorterer dog under Justitsministeriet.
Amtmændene over Kbhvn's og Maribo Amter
samt over de jyske og fynske Amter, der har
Navn efter Stiftsbyerne (Odense, Aalborg, Viborg,
Aarhus og Ribe), fører Titelen Stiftamtmænd og
har som saadanne en højere Rang og enkelte
særlige Forretninger, der dog nu kun vedrører
den kirkelige Forvaltning (se <sp>Stiftsøvrighed</sp>).
I 17. og 18. Aarh. indtog Stiftamtmanden
derimod en mere fremtrædende Stilling, idet
Købstæderne var ham direkte underlagte, og
han derhos, foruden at styre sit eget Amt, førte
et Overtilsyn med de andre Amtmænd inden for
Stiftet. Sin Myndighed over Købstæderne mistede
han, da disse siden 1793 henlagdes under
Amterne (se <sp>Amt</sp>), og Tilsynet med Amtmændene
bortfaldt i Løbet af 18. Aarh. gennem
Lovgivning og Praksis. Hvad den verdslige Forvaltning
angaar, falder Stiftamtmandens
Myndighedsomraade derfor i Nutiden sammen med
Amtmandens.

A. er i Nutiden en rent adm. Embedsmand,
der danner Melleminstansen mellem Ministerierne
og de stedlige Myndigheder (Underøvrighederne).
Det paahviler ham at føre et alm. Tilsyn
med disse og med Lovenes Overholdelse i det
hele og i Form af Indberetninger og Erklæringer
at forsyne Regeringen med de Oplysninger
om lokale Forhold, som er nødvendige for den.
Desuden tilkommer der ham Ret til selvstændigt
at afgøre en Række Sager, dels umiddelbart,
dels naar der klages over underordnede
Myndigheder. I Lovgivningen kaldes han ofte
Overøvrighed. Opr. strakte hans Myndighed sig til
alle Grene af Forvaltningen med Undtagelse af
den kirkelige og den militære, m. H. t. hvilke
han kun havde enkelte Forretninger. Dette
sidste gælder fremdeles, men desuden har i nyere
Tid adskillige Forvaltningsgrene faaet en helt
selvstændig Organisation, der stiller dem
uafhængigt over for A. Dette er saaledes Tilfældet
med Jernbane-, Post- og Telegrafvæsenet, og i
det hele ogsaa med Skattevæsenet, baade det
direkte og det indirekte. Under A. henhører
derimod Justits- og Politivæsenet. Det er ham, der
udøver Paatalemyndigheden i Straffesager og
tager Beslutning om Straffedommes Fuldbyrdelse
ell. Indankning for højere Ret, og det tilkommer
ham ligeledes at meddele enkelte processuelle
Bevillinger og paa forsk. Maade at føre et vist
Tilsyn med Retsplejen. M. H. t. Borgernes
personlige og Familieforhold har A. dernæst en
Række Beføjelser, idet han dels under visse
Betingelser kan meddele herhenhørende
Bevillinger, f. Eks. Fuldmyndighedsbevillinger,
Kongebreve, Separations- og Skilsmissebevillinger o. l.,
dels fungerer som overordnet Pupilautoritet og
dels endelig fastsætter Underholdsbidrag til
forladte, fraseparerede og fraskilte Hustruer, ægte
og uægte Børn m. v. Fremdeles er det hans Sag
at paase, at Landbolovgivningen og særlig
Fæstelovgivningen overholdes, og at de dertil knyttede
offentlige Interesser behørig varetages, og han
har endvidere en Mangfoldighed af spredte
Forretninger m. H. t. Bygnings- og Brandvæsen,
Sundheds- og Veterinærvæsen, Strandings- og
Bjærgningsvæsen o. s. fr. En særdeles vigtig
Gren af A.'s Virksomhed er endelig hans
Deltagelse i den kommunale Forvaltning. Dels er
han selvskreven Formand for Amtsraadet og
udøver Statens Kontrol med dette Raad og til en
vis Grad med Sogneraadene, dels har han at
erklære sig over de fra Købstæderne til
Indenrigsministeriet indsendte Forslag og Indstillinger,
dels fører han endelig et specielt Tilsyn og
øver en vis Myndighed m. H. t. visse kommunale
Forvaltningsgrene, saaledes navnlig m. H. t.
Vejvæsen og Snekastningsvæsen og m. H. t.
Fattig- og Alderdomsunderstøttelsesvæsen. Her
kan ogsaa nævnes hans Virksomhed for
Skolevæsenet, med hvilket han har at gøre som
Medlem af Skoledirektion, Amtsskoledirektion og
Skoleraad.

I Kbhvn er Amtmandsforretningerne ikke
henlagte under en enkelt Embedsmand, men
besørges dels, navnlig hvad Justits- og Politivæsenet
