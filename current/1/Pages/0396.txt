ved perforerede Ebonitskiver. Foroven ses to
Klemmeskruer med Ebonitisolation og en med
Laag dækket Aabning til Paafyldning af Vædske
og til Passage for Luft udviklet ved
Overladning. Edison-Cellen giver ved Udladning en
Spænding mellem 1,4 og 1,0 Volt. I Middel kan
sættes 1,2 Volt. Ved Ladning er Spændingen
c. 1,6—1,8 Volt pr. Celle.

Vægten er forholdsvis ringe, idet man ved en
enkelt Udladning faar c. 20 Watt-Timer pr. kg
Totalvægt. Edison-Akkumulatoren siges at være
mere robust og at være mindre udsat for at
tage Skade ved Mishandling end Blyakkumulatorer.
Den anvendes nærmest til transportabelt Brug.
<i>Abs. L.</i>
</chapter>

<chapter name="akkurat">
<b>akkurat</b> (lat., ital.), nøjagtig, omhyggelig,
punktlig; <sp>Akkuratesse</sp> (af ital.,
<i>accuratezza</i>), Nøjagtighed, Omhyggelighed,
Punktlighed.
</chapter>

<chapter name="Akkusationsproces (se Anklageproces)">
<b>Akkusationsproces,</b> se <sp>Anklageproces</sp>.
</chapter>

<chapter name="Akkusativ (se Forholdsform)">
<b>Akkusativ,</b> se <sp>Forholdsform</sp>.
</chapter>

<chapter name="akkviescere">
<b>akkviescere</b> (af lat. <i>acquiescere</i>, hvile),
indvilge, lade bero ved, slaa sig til Ro ved.
</chapter>

<chapter name="akkvirere">
<b>akkvirere</b> (af lat. <i>acquirere</i>), erhverve,
forskaffe; <sp>Akkvisition</sp>, Erhvervelse, Fordel,
Vinding.
</chapter>

<chapter name="Akkvisitør">
<b>Akkvisitør.</b> Som Samlingsbetegnelse for de
Personer, Inspektører og Agenter, der i
Forsikringsvirksomheden særlig er beskæftigede
med Erhvervelse (Akkvisition) af ny
Forsikringer, har Ordet vundet Hævd og er
efterhaanden blevet et særlig <sp>forsikringsfagligt</sp>
Udtryk; man kan vel ogsaa se Ordet anvendt som
Betegnelse for agenterende Personer i anden
Virksomhed — f. Eks. i Annoncefaget — men
hyppigst vil man finde det anvendt ved
Omtalen af Forsikringsforhold.
<i>Chr. Th.</i>
</chapter>

<chapter name="aklastisk">
<b>aklastisk</b> (af græ. κλάειν, bryde), ikke
lysbrydende.
</chapter>

<chapter name="Aklinen (se Magnetisme)">
<b>Aklinen</b> [-↱kli´], se <sp>Magnetisme</sp>.
</chapter>

<chapter name="Akme">
<b>Akme</b> [↱ak-] (gr.), egl. skarp Kant, Æg, Spids,
dernæst i overført Bet.: Blomstring,
Højdepunkt. — Særlig i Lægevidenskaben tales om
Feberens A., en Sygdoms A., i Betydning
Højdepunkt.
</chapter>

<chapter name="Ak-Metschet (se Simferopol)">
<b>Ak-Metschet,</b> se <i>Simferopol</i>.
</chapter>

<chapter name="Akmit (se Pyroxengruppen)">
<b>Akmit,</b> se <sp>Pyroxengruppen</sp>.
</chapter>

<chapter name="Akmolinsk">
<b>Akmolinsk,</b> <sp>Provins</sp> i det centralasiatiske
Ruslands Steppe-Guvernement, strækker sig fra
Ulu-Tau og Ischim næsten indtil Irtisch og
omfatter 565820 km<sup>2</sup> med (1910) 1047300 Indb.,
deriblandt over 100000 Kirgisere. Den nordlige
Del danner en lav, ved Irtisch sandet og paa
Saltsøer rig Slette. Den mellemste, der
gennemskæres af ikke synderlig høje Højdedrag,
afvandes af Floderne Ischim, Nura og Ssary-Ssu
og egner sig, skønt den er skovløs og paa
betydelige Strækninger stenet, for Agerbrug. Her
er forenet Distriktets Mineralrigdom, der
hovedsagelig bestaar af Guld, Kobber og Stenkul.
Den sydlige Del er en øde, vandløs Steppe,
der strækker sig fra Ssary-Ssus Kilder indtil
Floden Tschu og er kendt under Navnet
Bedpak-dala. Ogsaa den største Del af
Balkasch-Søen hører til Provinsen. — Hovedstaden A. i
fornævnte Provins blev først grundlagt 1862 og
havde allerede 1881 5700 Indb. Den har som
Samlingsplads for Karavanerne fra Taschkend
og Bokhara faaet stor Bet. for Handelen.
<i>M. V.</i>
</chapter>

<chapter name="Akoimetoi">
<b>Akoimetoi</b> [a↱kå^imetå^i] (άκοιμήτοι, »de
søvnløse«), et Munkesamlag i 5. Aarh., som mente
at vinde Guds Velbehag ved altid at vaage.
De var delte i seks Kor, som skiftedes til at
holde Gudstjeneste, saa at hvert Øjeblik i deres
Kloster var optaget af Bøn og Sang. I Konstantinopel
laa deres berømteste Kloster, Studion,
grundlagt omtr. 460 af Romeren Studius. I
Vesten stiftede den burgundiske Konge Sigismund
515 et lignende Kloster i Agaunum (St
Maurice).
<i>L. M.</i>
</chapter>

<chapter name="Akoin">
<b>Akoin,</b> C<sub>23</sub>H<sub>25</sub>N<sub>3</sub>O<sub>3</sub>.HCl, er saltsurt
Di-p-anisylmonofenetylguanidin. Det danner farveløse
Krystaller, som smelter ved 176°, og som er
letopløselige i Vand. Det har medicinsk
Anvendelse som et lokalt bedøvende Middel. Dets
Virkning er væsentlig den samme som
Kokainets; men A. er betydelig mindre giftigt end
dette og virker i svage Opløsninger hurtigere
og længere.
<i>E. K.</i>
</chapter>

<chapter name="Akolutter">
<b>Akolutter</b> (gr.: Følgesvende), i den gamle
Kirke Biskoppernes tjenende Følge. Nu er A.
Navnet for dem, der i den kat. Kirke har
modtaget den højeste af de fire laveste Indvielser
til Præsteembedet.
<i>L. M.</i>
</chapter>

<chapter name="Akominatos, Michael og Niketas">
<b>Akominātos,</b> 1) <sp>Michael</sp>, f. omtr. 1140 i
Chonai i Frygien, fik sin teologiske
Uddannelse i Konstantinopel, hvor den lærde
Eustathios var hans Lærer. Omtr. 1175 blev han
Ærkebiskop i Athen, hvor han virkede med
stor Kraft for sin meget forkomne Menigheds
aandelige og timelige Vel, indtil han, da Byen
1204 blev erobret af Frankerne, begav sig til
Keos, hvor han døde omtr. 1220. Han har
efterladt sig talrige Prædikener og andre Taler,
Breve og Digte, som giver os værdifulde
kulturhistoriske Oplysninger om Forholdene i Athen;
bl. Digtene maa særlig nævnes et Klagedigt over
Athen. Hans samlede Værker er udgivne af
Lampros (2 Bd, Athen 1879—80).

2) <sp>Niketas</sp>, yngre Broder til ovennævnte,
som ledede hans Studier. Han blev omtr. 1180
kejserlig Sekretær og steg efterhaanden til de
højeste Statsembeder, som han forstod at
bevare under de vekslende Kejsere. Ved Konstantinopels
Fald 1204 flygtede han til Nikaia og
spillede en Rolle ved Theodor Laskaris' Hof.
Her forfattede han vistnok ogsaa sit Hovedværk,
en Skildring af det byzantinske Kejserdømmes
Historie i Aarene 1118—1206, kun udførligt for
hans egen Tid, hvor hans Kilder er hans egne
Oplevelser og Øjenvidners Beretninger. Han
er fra gr. Side Hovedkilden for det fjerde
Korstogs Historie, som han skildrer ret objektivt.
Desuden haves af ham en Afhandling om de
Statuer, som Korsfarerne ødelagde i Konstantinopel.
Nogle Taler og et Digt af ham har
kun ringe Bet. Det historiske Værk er udg. af
Bekker (Bonn 1835).
<i>H. H. R.</i>
</chapter>

<chapter name="Akonitin">
<b>Akonitin,</b> C<sub>34</sub>H<sub>47</sub>NO<sub>11</sub>, et Alkaloid, der findes
i Rodknoldene og Bladene hos forsk. <sp>Aconitum</sp>-Arter,
særlig <i>Aconitum Napellus</i> (Stormhat),
og som disse kan takke for deres
Giftighed og lægende Virkning. Det rene A.
