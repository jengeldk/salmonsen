begyndte A. allerede at samle sine Studier om det
Tidsrum, der skulde blive Genstand for hans
Hovedværk, og 1844 disputerede han for
Magistergraden med en Afhandling om Christian
II i Landflygtighed (<i>De rebus Christiani II regis
exsulis commentatio</i>). Lige efter tiltraadte han
en fleraarig Udenlandsrejse, hvorfra han
medbragte omfangsrige Samlinger af diplomatisk
Materiale til Danmarks Historie i 16. og 17.
Aarh.; de gemmes nu paa det kgl. Bibliotek og
er delvis udgivne i »Danske Samlinger« 2. Rk.
III—VI. Først 1848 kom A. hjem, og stærkt
grebet af den nationale Bevægelse skrev han »Det
danske Sprogs Historie i Hertugdømmet Slesvig
ell. Sønderjylland«, der udkom i to Bd 1857—58,
og hvori han indgaaende skildrede
Sprogforholdene og Sprogkampen i Grænselandet fra
de ældste Tider indtil vore Dage. Under
Treaarskrigen havde han haft den smukke Tanke
at samle »Breve fra danske Krigsmænd, skrevne
til Hjemmet«; Samlingen udkom dog ikke før
1873.

Imidlertid var A. 1851 blevet ansat som Docent
ved Univ.; 1862 blev han Velschow's Efterfølger
som Prof. Rostgardianus. Lærervirksomheden
laa dog ikke meget for A., og han hindredes
yderligere deri ved den Brystsygdom, som
angreb ham stedse stærkere og endelig 1871 endte
hans Liv. Forinden var det dog lykkedes ham
at faa paabegyndt det Værk, hvis Forberedelse
havde sysselsat ham alle de lange Aar
igennem, uden at Offentligheden hidtil havde set
synderlig andre Prøver derpaa end den
Samling »Breve og Aktstykker til Oplysning af
Christiern II's og Frederik I's Historie«, hvoraf 1.
Bd var udkommet 1854. Nu fremkom 1864 det
første Bind af »De tre nordiske Rigers Historie
1497—1536«, og hurtig efter hinanden fulgte saa
endnu fire Bd, det sidste dog først efter A.'s
Død, og førende Skildringen frem til 1527. Dette
bindstærke Værk blev saaledes et Fragment,
men det indtager alligevel en Hædersplads i
dansk hist. Litt. For første Gang var her en
vigtig Periode af Fædrelandets Fortid fremstillet
i alle Enkeltheder og skildret paa Grundlag
af en udtømmende Kundskab til hele Materialet,
som A. efter sin indgaaende Syslen dermed
beherskede i en saadan Grad, at selve Affattelsen
af Værket kunde foretages let og hurtig. Som
gi. Skandinav var det A. en Glæde fuldt at
gennemføre det nordiske Synspunkt; Sveriges og
Norges Historie blev skildret lige saa fyldig som
Danmarks, og den svenske Bondestands
patriotiske Frihedskamp fandt hos ham den mest
sympatetiske Værdsættelse, medens hans
Bedømmelse af Sveriges daværende Styrere og af
hele Unionen nok lader det mærke, at det er
en dansk Skandinav, der skriver. For A. selv
var Christian II Midtpunktet i Skildringen, og
paa en Række Punkter har Forfatteren renset
denne mærkelige Skikkelse for Beskyldninger,
som Aarhundreders Had havde opdynget; men
A. var ikke nogen fin Psykolog, og hans
Forstaaelse af Christian II's Personlighed naar
ikke Dybderne i denne sammensatte Karakter.
Til de bedste Partier i Værket hører Indledningen,
hvori A. med stor hist. Kunst har udredet
alle de i hinanden slyngede Traade, og Skildringen
i 4. Bd af Datidens Kulturforhold og
daglige Liv, der er fyldig og livlig, uden at
Forfatteren dog paa noget Punkt har givet sin
Fantasi Tøjlen. Hele Fremstillingsformen
passer fortræffelig til Skildringens Karakter;
Sproget er ukunstlet, Fortællingen skrider jævnt
fremad, og Forfatterens fulde Fortrolighed med
Emnet meddeler Læseren en Tryghedsfornemmelse
over for Sandheden af alt, hvad der
meddeles. Overalt bærer Værket Præget af at være
en fuldmoden Frugt af aarlange Studier, forfattet
af en Mand, der var langt fra at være genial
begavet, men som villiestærk forfulgte det
engang satte Maal, og som bares oppe af en stor
Iver for Sandheden og en varm Kærlighed til
Fædrelandet.
<i>Kr. E.</i>
</chapter>

<chapter name="Allen, Robert William Otto">
<b>Allen,</b> <sp>Robert William Otto</sp>, dansk
Musiker, f. 18. Septbr 1852 i Kbhvn, d. 1888 som
Domorganist i Aarhus. Han var Elev af Kbhvn's
Musikkonservatorium, hvor han specielt
dyrkede Klaveret med Edm. Neupert som Lærer.
1878 nedsatte han sig som Musiklærer i Aarhus,
hvor han 1885 blev udnævnt til Domorganist.
For Fremmet af Musiklivet i den jyske
Hovedstad var han meget virksom. Som Komponist har
han udg. nogle Sange og Klaverpiecer, samt
skrevet et Par Ouverturer — deraf en til
Oehlenschläger's »Dina« —, der er kommet til
offentlig Udførelse. Hans Kompositioner er ikke af
udpræget Individualitet, men de benytter de
givne Former paa en smagfuld Maade.
<i>A. H.</i>
</chapter>

<chapter name="Allen, William">
<b>Allen</b> [↱ä£<sub>i</sub>n], <sp>William</sp>, amer. Forf.
(1784—1868). 1805 blev han ansat ved Nordamerikas
ældste og største Univ., Harvard College, i
Cambridge i Massachusetts. Han har forfattet en Del
baade poetiske og prosaiske Arbejder. Særlig
maa mærkes <i>American Biographical Dictionary</i>,
udkommet i fl. Oplag og indeholdende korte
Biografier af fl. Hundrede Amerikanere.
<i>I. O.</i>
</chapter>

<chapter name="Allen, Lough">
<b>Allen, Lough</b> [↱£åk-↱ä£<sub>i</sub>n], en 36 km<sup>2</sup> stor,
pæreformet Sø i Leitrim County, Irland, ligger
i 50 m's Højde og gennemstrømmes af Shannon.
<i>G. Ht.</i>
</chapter>

<chapter name="Allenstein">
<b>Allenstein</b> [-∫ta^in], Garnisonsby og vigtig
Jernbanestation i preuss. Regeringsdistrikt
Königsberg, 50 km fra den russiske Grænse ved
Floden Alle, med (1910) 33077 mest katolske
Indb., et gammelt Slot, fl. Kirker, en Synagoge,
en Sindssygeanstalt (<sp>Kortau</sp>) og livlig
Industri: Jernstøberi, Maskin- og
Tændstikfabrikation, Savværker.
<i>G. Ht.</i>
</chapter>

<chapter name="allentando (d. s. s. rallentando)">
<b>allentando,</b> d. s. s. <sp>rallentando</sp>.
</chapter>

<chapter name="Allentown">
<b>Allentown</b> [↱ä£<sub>i</sub>nta^un], By i U. S. A., Stat
Pennsylvania, ligger 80 km NNV. f. Filadelfia.
(1910) 51913 Indb. Omegnen er rig paa Jernmalm,
og A. har stor Jernindustri.
</chapter>

<chapter name="Aller">
<b>Aller</b> [↱al<sub>ə</sub>r], Biflod til Weser, udspringer 155
m o. H. ved Seehausen, 25 km V. f. Magdeburg,
løber i nordvestlig Retning gennem Braunschweig
og Prov. Hannover, bliver ved Celle
sejlbar paa 117,6 km og udmunder neden for
Verden efter et Løb paa 162 km. Fra højre
modtager den Örze og Böhme (fra Lüneburg-Heden),
fra venstre Oker og Leine.
<i>G. Ht.</i>
</chapter>

<chapter name="Aller, Carl">
<b>Aller,</b> <sp>Carl</sp>, dansk Bladudgiver og
Forlægger, er f. 25. Novbr 1845 i Kbhvn. A. er særlig
kendt som Redaktør og Udgiver af »Illustreret
Familie-Journal«, der begyndte at udkomme
