Afledningsprodukt af <sp>Purin</sp>, C<sub>5</sub>H<sub>4</sub>N<sub>4</sub>;
det er en Bestanddel
af den dyriske Cellekerne og kan indvindes af
Pankreaskirtlerne hos Hornkvæget og af
Teblade. A. gaar ved Salpetersyrling over til
Hypoxanthin, C<sub>5</sub>H<sub>4</sub>N<sub>4</sub>O, og maa derfor opfattes som
dette sidstes Imid (med Gruppen NH i St. f.
Iltatomet). Det danner prismatiske Krystaller,
der er uopløselige i Æter og Kloroform, meget
tungopløselige i varm Vinaand og letopløselige
i uorganiske Syrer, Kali og Ammoniak.
<i>O. C.</i>
</chapter>

<chapter name="Adenitis">
<b>Adenitis</b>, Betændelse af Lymfekirtel, opstaar
dels efter Betændelser udvendig paa Legemet
ell. i indre Organer, dels under Forløbet af visse
kroniske Sygdomme (f. Eks. Syfilis), idet det
Smitstof, som ligger til Grund for den opr.
Betændelse ell. Sygdom, optages i een ell. flere
Lymfekirtler. Mellem de hyppigste Steder for
A. er <sp>Halsen</sp>, <sp>Akselhulen</sp> og
<sp>Lyskebøjningen</sp>. Ogsaa i <sp>Krøset</sp> forekommer
ofte A. En A. kan undertiden foraarsage
Materiedannelse, og der opstaar da en <sp>Absces</sp>, i
daglig Tale en <sp>Kirtelbyld</sp>. Men A. kan
ogsaa, efter at være naaet til et vist Stadium,
standse, falde til Ro, og der bliver da som Rest
efter A. større ell. mindre Knuder. Hvis
Betændelsen har været af tuberkuløs Natur, plejer
disse Kirtelknuder at indeholde saakaldt ostede
Partier, der i Tidernes Løb kan indtørre mere
og mere, maaske forkalke, ell. de kan efter
kortere ell. længere Tids Forløb blive
Udgangspunkt for ny Anfald af A. Behandlingen af A.
er som ved Betændelser: Omslag ell. om
nødvendigt Operationer — Indsnit til Fjernelse af
Materie ell. selve Kirtlerne.
<i>E. A. T.</i>
</chapter>

<chapter name="adenoid">
<b>adenoid</b>, kirtelagtig, bruges mest i
Forbindelsen <sp>adenoid Væv</sp>, hvorved forstaas et Slags
Bindevæv, hvis mikroskopiske Bygning minder
om Lymfekirtlerne. Denne Slags Væv er især
udbredt i Slimhinderne, navnlig Fordøjelseskanalens
lige fra Svælget nedefter. (Smlg. i øvrigt <sp>Adenoma</sp>).

Ved <sp>adenoide Vegetationer</sp> forstaas
nogle knudrede Svulstmasser i
Næsesvælgrummet, som foranlediger forsk. Ulemper ved at
forsnævre dette. Der opstaar Vanskelighed ved
at trække Vejret igennem Næsen, Talen bliver
tyk, Ørelidelser med Tunghørighed ledsager
ofte Lidelsen. Sygdommen, som bestaar i en for
stærk Udvikling af det i Svælget normalt
tilstedeværende »adenoide Væv«, er først
beskrevet af Dr. <sp>W. Meyer</sp> i Kbhvn, som ogsaa har
angivet den bedste Behandling: Fjernelse ved
Bortskrabning med dertil konstruerede
Instrumenter. I øvrigt har man til Dels, dog med
tvivlsom Berettigelse, givet Lidelsen Skyld for en
Del sygelige Tilstande af tilsyneladende helt
uafhængig Natur — aandelig Sløvhed,
uvilkaarlig Vandladning m. m. og forsøgt at helbrede
disse Tilstande ved at fjerne de a. V.
<i>E. A. T.</i>
</chapter>

<chapter name="Adenokirapsologi">
<b>Adenokirapsologi</b> (gr.), den overtroiske
Forestilling, ifølge hvilken visse Personer (f.
Eks. Kongerne af Frankrig) skulde besidde
Evnen til ved Haandspaalæggelse at kunne
helbrede Kropsvulster (<i>Struma</i>).
</chapter>

<chapter name="Adenoma">
<b>Adenoma</b>, <sp>Adenom</sp> (sjældnere »<sp>adenoid
Tumor</sp>« ell. »<sp>Adenoid</sp>«), Svulst, dannet af
Kirtelsubstans, der paa et begrænset Parti har
udviklet sig abnormt. Hyppigst træffes A. i
Brystkirtlen. Endetarmen, Livmoderen, Næsen;
de tre sidste Steder danner A. ofte de
saakaldte <sp>Polypper</sp>. A. er en godartet Svulst,
idet det ikke som Kræft har Tilbøjelighed til at
brede sig til fjernere Steder ell. komme igen
efter at være taget bort. Om Oprindelsen til
disse Svulster haves ingen sikker Oplysning.
Hovedbehandlingen er Borttagelse ved
Operation. — A.-sarkom, A.-karcinom o. fl. betegner
sammensatte Svulster, der i visse Henseender
ligner Sarkom, Karcinom.
<i>E. A. T.</i>
</chapter>

<chapter name="Adenophora">
<b>Adenophora</b> Fisch., Slægt af Klokkefamilien,
Stauder med blaa Blomster i Klase, meget
lignende <i>Campanula</i>'s. <i>A. liliifolia</i> L. (Mellem- og
Østeuropa) kultiveres hyppig. <i>A. verticillata</i>
Fisch. o. a. Arter anvendes i Sibirien og
Østasien til Lægemidler mod fl. Slags Sygdomme.
<i>A. M.</i>
</chapter>

<chapter name="Adenotomi">
<b>Adenotomi</b> (gr.), Bortskæring af adenoide
Vegetationer.
</chapter>

<chapter name="Adeps">
<b>Adeps</b> [↱að-] (lat.), Fedt, Talg; <i>A. benzoatus</i>,
Benzoëfedt; <i>A. suillus</i>, Svinefedt.
</chapter>

<chapter name="Adept">
<b>Adept</b> (lat. <i>adeptus</i>, »en, der har opnaaet
noget«) kaldtes i Middelalderen den, der foregav
at kunne lave Guld, at have fundet de Vises Sten
ell. at have fremstillet en Eliksir til
Forlængelse af det menneskelige Liv (smlg. <sp>Kemi</sp>).
Nu betegner man ved A. overhovedet den, der
er trængt ind i Hemmelighederne ved en Kunst,
Videnskab, Sekt ell. i hvilken som helst anden
dybsindig og for den store Mængde ubegribelig
Kundskab.
</chapter>

<chapter name="Aderbeidschan (se Aserbeidschân)">
<b>Aderbeidschan</b>, se <sp>Aserbeidschân</sp>.
</chapter>

<chapter name="Aderer (se Adrar)">
<b>Aderer</b>, se <sp>Adrar</sp>.
</chapter>

<chapter name="Aderno">
<b>Aderno</b>, By paa Sicilien, Prov. Catania,
ligger 35 km NV. f. Catania og 561 m o. H. paa
Vestsiden af Ætna. (1901) 25769 Indb. Byen har
gamle Mure samt Rester af normanniske og
romerske Bygningsværker.
<i>H. P. S.</i>
</chapter>

<chapter name="Adersbach">
<b>Adersbach</b> [↱a.-], Landsby i Bøhmen, nær den
schlesiske Grænse. I Nærheden af A.-Klipperne,
en labyrintisk Sandstensgruppe, 4 km lang og
2 km bred, opr. et sammenhængende
Sandstensleje, ved Vandets Virksomhed
gennemfuret og udformet til utallige Klipper, indtil 65
m høje, med mærkelige Former og Navne (den
bedende Munk, den tandløse Kvinde o. s. v.).
— 10 km S. f. A. ligger den »forstenede Skov«
Radowenz (Araukariestammer, forstenede ved
Kiselsyre).
<i>G. Ht.</i>
</chapter>

<chapter name="Aderton (se Akademi (Sverige))">
<b>Aderton</b> [↱a.-], se <sp>Akademi</sp> (Sverige).
</chapter>

<chapter name="adespota">
<b>adespota</b> (gr.), herreløs Ejendom; saaledes
kaldtes bl. a. i græske Antologier mindre
Værker, Digte o. s. v. af ubekendte Forfattere.
</chapter>

<chapter name="a detto">
<b>a detto</b> (ital.), samme Dag, bemeldte Dag.
</chapter>

<chapter name="à deux mains">
<b>à deux mains</b> [a-dø.-↱mæ͠] (fr.), i Musikken:
for to Hænder, tohændig (Klavermusik). — En
Hest siges at anvendes a. d. m., naar den
benyttes baade til Ride- og Kørebrug.
</chapter>

<chapter name="ad extremum">
<b>ad extremum</b> (lat.) til sidst, endelig, sluttelig.
</chapter>

<chapter name="ad futuram memoriam">
<b>ad futuram memoriam</b> (lat.), til fremtidig
Erindring, til kommende Tiders Ihukommelse.
</chapter>

<chapter name="Adg.">
<b>Adg.</b>, Forkortelse af Adagio.
</chapter>

<chapter name="Adgangsbevis">
<b>Adgangsbevis.</b> Ifølge Frd. 8. Juni 1839 om
Fremmedes Handelsberettigelse er fremmede
Handlende ell. Handelskommissionærer
uberettigede til at falbyde ell. afhænde Varer andet
Sted end i Kbhvn og Købstæderne. De maa
