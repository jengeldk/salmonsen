samme Sted er de skitsemæssigt udførte Billeder
til »Niels Klim«, malede som Grundlag for
Clemens' Stik til Baggesens Oversættelse, ganske
blottede for Lune, men friske i Udførelsen og af
ikke ringe Farveskønhed.

1781 giftede A. sig, men tre Aar efter forlod
hans Hustru ham for at ægte en anden. Dette
Slag forvandt han dog vist ret hurtigt; haardere
ramtes han, da 1794 med Slottet de Værker, han
med Urette regnede for sit Livs betydeligste
Gerning, gik op i Luer. I de følgende 5 Aar
malede han saa godt som intet; saa forelskede han
sig 1799 i en ung Kvinde og vaktes derved til
ny kunstnerisk Virksomhed; først 1803 giftede
han sig igen, men da forelaa allerede ikke faa
af hans mærkeligste Billeder færdige, saaledes
de fire store, han malede over Motiver fra
Terents' Komedie »Pigen fra Andros«. Uden
Tvivl har de deres største Værd som oplysende
Illustrationer til Livet i en Oldtidsby, men ved
Siden deraf interesserer de dog ogsaa som
Prøver paa Kunstnerens overlegne tekniske
Dygtighed. Endnu højere staar to Billeder med
Scener fra Apulejus' Fortælling om Æslet,
ligesom de fire nysnævnte paa Kunstmuseet; i dem
begge er Opbygningen, den Maade, hvorpaa
Figurerne fylder Rummet, og Liniernes
Sammenspil Udslag af stor kunstnerisk Formaaen, og
aldrig er Mesteren i Henseende til Farvens
Blødhed og Lyskraft kommet sine Forbilleder
saa nær som i disse Arbejder, der ogsaa ved
Bevægelsernes udtryksfulde og storstilede Skønhed
og ved talende Fysiognomik vel kan siges
at overgaa alt, hvad han ellers har ydet.
Nærmest disse Værker staar i Rang det større
Billede »Papirius og hans Moder«
(Kunstmuseet). I samme Periode af sit Liv virkede A.
ogsaa som Arkitekt; hans Hovedværk paa dette
Omraade er Tegningen til Frihedsstøtten; ogsaa
det smukke Hus, Nr. 5 paa Nytorv, skyldes
ham. Et og andet modellerede han, og med
sine Møbeltegninger sikrede han sig Navn som
den første danske Kunstner, der har gjort
noget for Kunsthaandværkets Udvikling.

En stor Del af sin Kraft viede A. Gerningen
ved Kunstakademiet, ved hvilket han virkede
som Medlem, fl. Gange ogsaa som Direktør;
energisk, myndig og egenraadig, men klog,
retfærdig og uden Smaalighed, villig til at støtte
yngre Talenter; Thorvaldsen stod han saaledes
trofast bi i de vanskelige Ungdomsaar. Som
Maler blev han i sin Tid højt vurderet af den
Kreds, der kaldte sig »de skønsomme Kunstens
Yndere«, men for Folket i Almindelighed var
han den Gang som nu væsentlig den
unærmelige, en ren Navneværdi, naar det kom højt,
hans Emner fjerntliggende, hans Stil
fremmedartet. Og af de Slægter, der fulgte nærmest
efter hans og fik deres Syn paa Kunst opdraget
under Eckersberg's og Høyen's Indflydelse, blev
han i høj Grad undervurderet. Nu skønner man
bedre, at de Mangler, hvoraf hans Produktion
unægteligt lider, mere skyldes Tiden, han levede
i, end Personen, allermest hans akademiske
Komposition med de vilkaarligt langstrakte Figurer,
hans Hang til at bramme med klassisk Lærdom
og mere ell. mindre uklare Allegoriseren, hans
bevidste Sky for et i det enkelte gennemført
Studium af Naturformerne. Man ser nu i A. en
virkelig Mester med udpræget Sans for ædel og
skøn Komposition — ganske vist kun, hvor han
arbejder med en enkelt ell. dog faa Figurer
— og med en overordentlig udviklet koloristisk
Evne og malerisk Dygtighed. At han skulde være
blottet for oprindelig skabende Kraft, er en
Myte, hvis Upaalidelighed navnlig godtgøres af
hans mange efterladte Tegninger; i hans
udførte Billeder har Reflektionen ganske vist for
det meste lagt Fantasien haardt i Baand.
<i>S. M.</i>
</chapter>

<chapter name="Abildgaard, Peter Christian">
<img>P. C. Abildgaard.</img>

<b>Abildgaard</b>, <sp>Peter Christian</sp>, den
danske Veterinærskoles Stifter, f. i Kbhvn 22. Decbr
1740, d. smst. 21. Jan. 1801. Søn af nedenn. S. A.
Han gik i Katedralskolen fra sit 14.—16. Aar.
Uden for Skolen modtog han Undervisning i Tegning
(af Faderen) og i Kemi og Mineralogi. Fra sit 16.—20.
Aar var han i Apotekerlære, og benyttede her Lejligheden
til at udvide sine Skolekundskaber, tog Studentereksamen
(1760) derefter Filosofikum samt (1762)
Baccalaureigraden ved en kem. Afh. Han kastede sig
nu med Iver over det medicinske Studium og
gjorde samtidig sine Tegnekundskaber frugtbringende
ved at tegne til E. Pontoppidans »Danske Atlas«;
desuden var han Amanuensis hos Prof. de Buchwald.

Sit Yndlingsstudium, Lægevidenskaben, maatte
A. imidlertid en lang Tid delvis lægge paa
Hylden. Han og 3 andre unge, medicinske
Studerende blev nemlig ifølge Bernstorffs til Kong
Frederik V givne Raad sendt til Lyon, hvor
Bourgelat netop (1760) havde oprettet den
første Veterinærskole. Meningen var, at de unge
Mennesker skulde sætte sig ind i Veterinærvirksomheden
for mulig at standse den 1762 for
anden Gang i Danmark udbrudte Kvægpest. I
Lyon, hvor A. opholdt sig 2 1/2 Aar, studerede
han Dyrlægekunsten og fortsatte sine
medicinske Studier. Da han 1766 kom tilbage til
Kbhvn, var Kvægpesten ikke endnu standset,
men A. fik dog Lov til at beholde sit Stipendium
endnu i 2 Aar. Det lykkedes ham dog ikke
dengang at standse Sygdommen. Han kastede
sig nu atter med Iver over Medicinen og blev
1768 <i>Dr. med.</i> ved en Afh. »<i>de venæsectione in
supressis menstruis</i>«. A. praktiserede dernæst
som Læge, men syslede dog samtidig med
Dyrlægevidenskaben og udgav 1770 »En dansk Heste
og Qvæg Læge«; en Bog, som sikkert har stiftet
megen Gavn; den udkom i 13 danske, 8 svenske
og 5 tyske Opl. Aaret efter udgav A. 1. Bd. af
»Unterricht von Pferden, Kimen, Schaafen und
Schweinen« (indeholder en hel Del om
