Koncertsal, vist sig som en dygtig Musiker og
Orkestrator.
<i>A. H.</i>
</chapter>

<chapter name="Andersen, Vilhelm Rasmus Andreas">
<b>Andersen,</b> <sp>Vilhelm Rasmus Andreas</sp>,
dansk Forf., f. 16. Oktbr 1864 i
Nordrup ved Ringsted. A. blev Student fra Sorø
Akademi 1882 og studerede Sprog og Litt. ved
Kbhvn's Univ., tog Skoleembedseksamen 1888,
vandt Universitetets Guldmedaille i nordisk
Filologi 1891 og tog Doktorgraden 1896. Fra 1908
Prof. i dansk Litteraturhistorie ved Kbhvn's
Universitet. Han har foruden mindre Artikler i
Tidsskr. og Aviser udg.: »Danske Studier« (1893),
»Poul Møller, hans Liv og Skrifter« (1894),
»Guldhornene, et Bidrag til den danske
Romantiks Historie«, Disputats (1896), »Adam
Oehlenschläger«, I—III (1894—1900), »Knud
Sjællandsfars Betragtninger over Aaret og Dagen« (1902),
»Litteraturbilleder«, I—II (1903, 1907), »Bacchustoget
i Norden« (1904), »Tider og Typer af dansk
Aands Historie«, I, 1—2 (1907, 1909),
»Paludan-Müller« (1910), »Dansk Litteratur« (1912),
»Hellig og Søgn« (»Knud Sjællandsfars Tidebog, 2.
Part«) (1912), »Kritik. Teater« (1914). Desuden
har han skrevet Studenterkomedien »Den
krøllede Frits« efter Poul Møller (1904) og
Operateksten »Maskarade« efter Holberg (1906) samt
en Oversættelse af »Horats' lyriske Digte« (1903).

A.'s Udannelse er lige saa meget af filologisk
som af æstetisk Art. Han har et nøje Kendskab
baade til gr. og lat. Sprog og til det danske
Sprogs Udvikling gennem Tiderne. Men ved
Siden heraf har han kastet sig over Studiet af
klassisk og dansk Aand, medens den øvrige
europ. Udvikling endnu ikke har sat noget
Spor i hans Produktion. I sine Værker trænger
han ind til Forstaaelsen af Digterens Hensigter
baade gennem den sproglige Analyse og ved
et psykologisk Studium, men han drives til
dette Studium mere af Samfølelse end af Higen
efter at lære noget nyt at kende. Han kredser om
Personligheder som Poul Møller og Oehlenschläger
og slipper dem aldrig af Syne, fordi han føler
sig saa stærkt forbundet med dem, at hans
Fantasi altid lokkes af deres Værker og
Personligheder. Emnet er uudtømmeligt for ham,
fordi den digteriske Hang i ham tilfredsstilles
ved at sysle med det. Hans Bøger er en
Blanding af Litteraturhistorie, Psykologi og
Bekendelse, og hans Sprog er stærkt bevæget og
personligt. Han har derfor ofte vundet megen
Anklang ogsaa hos den Del af den danske
Læseverden, der ellers ikke sysler med
litteraturhistoriske Værker, og han staar som en
Repræsentant for det specielt danske i Kritikken.
Som Taler og Oplæser af dansk Digtning
udfolder han en stor Virksomhed (Selvbiografi i
»Indbydelsesskrift til Kbhvn's Univ.'s Aarsfest
1896«).
<i>P. L-n.</i>
</chapter>

<chapter name="Andersen-Lundby, Anders">
<b>Andersen-Lundby,</b> <sp>Anders</sp>, dansk
Landskabsmaler, f. 16. Decbr 1841 i Landsbyen
Lundby ved Aalborg; Forældrene var fattige
Husmandsfolk, og han maatte tjene sit Brød først
som Vogterdreng, senere som Karl hos en
Købmand i Aalborg. Allerede som Barn gav han
sig ivrigt af med at tegne, i Byen blev man
opmærksom paa hans Talent, Husbonden
skaffede ham en Smule Understøttelse, og med den
drog han 20 Aar gl til Kbhvn for der at
uddanne sig til Maler. Dette gjorde han saa
godt som udelukkende paa egen Haand; i de
første Aar malede han en Mængde smaa,
lidet værdifulde Kompositioner, men senere
hengav han sig til et alvorligere Naturstudium og
naaede snart saa vidt, at han (1864) kunde
begynde at udstille paa Charlottenborg. Fra
1870 har han mest malet Vinterbilleder og har
tiltrukket sig Opmærksomhed navnlig ved den
Virtuositet, hvormed Snelaget er gengivet, og
i det hele ved slaaende malerisk Virkning. Efter
at have giftet sig rejste han 1876 udenlands og
har siden den Tid mest levet i München, i hvis
Kunstnerkredse han har vundet en anset Stilling.
<i>S. M.</i>
</chapter>

<chapter name="Andersen Nexø, Martin (se Nexø)">
<b>Andersen Nexø,</b> <sp>Martin</sp>, se <sp>Nexø</sp>.
</chapter>

<chapter name="Andersen-Wingar, Alfred">
<b>Andersen-Wingar,</b> <sp>Alfred</sp>, norsk
Komponist, f. i Kria 15. Oktbr 1869, Elev af
Massenet og Gedalge i Paris; var 1890—1905 med et
Par Aars Afbrydelse ansat som Violinist i Kria
Teaters og Nationalteaterets Orkester. Han har
komponeret bl. a. Operaerne »Fridtjof og Ingeborg«
og »Die alte Metode«, Musik til Dramaet
»Iraka«, to Symfonier, to Violinkoncerter, to
orientalske Rapsodier, Orkesterfantasierne »Aus
Norwegens Berg und Thal« og <i>Les Naïades</i>.
Høsten 1911 satte han populære Symfonikoncerter
i Gang, hvilke han senere har ledet.
<i>G. R.</i>
</chapter>

<chapter name="Anderson">
<b>Anderson</b> [↱änd<sub>ə</sub>sən], 1) By i U. S. A., Stat
Indiana, ligger 55 km NØ. f. Indianapolis ved
White River. (1910) 22476 Indb. Til Dels ved
Kunst danner Floden et 10 m højt Fald, hvis.
Kraft anvendes til Elektricitet. — 2) By i U. S. A.,
Stat South Carolina, ligger 238 km VNV. f.
Columbia ved Rocky River. (1910) 9654 Indb.
A. er Jernvejscentrum og driver Handel med
Bomuld.
<i>H. P. S.</i>
</chapter>

<chapter name="Anderson, Alexander">
<b>Anderson</b> [↱änd<sub>ə</sub>sən], <sp>Alexander</sp>, amer.
Træskærer og Kobberstikker (1775—1870). P.
Gr. a. sin Interesse for anatomiske Tegninger,
som han gengav i Kobberstik, blev han sat til
at studere Medicin og tog 1796 Doktorgraden.
Hans kunstneriske Trang blev dog den stærkeste;
uden mindste Kendskab til Træskærerkunstens
Teknik, hvis smukke Resultater han
lærte at kende gennem Bewick's Træsnit, gav
han sig paa egen Haand i Kast med Xylografien,
blev saa at sige paa ny dennes Opfinder
og Grundlægger af denne Kunst i de forenede
nordamerikanske Stater. Han har udført gode
Illustrationer (Træsnit) til Bell's Anatomi (60—70
Blade) og Shakespeare's Dramaer (80 Blade).
(<sp>F. Burr</sp>, <i>Life and works of A.</i> [New York
1893]).
<i>A. Hk.</i>
</chapter>

<chapter name="Anderson, Arthur">
<b>Anderson</b> [↱änd<sub>ə</sub>sən], <sp>Arthur</sp>, britisk
Filantrop og Forretningsmand (1792—1868).
A.'s første større Foretagende var Deltagelse i
Udrustningen af Dom Pedro's Tog mod Dom
Miguel i Portugal. Som Parlamentsmedlem for
Shetlands- og Orkney-Øerne 1847—52 virkede
han energisk for Ophævelsen af Navigationsakten.
1840 grundede han <i>Peninsular and Oriental
Steam Navigation-Company</i>, som
besørgede Forbindelsen mellem England og Østasien
og Australien. A. stiftede mange velgørende
Anstalter.
</chapter>

<chapter name="Anderson, James">
<b>Anderson</b> [↱änd<sub>ə</sub>sən], <sp>James</sp>, skotsk
Agerbrugsforfatter og Socialøkonom (1739—1808).
