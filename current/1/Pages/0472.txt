en Kniv ell. Høvl og end mere, naar man
overstryger den glattede Flade med en tyndflydende,
farvet Opløsning; i Reglen vil nemlig Farven
indsuges stærkere af det mere aabne Vaarved
end af det tætte Sommerved. Antallet af
Aarringe angiver dog ikke helt sikkert Træets
Alder; har dette en Tid af sit Liv været stærkt
trykket af andre Træers Skygge, er det ikke
sikkert, at der hvert Aar er aflejret en Aarring
paa det nederste Stykke af Stammen;
Ernæringen kan have været saa svag, at
Dannelseslaget netop lige har kunnet vegetere, men ikke
danne ny Celler. Paa den anden Side kan
ogsaa særlige Vejrforhold ell. Angreb af Insekter
paa Bladene medføre Dannelsen af de
saakaldte »Skt Hansringe«, d. v. s. 2 Lag Foraars-
og Sommerved i eet Aar. De kan gaa helt rundt
om Stammen og er da meget vanskelige at
kende fra de virkelige Aarringe. De to Usikkerheder
ophæver ikke hinanden, da de næppe
begge vil gøre sig gældende for et og samme
Træ. — Hos nogle Naaletræer, især Granerne,
kan man en Tid lang bestemme Alderen uden at
fælde Træet, idet Grænsen mellem de
forskellige Aars Topskud vedbliver at være synlig
længe, selv efter at de kransstillede Grene er
gaaede ud, ja undertiden endog faldne af; har
Træet staaet i Stampe i Ungdommen, bliver
Bestemmelsen dog let usikker.

For en <sp>hel Bevoksning</sp> bestemmes
Alderen ved Tælling paa fældede Prøvetræer, idet
man kan give de fundne Aldere Vægt i Forhold
til de Dele af Bevoksningen, som de forskellige
Prøvetræer skal repræsentere. Aldersforskelligheder
paa en Snes Aar er ingenlunde sjældne
inden for en og samme Bevoksning. Hermed
følger det ejendommelige Forhold, som
indtræffer ret jævnligt, at en Bevoksning i f. Eks.
30 Aar kan blive 35 Aar ældre; ved
Udhugningen borttager man nemlig fortrinsvis de
mindste Træer, og de er oftest de yngste, altsaa
stiger Gennemsnitsalderen for de tilbageblivende.
— I økonomisk Henseende regnes Alderen fra
det Tidspunkt, da Bevoksningens Anlæg er
begyndt.
<i>C. V. P.</i>

2) A. hos Husdyr, se <sp>Tandforhold</sp> og <sp>Horn</sp>.

<img>Hoved af en mærket Hunlaks.
I Gællelaaget er klippet et Hul; Stilkpladen (<i>b</i>) føres
ind i Gællehulen, Stilken puttes gennem Hullet og
gennem Slidsen i Nummerpladen (<i>a</i>), som fæstes ved
Ombøjning af Stilkens Plæner. Pladens Indskrift betyder:
Gudenaa 1901. Nr. 15
(Efter <i>J. Chr. L. Levinsen</i>).
</img>

3) A. af Fisk og den dermed samhørende
Bestemmelse af Væksthastigheden er af ny Dato,
men spiller nu en stor Rolle ved Fiskeriundersøgelser.
Fem forskellige Metoder kommer til
Anvendelse. Ofte kan man skønsmæssig dele
Fiskene i Aldersgrupper: smaa Unger, større
Unger og ældre Fisk; 1890 satte Danskeren C.
G. J. Petersen Metoden (<sp>Petersen's Maalemetode</sp>)
i System, idet han maalte Længden
af talrige Individer af samme Fiskeart og for
hvert Maal satte et Mærke ud for en
Maalestok; de afsatte Mærker dannede da Grupper,
svarende til Størrelses-grupperne hos Fiskene.
Som Regel vil disse Størrelsesgrupper
svare til Aldersgrupper; de to Køn
vokser dog ofte forskelligt, og ældre
Fisk vokser for langsomt og uregelmæssigt
til at danne Størrelsesgrupper, svarende
til Aldersklasserne. Allerede 1863 mærkede
Frank Buckland Laks, men Bet. fik <sp>Mærkningsmetoden</sp>
først, da man i St. f. at mærke Fisken
med Brændejern eller ved Finneafklipninger,
hvilke Mærker oftest hurtig udviskes,
gik over til at fæste et Mærke ved Fisken.

<img>Skæl af en Rødtunge, c. 50 Gange forstørret.
<i>1</i>, <i>2</i>, <i>3</i> Grænserne for Skællet ved
Enden af første, andet og tredje Leveaar.
(Efter <i>H. N. Maier</i>.)</img>

<img>Øresten af en knap femaarig Rødspætte.
(Efter <i>H. N. Maier</i>; ændret.)</img>

1893 forsøgte C. G. J. Petersen med Held at
mærke Rødspætter ved at stikke en Sølvtraad
gennem deres Krop og med den sammenhæfte
to Benknapper, der bar et Nummer. Senere er
Metoden yderligere udviklet; den kan give
nøjagtige Oplysninger om Vandringer, Genfangst,
Vækst i det forløbne Tidsrum o. l.; til egentlige
Aldersbestemmelser har den foreløbig kun ringe
Værd, da man endnu ikke kan mærke unge Fisk
