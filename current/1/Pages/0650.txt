Cremoneser- eller Amati-Violiner — nu betragtes som store
Sjældenheder og betales med meget høje
Priser. Den første af Familien, der nævnes, er
<sp>Andrea A.</sp>, der levede i den anden Halvdel
af 16. Aarh. som Leder af en Violinfabrik i
Cremona. Han døde 1577, og hans Sønner,
<sp>Antonio</sp> og <sp>Geronimo</sp>, tog Arven op efter
ham og hævede Amati-Violinernes Ry til
Højdepunktet. Geronimo's Søn, <sp>Niccolo</sp> (1596—1684),
har givet Andrea Guarneri og Antonio
Stradivari deres Uddannelse. Den sidste
Repræsentant for Familien er Niccolo's Søn,
<sp>Geronimo</sp> (1649—omtr. 1730). Amati-Violinernes
Fortrin er ikke saa meget Tonens Størrelse som
den uovertrufne Renhed og Blødhed i Klangen.
<i>S. L.</i>
</chapter>

<chapter name="Amati, Carlo">
<b>Amati,</b> <sp>Carlo</sp>, ital. Arkitekt, af streng
nyklassisk Retning (1776—1852). Hans Hovedværk
er Kuppelkirken S. Carlo i Milano, opført i
romersk Stil (1847).
</chapter>

<chapter name="Amatitlan">
<b>Amatitlan,</b> By i Guatemala, ligger ved Søen
A. 25 km SV. f. Staden Guatemala ved den
transkontinentale Jernbane. Byen bestaar mest
af Lerhytter og har (1905) c. 10000 Indb.
(Mestizer, Mulatter, Indianere). Dens Vækst skyldes
Kochenille- og Sukkeravlen. Egnen er meget
vulkansk; der findes hede Kilder og i Nærheden
Vulkanen <sp>Pacaya</sp>, som 1870 havde Udbrud.
<i>G. Ht.</i>
</chapter>

<chapter name="Amatongaland (se Tongaland)">
<b>Amatongaland,</b> se <sp>Tongaland</sp>.
</chapter>

<chapter name="Amatør">
<b>Amatør</b> (fr. <i>amateur</i>, af lat. <i>amare</i>, elske),
Ynder, Liebhaver, Kunstelsker; bruges særlig
l samme Bet. som Dilettant, navnlig i
kunstnerisk Henseende.
</chapter>

<chapter name="Amaurose">
<b>Amaurose</b> [-ma^u-] er fuldstændig Blindhed
og skyldes en ell. anden Lidelse i Hjernen,
Synsnerven eller Nethinden. <sp>Amblyopi</sp> er
Synssvaghed, en ringere Grad af A., men Ordet
bruges ogsaa om Synssvaghed af anden Aarsag
end Lidelse i det nervøse Apparat.
<i>G. N.</i>
</chapter>

<chapter name="Amaury-Duval, Eugène">
<b>Amaury-Duval</b> [amåri-dy↱val], <sp>Eugène</sp>,
fr. Historie- og Portrætmaler, f. 16. Apr. 1806,
d. 29. Apr. 1885. Han var en af Ingres' ældste
og mest talentfulde Elever; hans Hovedværk er
de skønne Malerier i Kirken i St Germain-en-Laye;
endvidere har han udført en Suite Fresker
for St Germain-l'Auxerrois og dekorative
Arbejder for Lisnières-Slottet i Vendée; ret
akademisktomme er hans mytologiske Arbejder, f. Eks.
»Venus« (1863), »Daphne og Chloe« og »Psyche«
(1867). Hans Portrætter (særlig af Kvinder)
udmærker sig ved smagfuld malerisk Behandling
og god Karakteristik; han har skrevet <i>Souvenirs
de Jeunesse</i> og <i>L'atelier d'Ingres</i>.
<i>A. Hk.</i>
</chapter>

<chapter name="Amausit">
<b>Amausit</b> [-ma^u-], en Varietet af Helleflint fra
Ædelfors i Smaaland.
<i>O. B. B.</i>
</chapter>

<chapter name="Amaut">
<b>Amaut,</b> et Klædningsstykke af Sælskind ell.
Renskind, som bruges af en grønlandsk Kvinde,
der har Barn. Den er ligesom den almindelige
grønlandske Pels til at tage paa over Hovedet
og naar til Hofterne. Bag paa Ryggen har den
en stor Udvidelse ell. Pose, hvori Barnet sidder
og bæres med til al Kvindens Gerning. Posen
ell. Hætten er lavet af et lille Sælskind, saaledes
at Sælens Hoved danner den spidse Top. For at
Barnet ikke skal glide ned ad Ryggen, bindes
omkring Livet en Snor, som fastgøres foran paa
Pelsen. Det er et godt og varmt Opholdssted
for Barnet (se Figuren).
<i>G. F. H.</i>

<img>Kvinde med Amaut.</img>
</chapter>

<chapter name="Amaxiki (se Leukas)">
<b>Amaxiki,</b> se <sp>Leukas</sp>.
</chapter>

<chapter name="Amaxosa">
<b>Amaxosa,</b> <sp>Amakosa</sp>, den sydligste af de
til <sp>Kafferne</sp> (s. d.) hørende Stammer, boede
opr. i det østlige Kapland N. f. Algoa Bay og
havde 1799 et sejrrigt Sammenstød med
Englænderne. Disse maatte derefter fra 1811 til
1853 føre 5 store Krige med A. og de med dem
forbundne andre Kafferstammer, indtil det
endelig lykkedes at faa Magten over dem, hvorefter
der anvistes A. Boliger N. f. Great Kei River.
1857 optraadte bl. A. en falsk Profet Umhlakasa,
der indbildte dem, at de indfødte Høvdingers
Aander vilde vende tilbage, hjælpe dem at kaste
Englændere og Boerer i Havet og medbringe
Masser af Kvæg, der var uimodtageligt for en
dengang hærgende Kvægsyge. Først skulde de
imidlertid dræbe alt deres forhaandenværende
Kvæg og ødelægge deres Forraad. De lettroende
Kaffere gik ind herpaa, og A. slagtede over
200000 Stkr. Kvæg. Resultatet blev en frygtelig
Hungersnød, hvoraf 40000 Kaffere skal være
omkomne; store Distrikter affolkedes, hvorefter
de besattes med hvide Kolonister.
<i>H. P. S.</i>
</chapter>

<chapter name="Amazônas">
<b>Amazônas</b> [<sub>ə</sub>m<sub>ə</sub>↱zon<sub>ə</sub>∫], 1) <sp>Alto A.</sp>, den største
Stat i Brasilien, som omfatter hele den øvre
Amazon-Slette og udgør 1897000 km<sup>2</sup>, har (1908)
379000 Indb. foruden c. 60000 uafhængige
Indianere. Efter at Dampskibsfarten paa Floderne
er aabnet (1867), er Handelen med Kautsjuk og
andre af Skovenes Produkter blevet vigtig. Dens
Hovedstation er Manaos ved Rio Negro lidt oven
for dens Udløb i Amazon-Floden.

2) [ama↱ånas] et Dept. i Peru, er et
frugtbart Landskab, som gennemstrømmes af
Marañon og dens Bifloder; paa 36122 km<sup>2</sup> har det
