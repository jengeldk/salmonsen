ell. dyrisk Kraft. Personer under 16 Aar maatte
ikke benyttes til selvstændig at passe
Dampmaskiner ell. andre farlige Maskiner ell. til
at udføre farligt Arbejde ved Maskiner. Børn
under 10 Aar maatte kun benyttes til Arbejde
ved Landbrugsmaskiner, naar de var under
stadigt Tilsyn af en af Forældrene. Tilsynet
med denne Lovs Gennemførelse blev for de ved
mekanisk Kraft (herunder ikke Vind- og
Vandkraft, medmindre det drejede sig om en
Fabrikvirksomhed) drevne Maskiners Vedk.
henlagt under de ovf. omtalte 2 Arbejdsinspektører,
der fremtidig benævnedes Fabriksinspektører
og hver fik et Antal Assistenter til Hjælp.
Tilsynet med andre Maskiner blev overladt til
kommunevalgte Maskinsynsmænd, der
imidlertid som Regel ikke evnede at føre Lovens
Bestemmelser ud i Livet.

Medens der ved den foran nævnte Lov var
tilvejebragt moderne Bestemmelser for
Maskinbeskyttelsens Vedk. lykkedes det først ved
<sp>Fabrikloven af 11. Apr. 1901</sp> at
skabe tidssvarende Regler for Fabrikkers og
Værksteders hygiejniske Indretning. Ogsaa i
andre Henseender betød denne Lov et betydeligt
Fremskridt, idet navnlig Fabriktilsynets
Virkeomraade blev udvidet til at omfatte ikke alene
Fabrikker, men ogsaa andre Haandværks- og
Industrivirksomheder, i hvilke regelmæssig et
større Antal Arbejdere beskæftigedes under Tag.

Aldersgrænsen for Børn blev ved denne
Lejlighed forhøjet fra 10 til 12 Aar og Arbejdstiden
for skolepligtige Børn forkortet fra 6 til 5 1/2
Time. For unge Mennesker bibeholdtes 10
Timers Nettoarbejdstid, men Ministeriets Ret til
at dispensere fra denne Regel faldt bort, og de
maatte nu ej anvendes før 6 Form. ell. efter 8
Eftm. Om kvindelige Arbejdere indeholdt
Loven kun den Regel, at de ej maa indtræde i
Arbejde før 4 Uger efter Nedkomst, og det
fastsattes, at den Hjælp, som i dette Tidsrum ydes
af det offentlige, ikke skal have Fattighjælps
Virkninger.

Med Hensyn til hygiejniske Foranstaltninger
skal navnlig fremhæves Bestemmelsen om, at
Indenrigsministeren senest 2 Aar efter Lovens
Ikrafttræden efter Indstilling af Arbejdsraadet
(se ndf.) udsteder Regulativer for de forskellige
Arter af Virksomheder indeholdende de
Fordringer, som skal stilles til Lokalernes
Størrelse, Indretning, Belysning, Opvarmning,
Ventilation m. v. Det gik dog ret langsomt med
Gennemførelsen af denne Bestemmelse, og
inden Lovens Revision (1913) lykkedes det i alt
kun at faa Regulativer udfærdiget for flg. 9
Industrigrene: Bogtrykkerier, Tobaksindustrien,
Skotøjsfabrikker, Jernindustrien, Tekstilindustrien,
Vaskerier og Farverier, Træindustrien,
Stentrykkerier m. v. samt Stenhuggerier.
Hensigten med disse Regulativer, der skal findes
opstaaet i de paagældende Arbejdslokaler, er
at bibringe Arbejderne nøje Kendskab til de
Krav, som stilles til Arbejdsstedernes
Indretning, idet man var klar over, at uden
Medvirken fra Arbejdernes Side vilde en effektiv
Gennemførelse af Bestemmelserne ikke lykkes.
Navnlig de først udfærdigede Regulativer havde
da ogsaa meget stor Bet., idet de indeholdt
detaillerede Regler for ret ensartede Virksomheder,
medens nogle af de senere Regulativer
(Jernindustri, Træindustri) omfattede saa
uensartede Virksomheder, at de givne Regler maatte
holdes i omtr. lige saa stor Almindelighed som
Lovens egne Bestemmelser.

Ved Fabrikloven af 1901 centraliseredes
Fabriktilsynet, idet den ene af de tidligere
Fabrikinspektører udnævntes til Direktør, medens
de tidligere Assistenter udnævntes til
Fabrikinspektører. Samtidig oprettedes et
Arbejdsraad bestaaende af 3 Arbejdsgivere og 3
Arbejdere (udnævnte af Indenrigsministeren efter
Indstilling af de respektive Hovedorganisationer)
samt 3 andre af Ministeren udnævnte Medlemmer.
Dette Raad danner dels Appelinstans, for
saa vidt angaar Inddragelse af Virksomheder
under Loven, dels har det til Opgave at
udarbejde de ovf. omhandlede Regulativer, og kan
i øvrigt over for Fabriktilsynet og Regeringen
udtale sig om Sager, der falder ind under
Fabriklovens Omraade samt fremsætte Forslag
vedrørende en videre Udvikling af A.

I Fabrikloven af 29. Apr. 1913 blev
Maskinbeskyttelsesloven af 1889 i ændret Affattelse optaget
som et særligt Afsnit, og samtidig indsattes
Bestemmelser om Søndagsarbejde, som hidtil
fandtes i Helligdagsloven. Desuden undergik den
ældre Fabriklov talrige Ændringer, hvorefter de
gældende Bestemmelser nu er følgende:

Under samtlige Bestemmelser i Loven
henhører dels Fabrikker og fabrikmæssig drevne
Virksomheder, dels andre Haandværks- og
Industrivirksomheder, i hvilke regelmæssig flere
(altsaa mindst 2) Arbejdere beskæftiges, for saa
i vidt de skønnes at burde inddrages under
Tilsyn; for Tiden udøves dette Skøn saaledes, at
Haandværksbedrifter med færre end 6
Arbejdere som Regel ikke inddrages, selv om der
anvendes Maskinkraft. Alle andre Virksomheder, i
hvilke der anvendes Maskiner, der drives ved
mekanisk ell. dyrisk Kraft, er undergivet
Bestemmelserne om Maskinbeskyttelse. Medens
kun noget over 4000 Bedrifter er inddraget
under fuldt Tilsyn, antages c. 70,000 Bedrifter at
henhøre under Maskintilsynet.

Særlige Regler gælder for Andenhaandsværksteder
(hvorved forstaas et Lokale, hvori der
udføres Arbejde for saadanne Personer, der
optræder som Mellemmænd mellem
Arbejdsgiver og Arbejder), idet disse skal inddrages
under Loven uden Hensyn til Arbejderantal.
Endvidere aabnes der Mulighed for en
Udvidelse af Lovens Omraade til større ell.
mindre Dele af det industrielle Hjemmearbejde,
d. v. s. Arbejde, som udføres i Arbejdernes
eget Hjem efter <sp>direkte</sp> Bestilling af en
Arbejdsgiver, idet der for saadant Arbejde kan
udfærdiges særlige hygiejniske Forskrifter.

M. H. t. Arbejdsstedernes Indretning er
Hovedbestemmelsen optaget ordret fra den ældre
Fabriklov og lyder saaledes: »Arbejdslokalerne
samt Adgange til disse skal være saaledes
indrettet, at Arbejdernes Sundhed, Liv og
Lemmer er tilbørlig beskyttet saavel under selve
Arbejdet som under Ophold paa Arbejdsstedet«.
Derimod betyder Detailbestemmelserne i den
ny Lov gennemgaaende et Tilbageskridt i
