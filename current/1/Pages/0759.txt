disse Roller, men de laa hendes kølige Temperament
fjernt; dette var i Slægt med de aandrige
Kvinder, hvis naturlige Kløgt viser sig (i
de finere Lystspil) Mændenes Erfaring og
Beregning overlegen, og som Madame A.'s
Glansrolle nævnes da ogsaa Portia i »Købmanden i
Venedig«.
<i>A. A.</i>
</chapter>

<chapter name="Andersen, Carl Christian (dansk Socialdemokrat)">
<b>Andersen,</b> <sp>Carl Christian</sp>, dansk
Socialdemokrat, f. 20. Maj 1849 i Kbhvn, gjorde i
sin Skoletid Tjeneste som Bydreng, kom 1863
i Snedkerlære, men besøgte desuden teknisk
Institut, og blev 1868 Svend, samt 1882
Snedkermester. 1871 sluttede han sig under L. Pio's
Paavirkning til Socialismen, var Medstifter af
Snedkernes Fagforening og 1873—84 dens
Formand og blev allerede 1874 Medlem af det
socialdemokratiske Partis Styrelse. Han vandt
tidlig Ry for Sindighed og Maadehold og var
derfor jævnlig Ordstyrer ved Partiets store
Folkemøder. 1886 blev han Leder af Arbejdernes
Fællesbageri, som efterhaanden har faaet store
Udvidelser, og er ligeledes siden 1902 Medlem
af Bestyrelsen for deres Bryggeri. 1898—99 var
han Medlem af Fællesudvalget til Afgørelse af
Arbejdsstridigheder, og efter den store Lockout
1899 var han 1900—10 Medlem af den staaende
Voldgiftsret. Endelig har han siden 1890 været
Landstingsmand og ogsaa her udfyldt sin Plads;
valgtes 1907 til Medlem af Rigsretten.
<i>E. E.</i>
</chapter>

<chapter name="Andersen, Carl Christian (dansk Maler)">
<b>Andersen,</b> <sp>Carl Christian</sp>, dansk
Maler, f. i Kbhvn 7. Novbr 1849, d. 2. Aug. 1906,
udstillede fra 1871 Genrebilleder, Historiemalerier
og Interiører, bl. hvilke »Sigbrit gennemgaar
Toldregnskaberne med Christian II« (1873),
»Mogens Munk og Christian II« (1874) samt »Tycho
Brahe holder Forelæsning for unge Adelsmænd«
mest har tiltrukket sig Opmærksomhed.
<i>S. M.</i>
</chapter>

<chapter name="Andersen, Carl Christian Thorvald">
<b>Andersen,</b> <sp>Carl Christian Thorvald</sp>,
dansk Forf., f. i Kbhvn 26. Oktbr 1828, d. smst.
1. Septbr 1883. Fra sit 9. til sit 20. Aar levede
han hos sin Moders Slægt paa Island, blev der
Student og kom til Universitetet, men tog ingen
Embedseksamen; ved Chr. J. Thomsens Hjælp
blev han Assistent ved Oldnordisk og Etnografisk
Museum, senere ved Rosenborg, og der tjente
han sig, flittig, elskværdig og sjældent smuk,
sorn han var, op til Slotsforvalter. Han udgav
fra 1857 til henimod sin Død en Rk. Samlinger
af smaa Digte, mest Lyrik, og idylliske Prosaforsøg,
hvoraf intet hæver sig over Dilettantismen,
men som desuagtet ved deres Præg af
jævn Godmodighed og Hygge vandt ham et
meget stort Publikum. Mellem hans Rejseskildringer
fra Italien, hvor han 1862 opholdt sig
med det Anckerske Legat, som han havde søgt
sammen med Fr. Paludan-Müller, findes et og
andet tiltalende.
<i>S. M.</i>
</chapter>

<chapter name="Andersen, Carl Ferdinand">
<b>Andersen,</b> <sp>Carl Ferdinand</sp>, dansk
Maler og Tegneinspektør, f. i Kbhvn 24. Decbr
1846, d. smst. 27. Novbr 1913. I en Alder af 14
Aar blev han Elev af Kunstakademiets
Bygningsskole, men gik ikke længe derefter over
til Malerskolen, hvorfra han 1870 fik Afgangsbevis.
1871—82 udstillede han dels Portrætter,
dels Genrebilleder, men indlagte sig for øvrigt
størst Fortjeneste som Lærer, i hvilken
Egenskab han har udfoldet en meget betydelig
Virksomhed; fra 1874—90 arbejdede han
saaledes ved det tekniske Selskabs Skole,
1874—82 ved Kunstakademiets Perspektivskole og
havde samtidig en privat Undervisningsanstalt,
hvorfra en Mængde Elever afgik til Akademiet.
Allerede i en ung Alder opnaaede A. et ikke
ringe Ry for sin Dygtighed i Perspektiven, og
fl. af vore mest fremragende Malere, særlig
Carl Bloch, har ofte brugt hans Hjælp ved
Konstruktionen af deres Billeder. 1882 blev han
ansat som Tegneinspektør ved Kbhvn's
Skolevæsen, otte Aar senere udnævntes han til
Inspektør for de tekniske Skoler i Provinserne og
samtidig til Inspektør for de af Staten oprettede
Kursus for Tegnelærere. I denne sin Virksomhed
arbejdede han med Held for at indføre
en rationel og virkelig udviklende
Tegneundervisning i Landets forsk. Skoler.
<i>S. M.</i>
</chapter>

<chapter name="Andersen, Carl Joachim">
<b>Andersen,</b> <sp>Carl Joachim</sp>, dansk
Musiker, f. 29. Apr. 1847 i Kbhvn, d. smst. 7. Maj
1909. Efter at have nydt Undervisning som
Flautist af sin Fader, <sp>Christian Joach.
A.</sp>, optraadte han allerede i sine Drengeaar som
Solo-Flautist i Kasino. 1869 blev han ansat i
det kgl. Kapel; men Trang til mere omfattende
Virksomhed førte ham herfra (1878), først til
Skt Petersburg, senere til Berlin, hvor han
begge St. hurtig erhvervede sig Position som
udmærket Virtuos paa Fløjte. I Berlin var han
ansat dels i Bilse's Orkester, dels i det kgl.
Hofkapel, dels i det filharmoniske Orkester, hvor
han tillige har virket som Orkesterdirigent. 1894
vendte han tilbage til Kbhvn, overtog 1898 efter
Georg Lumbye Pladsen som Dirigent i Tivolis
Koncertsal, ligesom han fortsatte og udvidede de
af denne paabegyndte populære Vinterkoncerter
i Koncertpalæet, de saakaldte »Palækoncerter«.
A. har komponeret for sit Instrument dels
Etudeværker, dels større Solo- og Virtuosværker
med Orkester, talentfulde Arbejder, som
udmærker sig ved deres paa en Gang musikalske og
teknisk brillante Indhold. — Hans Broder <sp>Vigo
Alfred A.</sp>, f. i Kbhvn 21. Apr. 1852, d. i
Chicago 29. Jan. 1895, ligeledes fremragende
Flautist, var Medlem af det kgl. Kapel 1878—91.
Senere drog han til Amerika, hvor han blev
Solo-Flautist ved Thomas-Orkestret i Chicago.
<i>A. H.</i>
</chapter>

<chapter name="Andersen, Christian Emil">
<b>Andersen,</b> <sp>Christian Emil</sp>, dansk
Genre- og Historiemaler, f. i Kbhvn 2. Decbr 1817, d.
2. Decbr 1845. Sit første Billede, »En Dreng,
som leger med en lille Hund«, udstillede han
allerede 1835. Aaret efter kom hans »Kullemanden
forkynder Valdemar Sejr hans Skæbne«,
og 1839 »Carl den Første Stuart tager Afsked
med sine Børn«, hvilket Arbejde blev købt af
Staten; den Neuhausen'ske Præmie tilkendtes
ham 1841 for »Fremstillingen i Templet«, der
erhvervedes som Altertavle til Wedel Kirke i
Holsten; paa Thorvaldsen's Museum findes et
af hans sidste Billeder, »Den barmhjertige
Samaritan«.
<i>S. M.</i>
</chapter>

<chapter name="Andersen, Cilius Johannes Konrad">
<b>Andersen,</b> <sp>Cilius Johannes Konrad</sp>,
dansk Maler, f. i Odense 10. Marts 1865, d.
smst. 14. Jan. 1913, var først nogle Aar ved
Handelen, men kom 18 Aar gl i Malerlære, blev
Svend og gennemgik den tekniske Skole i sin
Fødeby, hvorfra han 1884 dimitteredes til Kunstakademiet.
Paa Foraarsudstillingen debuterede
han 1893 med et stort Billede, »En
