(1913) omtr. 2 Mill. Medlemmer, hvoraf 1/6
Kvinder, og en Anlægskapital paa 4—500 Mill. Doll.
En særegen Form for A. er den, der er
grundet af Miss <sp>Octavia Hill</sp>; hun købte gamle
Bygninger, lod dem indrette hensigtsmæssig
efter hygiejniske og moralske Love og lejede
dem ud mod lav Betaling. Resultatet var i
enhver Henseende godt, og Systemet er med Held
blevet anvendt i mange Byer saavel i Amerika
som i Europa. Republikkerne i <sp>Sydamerika</sp>
med Chile i Spidsen er ogsaa begyndt Kampen
mod de usunde Huse. Ekspropriationslove efter
engelsk Mønster er vedtagne, Lempelser for at
fremme Bygningen af hygiejniske Huse
indførte, og Beslutning truffet om Nedrivning af
usunde Boliger. I endnu højere Grad end i
Amerika tiltrængtes i <sp>Storbritannien</sp> og
<sp>Irland</sp> en Forbedring af A.-Forholdene; men
der er heller næppe i noget Land saa tidlig og
energisk taget fat paa at forbedre dem. Alene
i London havde man 1885 opført gode A. for c.
120 Mill. Kr., hvorved c. 150000 Personer havde
faaet gode og billige Hjem; men Byggeriet er

<img>Fig. 10. London. Sammenbygget femetages Hus. Bolig for 8 Familier
(i Stueetagen er Butikker). Etage.</img>

i stadig Stigen, og England hævder vistnok
vedvarende sin Overlegenhed paa A.'s
Omraade.

I <sp>London</sp> findes et meget stort Antal
Byggeselskaber, der opfører Huse enten efter
Bloksystemet i det Indre ell. efter Pavillonsystemet i
Omkredsen. Efter det første System arbejder f. Eks.
det ældste af dem alle <i>The metropolitan
association</i>, stiftet 1841, der for 4 Mill.

<img>Fig. 11. Essen. Fritstaaende toetages
Hus. Bolig for 2 Familier.</img>

Kr. har opført Boliger til c. 6000 Personer.
<i>Improved industrial dwelling Co.</i> har skaffet Boliger
til c. 31000 Personer. Dødeligheden i disse
Selskabers Huse staar med 15,37 mod 21,40 ‰ i
det øvrige London. <i>The artisans, labourers and
general dwellings Co.</i> opfører Huse efter begge
Systemer; det har opført Grupper efter
Pavillonsystemet: <i>Shaftesbury</i>, <i>Noël Park</i> og
<i>Queens Park</i> m. fl. med tilsammen c. 5000 Huse.
Af Blokke er opført Etablissementer paa forsk.
Steder. De nævnte Huse indeholder Boliger paa
2—3—4 Værelser med Tilbehør og kan derfor kun
søges af den relativt velstillede Arbejder. For
den ganske Fattige virker <i>Eastend dwellings
Co.</i>, det har opført et Par Blokke —
<i>Kathrinebuildings</i> og
<i>Molesworthbuildings</i> — der
rummer Boliger paa et eneste Rum. Selskabet
havde i Beg. Vanskelighed med at holde Orden paa
de urolige Elementer, der
søgte dets Boliger; men efter Indførelsen af
forsk. humane Foranstaltninger finder
Beboerne sig i den Ordenstvang, der maa herske
paa slige Etablissementer. Velstaaende

<img>Fig. 12. Essen.</img>

<img>Fig. 13. Stockholm. Femetages Hus med Boliger for
Stockholms Statsarbejdere. Etageplan.</img>
