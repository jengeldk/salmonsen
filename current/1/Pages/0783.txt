af Organismen. A. roses for sin videnskabelige
Redelighed og for sin klare Stil; intet Skrift af
ham er bevaret.
<i>W. N.</i>
</chapter>

<chapter name="Andronikos">
<b>Andronikos</b> (<sp>Byzantinske Kejsere</sp>).

1) <sp>Andronikos I</sp> (1183—85), Søn af Isak,
Alexios Komnenos' Søn, førte under Kejser
Manuel et omskiftelsesrigt Liv og var snart
Kejserens betroede Feltherre, saa Statsfange, saa
Landflygtig. Efter Manuel's Død 1180 lod han
dennes Søn Alexios krone; 1183 satte han
igennem, at han selv blev Medregent, og kort efter
lod han Alexios dræbe, hvorpaa han selv ægtede
dennes Forlovede, Agnes, en Datter af
Ludvig VII af Frankrig. A. regerede dygtig,
men viste stor Grusomhed over for Adelen. En
Frænde af ham, Isak Komnenos, gjorde sig
uafhængig paa Cypern, og da Kong Vilhelm II
af Sicilien 1185 sendte en Hær og Flaade mod
det græske Rige, blev A. styrtet ved en
Folkeopstand i Konstantinopel og dræbt under
skrækkelige Mishandlinger.

2) <sp>Andronikos II den Ældre</sp>, Søn af
Michael Palæologos, først dennes Medregent,
fra 1283 Enehersker, afbrød de af Faderen
indledede Underhandlinger om en Forening af den
græske og latinske Kirke, hvorfor han blev
bandsat af Pave Clemens V 1307. Mod Tyrkerne i
Lilleasien tog han 1302 de katalanske Lejetropper
i Tjeneste; disse kom dog snart i Strid
med Kejseren, plyndrede i Thrakien og
Makedonien og drog 1309 til det egl. Grækenland,
hvor de bemægtigede sig Hertugdømmet Athen.
A. blev stødt fra Tronen 1328 af sin Sønnesøn,
A. III, og døde 1332 i et Kloster i Adrianopel.

3) <sp>Andronikos III den Yngre</sp>, Søn
af den 1320 afdøde ældste Søn af A. II, blev
som sin Broder Manuel's Morder udelukket fra
Tronfølgen; 1325 tvang han dog Bedstefaderen
til at anerkende ham som Medregent og nødte
ham 1328 til at takke af. Under A. naaede
Osmannerne ved Indtagelsen af Nikæa ud til
Bosporos, medens Serbiens Konge erobrede den
største Del af Epiros og Makedonien. A. døde
1341. efterladende en umyndig Søn, Johannes
V Palæologos.

4) <sp>Andronikos IV</sp>, Søn af Johannes V,
førte Regeringen 1369—70, medens hans Fader
var i Vesteuropa for at søge Hjælp, og sammensvor
sig siden for at fortrænge Faderen
med Saudschi, Sultan Murad I's Søn, men blev
blindet og kastet i Fængsel (1375). Aaret efter
blev han befriet af Genueserne, bemægtigede
sig Konstantinopel og tog Faderen til Fange.
Siden slap denne løs og sluttede 1381 en
Overenskomst med A., hvorved denne fik Selymbria
og andre Besiddelser i Thrakien. A. døde 1385.
<i>Kr. E.</i>
</chapter>

<chapter name="Andronitis">
<b>Andronitis,</b> den af Mændene beboede Del af
det antikke græske Hus.
</chapter>

<chapter name="Andropogon">
<b>Andropogon</b> L., Slægt af Græsfam.
(Andropogon-Gruppen), en- ell. fleraarige Planter af
meget forskelligt Ydre. De af Smaaaksene
dannede Klaser sidder enkeltvis ell. er forbundne
fingerformet eller samlede i en rigt forgrenet
Top; Smaaaksene er smalle, lancetformede og
enten stilkede, med hanlige Blomster, ell.
siddende, med en enkelt, tvekønnet Blomst; kun
den sidste Slags Smaaaks har Stak fra Dækbladet.
A. tæller 180 Arter; de fleste er tropiske
og forekommer paa tørre Jorder, især
Savanner. Blandt de 12 Underslægter har
<i>Sorghum</i> Pers. størst Bet.; det er store og
bredbladede Græsser med marvfyldt Stængel og
Klaserne i Top. De elliptiske til kugleformede
Smaaaks har bredt lancetdannede, læderagtige,
svagt haarede, men til sidst glatte og haarde
Yderavner. 13 Arter hører til Underslægten.
Heraf er <sp>Vild Durra</sp> (<i>A. arundinaceus</i> Scop.
[<i>A. halepensis</i> Sibth.]), der undertiden dyrkes
som Fodergræs i Middelhavslandene, Orienten
o. a. St., sandsynligvis Stamformen til de
forskellige Varieteter af den siden Oldtiden dyrkede
<sp>Durra</sp>, <sp>Mohr-Hirse</sp>, <sp>Negerkorn</sp> eller
<sp>Kafferkorn</sp> (<i>A. Sorghum</i> Brot.). Af
Varieteterne er <sp>Alm. Durra</sp> (<i>A. vulgare</i>) den
vigtigste, en 2—5 m høj, enaarig Plante med brede,
lidt haarede Blade og en tæt Top, hvis omvendt
ægformede Smaaaks har lyst farvede Avner;
Kornene er 4—5 mm lange og 3—4 mm brede.
Den dyrkes som Brødplante og til Grønfoder i
Sydeuropa og i meget stor Stil til Sukkerfabrikation
i Nordamerika. Varieteten <sp>Nikkende
Durra</sp> (<i>A. cernuus</i>) har en ndf. Toppen
krumbøjet Stængel; ellers som Alm. Durra. Den
dyrkes som Brødplante mest i Indien og Afrika og
har der en overordentlig stor Bet.; den saas
omtr. ved Regntidens Beg. og høstes c. 7
Maaneder derefter. <sp>Sukker-Durra</sp> (<i>A. saccharatus</i>)
er i særlig Grad sukkerholdig (Stænglens
Marv); den har elliptiske ell. ægformede
Smaaaks med rødbrune Avner; dyrkes i Nordamerika
til Sukkerfremstilling, i Afrika og Sydeuropa.
En denne nær staaende, fjerde Varietet (<i>A. technicus</i>),
hos hvilken Hovedaksen er meget kort,
men Toppens Grene meget lange, benyttes til
Fremstilling af <sp>Riskoste</sp>; disse bestaar af
den øverste Del af Straaet med den mangegrenede
Top, hvis Korn er fjernede. Denne Varietet
dyrkes mest i Italien og Ungarn. Kornet af
Durra bruges paa forskellige Steder til
Fremstilling af alkoholiske Drikke.

Bl. de øvrige Underslægter findes ogsaa
Arter af Bet., omend ringe i Forhold til Durras.
<i>Andropogon Ischaemum</i> L. (Mellemeuropa og
Asien) anvendes som Fodergræs. <i>A. squarrosus</i>
L. fil. (<i>A. muricatus</i> Retz.), fra Indien (<sp>Khuskus</sp>),
er en Sumpplante med meget aromatisk
Rodstok; hele Planten anvendes til en Slags
Vifter ell. Vinduesskærme (<i>Vissaries</i>), som stadig
vædes og derved baade bidrager til at holde
Værelserne kølige og udbrede Vellugt. Anbragt i
Klæderne holder Rodstokken Insekterne borte; den
æteriske Olie bruges officinelt til Fremstilling af
Mundvand og i Parfumefabrikationen (Vetiver).
<i>A. Schoenanthus</i> L., fra Ostindien og Arabien,
giver »Lemongræsolie« og anvendes til Forfalskning
af Rosenolie. Saavel af denne Art som af
<i>A. Nardus</i> L. fremstilles stimulerende og
krampestillende Midler; et Destillat af denne sidste
Arts æteriske Olie kommer i Handelen under
Navn af »Citronelleolie« (s. d.). Basttrævlerne,
især af Rødderne af fl. Arter A., anvendes til
forskellige Slags Væv.
<i>A. M.</i>
</chapter>

<chapter name="Andros (af Kykladerne)">
<b>Andros</b> [↱an-], <sp>Andro</sp>, den nordligste og
næst Naxos den største af Kykladerne, hører til
Nomarkiet Kyklades, er adskilt mod Sydøst fra
