Slet og Aars Herreders og Hellum og Hindsted
Herreders (Gislum Herred danner en
Jurisdiktion med Rinds Herred i Viborg Amt). Amtet
hører til 5. Udskrivningskreds og til Aa.
Stiftsfysikat (5 Lægedistrikter), danner eet
Amtstuedistrikt og har 8 Branddirektorater. Med
Undtagelse af Kjær Herred, der hørte ind under
Vendsyssel (Vendelbo Stift), hørte Amtet i
Middelalderen under Himmersyssel (i Valdemar II's
Jordebog: Himbersyssel), hvortil ogsaa Rinds
Herred i Viborg Amt regnedes. Fra 1660
dannede Himmerland undtagen Rinds Herred, der
hørte til Hald Amt, og Gislum Herred, der hørte
til Mariager Amt, <sp>Aalborghus Amt</sp>, som
1714 forenedes med Aastrup, Børglum og
Sejlstrup Amter i Vendsyssel; Amtet, som det nu er,
oprettedes 1793. (<sp>Litt</sp>.: <sp>C. Christensen</sp>,
»Aalborg Amt, beskrevet efter Opfordring af
Landhusholdningsselskabet« [Kbhvn 1832]).
<i>H. W.</i>
</chapter>

<chapter name="Aalborg Stift">
<b>Aalborg Stift</b> bestaar af den nordlige Del af
Nørrejylland N. f. Limfjorden (den nørrejyske
Ø), Øen Mors tillige med nogle mindre Øer i
Limfjorden og et lille Stykke Land S. f.
Limfjorden omkr. Byen Aalborg samt Øen Læsø.
Det omfatter Hjørring og Thisted Amter samt af
Aalborg Amt Kjær Herred og Byen Aalborg med
Budolfl Landsogn og Sønder- og Nørre-Tranders
Sogne. Dets Areal er 5243 km<sup>2</sup>, og det havde 1.
Febr 1911 273080 Indb.
<i>H. W.</i>
</chapter>

<chapter name="Aalbæk">
<b>Aalbæk</b>, Fiskerleje og Landsby paa Østkysten
af Vendsyssel, Raabjærg Sogn, Horns Herred,
Hjørring Amt, c. 17 km SV. f. Skagen, har
Kirke (opført 1897 af V. Ahlmann), Missionshus,
Forsamlingshus, Skole, Markedsplads, Rednings-
og Strandkontrolørstation, Andelsmejeri m. m.
og er Station paa Skagensbanen; Aa. havde 1.
Febr 1911 63 Gaarde og Huse og 300 Indb. (1906:
290). Fiskerlejet, der ligger ved <sp>Aalbæk
Bugt</sp>, er anlagt i Slutn. af 16. Aarh., drev
tidligere en Del Østersfiskeri (»Fladstrand
Østers«) og var en Tid lang en Torn i Øjet paa
Skagen som Konkurrent.
<i>H. W.</i>
</chapter>

<chapter name="Aalbæk Bugt">
<b>Aalbæk Bugt</b>, mellem Skagen og
Hirsholmen. Benyttes meget som Anker- og
Stoppeplads af Skibe, der skal Skagerrak ud og møder
vestlige Vinde ved Skagen.
<i>G. F. H.</i>
</chapter>

<chapter name="Aalefaring">
<b>Aalefaring</b>. I Aarh. har man kendt det
Fænomen, at smaa Aaleunger viser sig i stort Antal
ved Europas Kyster om Foraaret og søger op i
Vandløbene. Denne Indvandring gentager sig saa
regelmæssig overalt, hvor Aalen lever, at man
paa forsk. Sprog har særegne Navne for den
spæde Aaleyngel (»Glasaalene«), som fra Havet
stiger op i de ferske Vande. I Italien kaldes den
<i>montata</i>, i Frankrig <i>montée</i> og i England
<i>eelfare</i>; af det sidste Ord har A. Feddersen dannet
Navnet Aa., der har en god Klang og har fundet
Indpas i det danske Sprog (se i øvrigt <sp>Aal</sp>).
<i>Ad. J.</i>
</chapter>

<chapter name="Aalegaard">
<img>
Fig. 1.
<i>A. Ruse. B. Kube. C. Sættestage. D. Gærde. E. Bro.</i></img>

<b>Aalegaard</b>, Redskab til Fangst af Gaardaalen
ell. Blankaalen, var i ældre Tid en i umiddelbar
Nærhed af Kysten udsat Indhegning af
Risknipper, i hvilken Aalen fangedes under dens
Vandring langs Kysterne i Efteraarsmaanederne.
Senere kom Aa. til at bestaa af et Risgærde,
gaaende ud fra Land til 3 à 4 m's Dybde,
for Enden af hvilket anbragtes en Ruse.
Over Risgærdet byggedes en Bro, hvorfra Rusen
røgtedes, idet man fra Broen halede Enden af
Rusen til sig og tømte den. Aalen fangedes i dette
Redskab ved under Vandringen at støde mod
Risgærdet og følge dette udefter til Rusen (se
Fig. 1). Af denne Slags Redskaber (gl.
Aalegaarde) findes endnu kun enkelte paa vore
Kyster. Allerede omkr. 1870 begyndte man at
erstatte dem af de saakaldte <sp>Aalestader</sp>,
hvorved forstaas en Række fra Land udgaaende
og ved Pæle forstøttede Ruser (Aalestade
betegner oprindelig kun Pladsen for en anden Række
Ruser). Senere er dette Redskab blevet anvendt
paa den langt overvejende Del af vore Kyster,
