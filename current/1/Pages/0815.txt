Del Birkeskov i Herredet samt noget Fyr, især i
Herjangen. Der dyrkes Kartofler og Byg, som
sjælden fryser ved Søen. I Bjerkvik ligger
Elvegaardsmoen, Eksercerplads for Nordre Haalogalands
Infanteriregiment. Gennem Herredet gaar
Ofot-Banen fra Narvik til Rigsgrænsen.
<i>M. H.</i>
</chapter>

<chapter name="Anker (Hulmaal)">
<b>Anker,</b> Hulmaal for flydende Varer (Vin); 1
A. var i Danmark lovmæssig 39 Potter, i
Praksis ofte 40.
</chapter>

<chapter name="Anker (Søv.)">
<b>Anker</b> (<sp>Søv</sp>.), et Redskab, der nedsænkes paa
Havbunden og tjener til at fastholde Skibet ved
Hjælp af en i den ene Ende af A. anbragt Kæde.
— Det alm. Skibsanker (Fig. 1) smedes af Jern
og bestaar af en ret Del, <sp>Læggen</sp> <i>a</i>, der i den
ene Ende har to <sp>Arme</sp> <i>b</i>, som mødes med
Læggen i <sp>Krydset</sp> <i>c</i> og ender i <sp>Fligene</sp>
<i>d</i>. I den anden Ende af Læggen findes en
Udvidelse med Hul til <sp>Ankerstokken</sp> <i>e</i> samt
en Bøjle <i>f</i>, <sp>Ankerringen</sp> ell. <sp>Røringen</sp>,
i hvilken Ankerkæden befæstes. I tidligere Tid
anvendte man Skibsankre med en firkantet af
Træ udført Ankerstok.

Ankeret lægger sig paa Havbunden som vist i
Fig. 1 med Stokken langs med Bunden, saa at
den ene Flig stiller sig lodret opefter, medens
den anden Flig graver sig ned i Havbunden,
naar der trækkes i Kæden. Dersom Ankerkæden
faar fat i den opadstaaende Flig, siger man, at
<sp>A. er uklart</sp>. Dette vil let kunne bevirke, at
A. river sig løs og slæber hen ad Havbunden,
hvilket betegnes med Udtrykket <sp>A. ripper</sp>.
For at undgaa dette, anvendes undertiden de
saakaldte <sp>Porterske A.</sp> (Fig. 2), hvor begge
Arme kan dreje sig om en Bolt i Krydset,
saaledes at den opadstaaende Arm lægger sig hen
langs Læggen.

I større Skibe anvendes nutildags saavel i
Handels- som i Krigsmarinen næsten
udelukkende <sp>Patentankre</sp> af forskellige
Konstruktioner, der efter Opfinderne benævnes
<sp>Martins-A.</sp> (Fig. 3), <sp>Inglefields-A.</sp>, <sp>Tyzacks-A.</sp>
og <sp>Halls-A.</sp> (Fig. 4a). De har den Fordel,
at de tager mindre Plads om Bord i Skibet, og
at Armene er drejelige og viser i samme
Retning, saaledes at de begge samtidig graver sig
ned i Havbunden. Martins-A. og Inglefields-A.,
der er de ældste A. af denne Type, er forsynede
med en kort Ankerstok (se Fig. 3), medens de
nyere Patentankre, som vist i Fig. 4. er
stokløse, saa at de kan hales helt op i et i
Skibssiden anbragt Jernrør <i>b</i>, <sp>Ankerklydset</sp>,
og altid hænger klar til øjeblikkelig at falde.

Til Fyrskibe o. l., som ligger til Ankers lang
Tid ad Gangen, anvendes særligt formede A.,
<sp>Paraplyankre</sp> (eng. <i>mushroom anchor</i>)
(Fig. 5).

Ethvert større Skib skal forsynes med tre
større A., <sp>Bovankre</sp>, hvoraf man anbringer
et paa hver Side af Skibet forude og holder et

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5.</img>
