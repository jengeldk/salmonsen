<chapter name="Altingia">
<b>Altingia</b> Noronha, Slægt af Hamamelidaceerne,
Træer, indtil 60 m høje, med blivende,
læderagtige, glatte og æglancetdannede Blade,
men med Blomster og Frugter omtr. som hos
<i>Liquidambar</i>. To Arter, hvoraf <i>A. excelsa</i>
Noronha (<sp>Rasamala-Træet</sp>) vokser paa Java
og Sumatra; dets haarde, brune og duftende
Ved er meget skattet som Gavntræ; tillige skal
det ligesom <i>Liquidambar</i> give Storaks.
<i>A. M.</i>
</chapter>

<chapter name="Alt-Instrumenter">
<b>Alt-Instrumenter.</b> Under det mægtige
Opsving, som den firstemmige Musik tog i 15. og
16. Aarh., da man ofte ansaa det for
nødvendigt at lade Sangstemmerne ledsage af
Instrumenter i Enklang, byggede man næsten alle
Arter af disse i tre ell. fire forsk. Størrelser,
svarende til de fire Klasser af Sangstemmer,
saaledes at man havde Diskant-, Alt-, Tenor- og
Bas-Violiner, -Basuner, -Fløjter o. s. v. Af disse
er det imidlertid kun de fire Slags Basuner, der
har holdt sig til vore Dage.
<i>S. L.</i>
</chapter>

<chapter name="Altis (se Olympia)">
<b>Altis</b> [↱al-], se <sp>Olympia</sp>.
</chapter>

<chapter name="Alti Shahar">
<b>Alti Shahar,</b> tyrkisk-tatarisk Betegnelse for
Øst-Turkestan.
</chapter>

<chapter name="Altkirch">
<b>Altkirch</b> [↱altkirк], By i det tyske Rigsland
Elsass-Lothringen ved Ill, har en evangelisk og
en smuk kat. Kirke, der er bygget 1845 i
romansk-byzantinsk Stil, Museum for Oldsager,
Teglbrænderier (<i>Briques d'Altkirch</i>), Bomuldsspinderier,
Væverier og (1905) 3392 Indb.
<i>G. Ht.</i>
</chapter>

<chapter name="Alt-Klarinet (se Klarinet)">
<b>Alt-Klarinet,</b> se <sp>Klarinet</sp>.
</chapter>

<chapter name="Altmann, Wilhelm">
<b>Altmann,</b> <sp>Wilhelm</sp>, tysk Musikforfatter,
f. 4. Apr. 1862 i Breslau, uddannedes som
Violinspiller, men gik senere over til videnskabelig
Forskning, ansattes 1886 ved det kgl. Bibliotek
i Berlin og blev 1900 Overbibliotekar. A. skrev,
foruden større og mindre faglige Afh., en
Biografi af Herzogenberg og »Chronik des Berliner
Philharmonischen Orchesters« (1882—1901) samt
udgav en Fortegnelse over »Richard Wagner's
Briefe« (1905) og »Brahms' Briefwechsel« (1908).
<i>W. B.</i>
</chapter>

<chapter name="Altmark">
<b>Altmark,</b> Mark Brandenburgs Stammeland,
en Del af Kurmark, 4521 km<sup>2</sup> med (1900) 228695
Indb., adskilles ved Elben fra Priegnitz og
Mittelmark og har siden 1816 hørt ind under
Regeringsdistriktet Magdeburg, af hvilket det
omfatter Kredsene Stendal, Salzwedel,
Osterburg og Gardelegen. A. havde Stendal til
Hovedstad og udgjorde som »Elbdepartementet«
1807—13 en Del af Kongeriget Westfalen. M. H. t.
dets Historie, se nærmere <sp>Brandenburg</sp>.
<i>G. Ht.</i>
</chapter>

<chapter name="Altmühl">
<b>Altmühl</b> [↱altmy.l], Biflod til Donau i Bayern,
udspringer paa den frankiske Landryg og
udmunder ved Kehlheim efter et stærkt slynget
Løb paa 165 km i sydøstlig Retning, dels gennem
fladt Land, dels — hvor den gennembryder Jura
— gennem en snæver romantisk Dal. Ved Kunst
er A. gjort sejlbar paa c. 33 km op til Dietfurt,
hvorfra Ludvigs-Kanalen fører til Bamberg ved
Regnitz, saaledes dannende en Forbindelse
mellem Donau og Rhinen.
<i>G. Ht.</i>
</chapter>

<chapter name="Alt-Nøgle">
<b>Alt-Nøgle,</b> C-Nøglen paa tredie Linie,
<img></img> = <img></img>
benyttedes i ældre Tid for Altstemmen,
nutildags som oftest kun for Viola og
Altbasun.
</chapter>

<chapter name="Alto (se Bratsch)">
<b>Alto</b> [↱al-], se <sp>Bratsch</sp>.
</chapter>

<chapter name="Alto-Amazônas (se Amazonas)">
<b>Alto-Amazônas</b> [↱a£t<sub>u</sub>-<sub>ə</sub>m<sub>ə</sub>↱zon<sub>ə</sub>∫], se
<sp>Amazonas</sp>.
</chapter>

<chapter name="Altobasso">
<b>Altobasso</b> (ital.), et nu forældet Musikinstrument,
der i sin Tid forekom meget i Øvreitalien,
særlig i Venedig; det bestod af en Trækasse,
forsynet med Tarmstrenge, som den Spillende
anslog med venstre Haand, medens han benyttede
højre Haand til dermed at angive Melodien paa
en Fløjte, som han blæste samtidig.
<i>S. L.</i>
</chapter>

<chapter name="Alt-Obo (se Engelsk Horn)">
<b>Alt-Obo,</b> se <sp>Engelsk Horn</sp>.
</chapter>

<chapter name="Altocumulus eller Alto-Cumulus">
<b>Altocumulus</b> ell. <sp>Alto-Cumulus</sp>,
forkortet a-cu, international Betegnelse for en
bestemt Art af Skyer.
<i>D. la C.</i>
</chapter>

<chapter name="Altodouro">
<b>Altodouro</b> [a£t<sub>u</sub>↱dor<sub>u</sub> ell. -↱do<sub>i</sub>-], Øvre Douro,
Landskab i Portugal, ligger i Prov. Traz os
Montes paa begge Sider af Douro og har et
bølgeformet Terrain, hvis frugtbare Jordbund er
dannet ved Forvitringen af Grundens Skifer. A., der
er c. 720 km<sup>2</sup> stort, er helt optaget af Vinhaver,
og det maa betragtes som Portvinens egentlige
Hjem.
<i>H. P. S.</i>
</chapter>

<chapter name="Altomonte, Martin">
<b>Altomonte,</b> <sp>Martin</sp>, østerrigsk Maler, f.
1657 i Neapel, d. 1745 som Lægbroder i det
østerrigske Kloster Heiligenkreuz. Han hed egl.
<sp>Hohenberg</sp>, men ombyttede dette med det
italienske A., da han 1684 af Johan Sobiesky III
blev kaldet til Varschau, hvor han for Kongen
bl. a. malede to Episoder af Wiens Belejring.
Efter Kongens Død tog han til Wien og indtog
en ledende Stilling ved det derværende
Kunstakademi. A. var en af Baroktidens fermeste
Kirkemalere; Værker af A. findes rundt om i
østerrigske Kirker og Klostre. — Hans Søn
<sp>Bartholomeus A.</sp> (1702—79) studerede ligeledes
i Italien og virkede som Faderen i Østerrig,
hvor der findes en Del Fresker og Staffelibilleder
(af religiøst Indhold) af ham.
<i>A. Hk.</i>
</chapter>

<chapter name="Alton (By i England)">
<b>Alton</b> [↱å.£t<sub>ə</sub>n], By i det eng. Grevskab
Southamptonshire, ligger paa venstre Bred af
Øvre-Wey, 70 km fra London, og har (1911) 5555 Indb.,
der driver Brygning af Ale, Papirfabrikation og
en betydelig Humlehandel.
<i>G. Ht.</i>
</chapter>

<chapter name="Alton (By i U. S. A.)">
<b>Alton</b> [↱å.£t<sub>ə</sub>n], By i U. S. A., Stat Illinois,
ligger 34 km N. f. St. Louis paa den østlige Bred
af Mississippi, der omtr. over for A. optager
Missouri. (1910) 17528 Indb. A., der er anlagt
1818, driver Handel med Landbrugsprodukter.
I Nærheden findes Kul- og Kalkstensbrud.
<i>H. P. S.</i>
</chapter>

<chapter name="Altona">
<b>Altona</b> [↱altona.], den største By i den
preussiske Prov. Schleswig-Holstein, paa Elbens højre
Bred, mod Ø. stødende umiddelbart op til
Hamburgs Forstad Skt Pauli, er Garnisonsby,
Hovedkvarter for 9. tyske Armékorps, har en
Landdomstol, et kgl. Kommercekollegium og flere
Banker, driver en betydelig Handel og Industri
og har med Forstæder (1910) 172628 Indb. A.
har store Jernstøberier, Maskinfabrikker,
Tobaksfabrikker, Uld- og Bomuldsvæverier,
Bryggerier, kemiske Fabrikker m. m., driver en
betydelig Søhandel paa England, Frankrig og
Amerika, men er dog, hvad Handelen angaar,
noget afhængig af Hamburg. A.-Købmændene
maa saaledes foretage deres Transaktioner paa
Hamburgs Børs. Byen har fl. Skibsværfter, men
dens eget Rederi er ikke betydeligt. De
vigtigste Handelsartikler er Korn, Mel, Kaffe,
