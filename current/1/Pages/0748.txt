Skibe«, ikke ringe Opmærksomhed ved den
kraftige og ædruelige Redegørelse for Situationen
og den dygtige Karakteristik, Fortrin, der i
endnu højere Grad gjorde sig gældende i det
store, ofte reproducerede »Vil han klare
Pynten?«, udstillet og solgt til Kongens
Privatsamling 1880. Samme Aar bosatte A. sig i Byen
Skagen, hvor han siden — fra 1880 gift med
Malerinden Anna A. (s. d.), f. Brøndum — har udført
en lang Rk. Billeder af Kystbefolkningens
Hverdagsliv: »Moderen lærer sin lille Dreng at læse«
(1880), »Figurer i et Landskab«, »En gammel
blind Mand«, »En Pogeskole i Skagen« (alle
1887) og mange fl.; 1883 solgtes hans store
»Redningsbaaden køres gennem Klitterne« til Statens
Malerisamling, der senere købte hans »Fiskere
ved Stranden«, »To Fiskere«, »Mandskabet
reddet«, »Den druknede«, »Syngende Børn«,
»Læsende Dame« (Fru Ancher) og »Selvportræt«.
Et andet legemsstort Selvportræt har
Kunstneren solgt til Galeriet i Budapest; et større
Billede af »En Fisker« til den offentlige Samling
af moderne Kunstværker i Rom. Flere større og
mindre Arbejder af A. er optagne i danske
Provinssamlinger, i Galeriet i Aarhus saaledes
»Fiskere, der ror ud en Sommerdag« og »En gl.
Kone, der læser«. Blandt hans ældre
Hovedværker fortjener »En Barnedaab« (1887) at
fremhæves for sin djærve og alvorlige
Karakterskildring og udmærkede Redegørelse for
Rummet; ogsaa i fl. Enkeltportrætter har han fl.
Gange ydet noget fremragende. Som senere
Frembringelser af Betydning kan nævnes
»Kunstdommeren« (Krøyer maler Holger Drachmann's
Portræt), »Fiskere, der vender hjem fra
Nordstranden«, »Aftensol«, »Redningsbaaden
spændes for« og »Hjem over Revlen«. Her som
overhovedet i sine bedste Arbejder viser A. sig som
en frisk og ejendommelig Menneskeskildrer, der
ogsaa i Tolkningen af Naturstemningerne
mægter at frembringe betydelige Virkninger.
<i>S. M.</i>
</chapter>

<chapter name="Ancher, P. K. (se Kofod-Ancher)">
<b>Ancher,</b> <sp>P. K.</sp>, se <sp>Kofod-Ancher</sp>.
</chapter>

<chapter name="Anchialo">
<b>Anchialo</b> [aŋ↱к<sub>i</sub>a.lo], <sp>Achialos</sp>, <sp>Achialu</sp>,
By i Bulgarien, Kreds Burgas, ligger 18 km NØ.
f. Burgas paa et Forbjerg ud i Sortehavet, (1900)
5554 Indb., hvoriblandt mange Grækere, der
driver Handel, Skibsfart og Fiskeri. Byen er Sæde
for en gr. Ærkebiskop. C. 2 km V. f. A. findes
Ruinerne af den gl. By af samme Navn.
<i>H. P. S.</i>
</chapter>

<chapter name="anch io sono pittore">
<b>anch io sono pittore</b> [aŋk-↱io-↱sono-pi↱tore]
(ital.: »ogsaa jeg er Maler«) skal Correggio
selvbevidst have ytret ved Synet af Rafael's »Hellige
Cæcilia« i Bologna.
</chapter>

<chapter name="Anchiovis">
<b>Anchiovis</b> [-↱sjo-] <sp>Ansjos</sp>, se <sp>Sild</sp>.
</chapter>

<chapter name="Anchises">
<b>Anchises,</b> troisk Heros af den gamle Kongeæt,
der nedstammede fra Zeus. Medens han vogtede
sit Kvæg paa Idabjerget, steg Afrodite grebet af
Elskov ukendt ned til ham; senere aabenbarede
hun ham, hvem hun var, og fødte ham Sønnen
Aineias (Æneas), men forbød ham nogen Sinde
at omtale deres Elskovsforhold. Da A.
overtraadte Forbudet, ramte Zeus ham med Lynet
og gjorde ham lam. Efter Ilions Fald bar Æneas
ham ud af den brændende By og førte ham med
paa Flugten til Italien; men undervejs døde A.,
efter Vergil's Fortælling (i Æneiden), i Drepanon
paa Sicilien. Paa Bjerget Eryx blev der bygget
et Heroon for ham, hvor han hædredes med
Dødningeofre.
<i>C. B.</i>
</chapter>

<chapter name="Anchorella">
<b>Anchorella</b> Cuv., en artsrig Slægt af
Snyltekrebs, se <sp>Copepoder</sp>.
</chapter>

<chapter name="Anchusa">
<b>Anchusa</b> L. (<i>Lycopsis</i> L., <sp>Oksetunge</sp>),
Slægt af Rubladede, en- ell. fleraarige Urter
med spredte Blade og hvide, blaa ell. violette
Blomster i bladbærende Svikler; Kronen har
lige ell. krummet Rør og Svælgskæl;
Støvdragerne rager ikke op over Svælgets Rand.
Delfrugterne er oprette og skæve. Omtr. 40 Arter
i Europa, Nordafrika og Vestasien. <i>A.
officinalis</i> L. (<sp>Læge-Oksetunge</sp>), er to ell.
fleraarig og bliver 30—60 cm høj; dens Kroner, som
har ret Rør, er først rødviolette, senere
blaaviolette. Den er alm. i de fleste Egne af
Danmark ved Veje, paa Marker og langs Gærder,
og findes i de sydligere, lavere Egne af Norge;
den blomstrer i Juni—Juli. <i>A. arvensis</i> L.
(<sp>Krumhals</sp>) er enaarig, 15—30 cm høj
og mere hvast behaaret end foregaaende; dens
Kroner, der har bøjet Rør, er himmelblaa.
Alm. i Danmark og det sydlige Norge paa
dyrkede Marker; blomstrer Maj—Juli.
<i>A. M.</i>

<i>A. capensis</i> Thunb. (Sydafrika), enaarig
Sommervækst med himmelblaa Blomster i Juli, Aug.,
50—60 cm høj. Frøet saas i Marts—April i kold
Bænk, og de unge Planter udplantes i Maj med
40—50 cm's Afstand.
<i>L. H.</i>
</chapter>

<chapter name="Anchylostomum duodenale">
<b>Anchylostomum duodenāle,</b> en til Fam.
<i>Strongylidae</i> hørende Rundorm, som lever i den
øverste Del af Menneskets Tyndtarm, og som
hovedsagelig optræder i sydligere Lande. Den
opdagedes 1838 i Italien, hvor den er stærkt
udbredt. Desuden er den hyppig i Ægypten,
Vestindien og Brasilien. 1879 optraadte den hos
de ved Bygningen af Skt Gotthardt Tunnelen
beskæftigede Arbejdere og Funktionærer.
Hannen opnaar en Længde af 6—10 mm, Hunnen af
12—18 mm. Det trinde, valseformede Legeme
ender hos Hunnen tilspidset, hos Hannen med
en skiveformet, noget lappet Udvidelse, paa
hvilken Kønsaabningen findes, og som ved Hjælp
af Muskler kan lukkes sammen og benyttes som
Fastholdningsredskab under Parringen. Den er
desuden udstyret med de sædvanlige
Parringsbørster (<i>Spicula</i>). I Forenden findes et stærkt
udviklet, klokkeformet fordybet Sugeapparat,
som er udstyret med 4 skarpe Chitintænder.
Æggene udklækkes i urent Vand ell. i Dynd,
og Larverne kommer ind med Drikkevandet ell.
borer sig ligefrem ind i Huden, hvorfra de med
Blod og Lymfe naar Tarmen, hvor de navnlig
synes at leve af Slimhinden. De stærke
anæmiske Anfald foraarsages sikkert ved giftige
Sekreter, maaske i Forbindelse med de fremkaldte
Blødninger. Hvor den derfor optræder i større
Mængder hos svage ell. slet ernærede Individer,
fremkalder den ofte Døden, saaledes 1879, da
Hundreder af Arbejdere faldt som Offer for
denne Snylter.
<i>T. K.</i>
</chapter>

<chapter name="Anciennitet">
<b>Anciennitet,</b> af fr. <i>ancienneté</i> [ãs<sub>i</sub>æn↱te], en
Embedsmands Tjenestealder. I den danske og
norske Hær og Flaade regnes A. inden for en
vis Klasse ell. Grad fra Udnævnelsesdagen i
denne, og den militære Befalingsmand ell.
ligestillede, som har en højere Aldersorden, er
over for Personer af samme Klasse ell. Grad
