Triumfbue til Ære for Fernan Gonzalez, den
968 afdøde første Greve af Kastilien. Af
monumentale Bygningsværker fremhæves den herlige
got. Katedral fra 13. Aarh., det med
Billedhuggerarbejder bedækkede Palads Casa del Cordon
fra Ferdinand den Katolske's Tid, der nu
bruges som Telegrafstation, Raadhuset, La Casa de
Ayuntamiento ell. Casa consistorial, samt
Greverne af Villa Riezo's Palads fra 10. ell. 11.
Aarh. I det forhenværende Kloster S. Pedro
de Cardeño, der ligger 8 km Ø. f. B., men nu
er forfaldent, ligger Cid og hans Slægt begravet.
Heltens Gravmæle ødelagdes i
Napoleons-Krigene, og Heltens og hans Hustru, Donna Jimena's
Ben blev endogsaa 1808 af Fyrst Josef af
Salm-Reiffenscheidt-Dyck bortførte til Tyskland, hvor
de forblev, indtil de under Alfons XII førtes
tilbage. I økonomisk Henseende er B. uden Bet.
Industrien er meget ubetydelig. Og det samme
gælder Handelen. Kun i Juni Maaned ved Byens
store Marked finder en Del Omsætning Sted af
Agerbrugs- og Kvægavlsprodukter. B. har
nogen Bet. som Jernbanecentrum, men til Trods
herfor er det en stillestaaende By. B. er Sæde
fer en Kardinal-Ærkebiskop, og som
hidtilværende Fæstning og Vaabenplads er den Sæde
for en Generalkaptajn. — B. er grundlagt i
Slutn. af 9. Aarh. paa Ruinerne af en ødelagt
By, hvis Navn ikke med Sikkerhed kendes.
Navnet B. angiver, at Byen er opstaaet som en
Borgby. I lange Tider var den Greverne af
Kastiliens og Leons Residens. Alfons VI flyttede
1087 Bispestolen fra Gamonal til B., men
forlagde samtidig Residensen til Toledo. Derefter
gik B. tilbage, og det hjalp ikke paa Byen, at
den 1574 blev Ærkebispesæde. I
Napoleons-Krigene led B. meget. Den 10. Novbr 1808
nedsablede Soult uden for B. største Delen af den
af Marquis de Belveder anførte sp. Hær. Og
fra 19. Septbr—29. Oktbr 1812 belejrede
Englænderne under Wellington forgæves B.'s Citadel,
der forsvaredes af en lille Skare Franskmænd
under General Dubreton.
<i>H. P. S.</i>
</chapter>

<chapter name="Burgos, Francisco Javier de">
<b>Burgos</b> [↱wurg<sub>å</sub>s], <sp>Francisco Javier de</sp>,
sp. Statsmand og Forf., f. 22. Oktbr 1778 i
Motril, d. 1848. I sine yngre Aar virkede han
som liberal Politiker og Publicist og var i den
Anledning landsforvist 1812—17. Efter en
Sendelse til Paris 1824, der indbragte ham megen
Ære, havde han det Mod at henvende sig
direkte til den despotiske Kong Ferdinand VII med
en aaben Fremstilling af Landets sørgelige
Tilstand og Anvisning til at raade Bod derpaa,
dateret Paris 24. Jan. 1826. Mærkeligt nok synes
dette Skridt snarere at have skaffet ham
Kongens Agtelse end det modsatte, og der
betroedes ham fl. høje Embeder. Efter Ferdinand's
Død blev B. Kultusminister (<i>ministro del
fomento</i> og deltog ogsaa i sine senere Aar ivrig
i det offentlige Liv. Han var en meget
arbejdsom og dygtig Mand, som har gjort sit
Fædreland ikke ringe Tjeneste og vilde have gavnet
det endnu mere under bedre politiske Forhold.
Foruden mange statsøkonomiske o. l. Afh. har
han skrevet et større hist. Værk om hans egen
Tid, <i>Anales del reinado de Doña Isabel II</i>
(1850—51, 6 Bd). Som Digter røber B. mere
Dannelse end Talent, men hans versificerede
Oversættelse af Horats (1820—23, i 2 Bd, 2. Udg.
1844) er alm. anerkendt som den bedste paa
Spansk. En yngre <sp>Francisco Javier de
B.</sp> (1842—1902) er Forf. til nogle livlige og
tiltalende Sangspil (<i>Zarzuelas</i>) og Saineter (s. d.)
med nationalt Præg og patriotiske Emner.
<i>E. G.</i>
</chapter>

<chapter name="Burgoyne, John">
<b>Burgoyne</b> [bə↱gå^in], <sp>John</sp>, eng. General
(1722—92), traadte tidlig ind i Armeen og blev
i den nordamerikanske Frihedskrig sat i
Spidsen for de Tropper, der skulde falde
Amerikanerne i Ryggen fra Kanada. Han blev
indesluttet af Fjenden og maatte til sidst med hele
Hæren overgive sig ved Saratoga (17. Oktbr
1777). Efter at være kommet tilbage til England
blev B. afskediget og forvist fra Hoffet, senere
blev han Medlem af Underhuset, hvor han
tilhørte Oppositionen.
</chapter>

<chapter name="Burgoyne, Sir John Fox">
<b>Burgoyne</b> [bə↱gå^in], <sp>Sir John Fox</sp>, eng.
Ingeniørofficer og Feltmarskal (1782—1871).
Efter at han 1798 var traadt ind i
Ingeniørkorpset som Sekondløjtnant, deltog han i en Række
Felttog, Fra 1809 tjente han under Wellington,
der overdrog ham Ledelsen af
Belejringsarbejderne foran Burgos og San Sebastian. Efter at
være avanceret til Oberst blev han 1831
udnævnt til Direktør for Bygningsvæsenet og de
offentlige Arbejder i Irland. 1838 blev han
Generalmajor og 1845 Generalinspektør for
Befæstningsvæsenet. Paa dette Tidspunkt udgav han
under Titlen <i>Memoir</i> sit bekendte Værk om
de eng. Kysters forsvarsløse Tilstand, der
medførte Anlægget af talrige Befæstningsværker.
Efter at B. 1851 var blevet Generalløjtnant,
rejste han til Konstantinopel for at lede
Befæstningen af den tyrk. Hovedstad og
Dardanellerne og deltog derefter i Belejringen af
Sebastopol. 1855 vendte han tilbage til England, fik 1856
Baronetværdigheden, blev 1865 Kommandant i
Tower og 1868 Feltmarskal. 1875 blev der rejst
ham en Bronzestatue paa Waterloo Pladsen i
London. I sit Værk <i>Military opinions</i> (1859) har
han udviklet sine Anskuelser om Krigskunsten.
<i>Sch. P.</i>
</chapter>

<chapter name="Burgschmiet, Daniel">
<b>Burgschmiet</b> [↱burk∫mi.t], <sp>Daniel</sp>, tysk
Billedstøber, f. i Nürnberg 1796, d. smst. 1858.
B. vakte allerede som Barn Opmærksomhed
ved sin ualmindelige manuelle Færdighed, der
senere kom til sin Ret i Billedhuggerfaget
(Melanchton-Statue i Sten m. v.). B. kastede sig
navnlig over Bronzestøbningen og blev her en
Mester; han arbejdede i Crossatière's Værksted
i Paris, vandt meget Bifald ved Støbningen af
Rauch's Dürer-Statue for Nürnberg (1837—39)
og derefter ved en betydelig Række andre
Værker: Hähnel's Beethoven-Statue i Bonn,
Luthermindesmærket i Möhra (af F. Müller, 1858),
Karl IV's Kolossalstatue og
Radetzky-Monumentet (af Brødrene Max) i Prag m. m.
<i>A. Hk.</i>
</chapter>

<chapter name="Burgsteinfurt">
<b>Burgsteinfurt</b> [↱burk∫ta^infurt], By i preuss.
Prov. Westfalen, Regeringsdistrikt Münster, ved
Aa og ved Jernbanen Münster-Enschede, har
(1910) 5708 Indb. og Industri i Cigarer, Øl og
Cement samt Bomuld. B. er Hovedstad i
Grevskabet Bentheim-Steinfurt og har et Slot med
smuk Park og et Bibliotek, samt et Gymnasium
og et Lærerindeseminarium.
<i>G. Ht.</i>
</chapter>

<chapter name="Burgstädt">
<b>Burgstädt</b> [↱burk∫tæt], By i Kongeriget Sachsen,
Kreishauptmannschaft Leipzig, ved Jernbanen
