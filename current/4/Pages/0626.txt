til Østerrig, hvor han siden 1847 boede i Triest
som Greve af Molina. 1838 havde han ægtet
Maria Theresia (1793—1874), hans første
Hustrus ældste Søster.
<i>E. E.</i>
</chapter>

<chapter name="Carlos I">
<b>Carlos I</b> [↱karl<sub>u</sub>∫] (Portugal), se <sp>Karl I</sp>.
</chapter>

<chapter name="Carlotta (se Charlotte)">
<b>Carlotta,</b> [kar↱låt.a], se <sp>Charlotte</sp>.
</chapter>

<chapter name="Carlotta (se Cadenabbia)">
<b>Carlotta</b> [kar↱låt.a], se <sp>Cadenabbia</sp>.
</chapter>

<chapter name="Carlow">
<b>Carlow</b> [↱ka.<sub>ə</sub>£o<sub>u</sub>], Shire i det sydøstlige Irland
i det Indre af Prov. Leinster, begrænset af
Shirerne Queen, Kilkenny, Wexford, Wicklow og
Kildare, er 896 km<sup>2</sup> og har (1911) 36151 Indb.,
hvoraf 88,5 % er Katolikker. Befolkningen er
aftagende (1841: 86226, 1891: 40899, 1901: 37748).
C. udgør en frugtbar, af <sp>Barrow</sp> og
<sp>Slaney</sp> vandet Slette; kun mod SØ. ligger
Granitbjergene <sp>Mt Leinster</sp> (795 m) og
<sp>Blackstair</sp> (735 m). Af Arealet er 21 % Agerland,
14 % Kløvermarker og Enge, 53 % Græsland
og 1 % Skov. C. er et af de frugtbareste
Grevskaber i Irland, men Agerbruget er dog ikke
højt udviklet; Kvægavl (Hornkvæg, Faar, Svin,
Fjerkræ) og Mejeridrift har stor Bet. Der er
ingen Industri. Hovedstaden C. ligger ved den
sejlbare Barrow og ved Great Southern &
Western Jernbanen, 90 km SV. f. Dublin, og har
(1911) 6500 Indb., et gl. Slot, en kat. Katedral
i got. Stil, Bryggeri, Mølleri og Handel med
Smør og Æg. Byen C. sendte indtil 1885 et
Medlem til Parlamentet. 1798 fandt i C. et irsk
Oprør Sted, som blev blodigt undertrykt af de
kgl. Tropper.
<i>G. Ht.</i>
</chapter>

<chapter name="Carlsbergbryggerierne">
<b>Carlsbergbryggerierne</b> (Indehaver:
Carlsbergfondet) er fremstaaet ved Sammenslutning
af de to opr. selvstændige Bryggerier <sp>Gamle
Carlsberg</sp> og <sp>Ny Carlsberg</sp>, idet J. C.
Jacobsen (s. d.) testamenterede Gamle Carlsberg
til Carlsbergfondet, der overtog det 1888,
medens Carl Jacobsen (s. d.) og hans Hustru Otilia
ved Gavebrev af 25. Septbr 1901 skænkede Ny
Carlsberg til Fondet til Oprettelse af en ny
Afdeling.

1) <sp>Gamle Carlsberg</sp> anlagdes 1847 af J.
C. Jacobsen paa Valby Bakke som det første
Bajerskølbryggeri i Danmark. Vel havde
Jacobsen allerede fra 1844 brygget bajersk Øl i
det Hvidtølsbryggeri i Brolæggerstræde, som
han havde arvet efter sin Fader, Christen
Jacobsen, men Kravet til det bajerske Øls lange
Lagring i kolde Kældere nødvendiggjorde for
J. C. Jacobsen at anlægge et helt nyt Bryggeri,
og hertil fik han Tilladelse imod, naar Øllet
indførtes til Staden, at betale den for de
kjøbenhavnske Bryggere fastsatte Formalingsafgift.
— Jacobsen hævede Ølbrygningen fra at være
et Haandværk til at blive en højt udviklet
teknisk Industri, og under hans og hans
Medarbejderes, A. Vogelius', Erhard Kogsbølle's og S. A.
v. d. Aa Kühle's ypperlige Ledelse blev Gamle
Carlsberg efterhaanden et Mønsterbryggeri, der
kom til at staa som ledende inden for
Ølindustriens Omraade baade herhjemme og i
Udlandet. Hvad der af nyt fremkom fra andre Sider,
blev nøje gennemprøvet, og hvad der viste sig
at være Fremskridt, indførtes — oftest i forbedret
Skikkelse — i Driften; den hurtige
Udbredelse af Anvendelsen i Bryggeridriften af Damp
til Kogning af Mæsk og Urt, af Kuldemaskiner,
af det pneumatiske Malteri, samt af lukkede
Apparater til Afkøling af Urt med Benyttelse af
steril Luft, der først fik det rationelle
Grundlag efter Indførelsen af den fra Gamle
Carlsberg udgaaede Reform: Anvendelse af Emil
Chr. Hansen's rene Gær, skyldes saaledes i det
væsentlige Gamle Carlsberg. 1871 oprettedes et
Laboratorium, i hvilket de i Driften
forefaldende Tvivlsspørgsmaal søgtes løste af
Bryggeriteknikerne, og dette danner Udgangspunktet for
det senere berømte Carlsberg Laboratorium (s.
d.); 1875 ansattes som speciel Bryggerikemiker
<i>cand. polyt.</i> J. Kjeldahl, der ogsaa efter 1876 at
have overtaget Stillingen som Forstander for
Carlsberg-Laboratoriets kem. Afdeling bistod
Driften indtil 1886, da der oprettedes et
særskilt Driftslaboratorium. Afsætningen af Gamle
Carlsbergs Produkter — opr. udelukkende
Lagerøl, hvortil senere kom Pilsnerøl, Eksportøl
og Porter, samt senest skattefri Ølsorter (lys og
mørk Skattefri, samt skattefri Porter) med lavt
Alkoholindhold — steg hurtigt fra det første
Aars Salg af 3344 hl og krævede idelige
Udvidelser af Bryggeriet; efter Driftsaaret 1881/82,
da Salget udgjorde c. 124000 hl, indtoges derfor
under Driften det af J. C. Jacobsen 1870—71
byggede og til Sønnen Carl Jacobsen
bortforpagtede Nabobryggeri Ny Carlsberg, hvor det
første Bryg bryggedes 17. Febr 1871.
Maksimalomsætningen naaedes 1890/91 med 281700 hl —
udgørende 1/3 af hele Landets Salg af
undergæret Øl — idet den da i Kraft trædende
Ølskat bragte en Nedgang i Ølforbruget paa c.
20 %, der først efterhaanden udlignedes. —
Bryggeriets Ledelse overtoges efter Jacobsen's
Død 30. Apr. 1887 af S. A. v. d. Aa Kühle, der
først som Direktør, fra 1900 som Overdirektør
og Formand for Bryggeribestyrelsen, der
endvidere bestod af den tekn. og den merkantile
Direktør, førte Bryggeriet frem ad den Vej, som
J. C. Jacobsen testamentarisk havde angivet:
Ved Driften af dette Bryggeri skal det være
det stadige Formaal, uden Hensyn til den
øjeblikkelige Fordel, at udvikle Fabrikationen til
den størst mulige Fuldkommenhed, saaledes at
Bryggeriet og dets Produkter altid kan staa
som et Mønster og ved deres Eksempel virke
til, at Ølbryggeriet her i Landet holdes paa et
højt og hæderligt Standpunkt.

2) <sp>Ny Carlsberg</sp> er anlagt af Carl
Jacobsen 1880—83 under Benyttelse af alle de paa
det Tidspunkt indvundne Erfaringer og med
senere Udvidelser for Øje. Det fortrinlig
indrettede Bryggeri, ved hvis Opførelse C.
Jacobsen i hidtil ukendt Grad tog Arkitekturen i sin
Tjeneste, har stedse — tro mod den
Jacobsenske Slægts Traditioner — under Ledelse af Carl
Jacobsen og hans øverste Medarbejdere, V.
Henningsen og P. C. Poulsen, omhyggeligt fulgt
med i den tekn. Udvikling og staar med sit
monumentale Bryghus og hele øvrige Anlæg som
en Seværdighed ikke blot for Fagmanden, men
ogsaa for den alment interesserede Besøgende.
Bryggeriets Produktion, der omfatter Lagerøl,
Pilsnerøl, Wienerøl, Münchenerøl, Eksportøl og
Porter, havde i en Aarrække et stort og sikkert
direkte Marked, særligt uden for Kbhvn, og
Afsætningen naaede 1890/91 175500 hl, da
