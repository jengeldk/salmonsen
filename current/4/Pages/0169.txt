Flandern, fik B. af de flanderske Grever Toldfrihed.
B.'s Børs var i 14. Aarh. ledende i Vesteuropa,
som Venedigs i Sydeuropa; Byens
Indbyggerantal skal have naaet c. 200000. Ogsaa under
Hertugerne af Burgund blomstrede B.'s
Erhvervsliv; men Handelen gik mere og mere over paa
fremmede Købmænds Hænder (B. havde den
største Fremmedbefolkning af alle Europas
Byer), og da Byens Havne, Sluser og Damme
sandede til i Slutn. af 15. Aarh., forlod de
fremmede Købmænd B., og Antwerpen tog B.'s
Plads i Handelsverdenen. 1794 erobredes B. af
Franskmændene og var derefter indtil 1815
Hovedstad i det fr. Dept Lys. Under
Verdenskrigen blev B. 14. Oktbr 1914 besat af Tyskerne,
der her indrettede store milit. Magasiner og
Hospitaler. Byen led jævnlig under
Bombardement af fr. og eng. Flyvere. (<sp>Litt</sp>.:
<sp>Gilliodts van Severen</sp>, <i>Bruges ancienne et
moderne</i> [Bruxelles 1891]; <sp>Rudolph Häpke</sp>,
»Brügges Entwicklung zum mittelalterlichen
Weltmark« [Berlin 1908]).
<i>G. Ht.</i>
</chapter>

<chapter name="Brüggemann, Hans">
<b>Brüggemann,</b> <sp>Hans</sp>, en af 16. Aarh.'s
betydeligste Billedskærere, om hvem der vides
saare lidet, især da Henrik Rantzau's
Meddelelser har vist sig upaalidelige. Han er f. omtr.
1480 i Walsrode ved Verden og skal være d.
fattig i Husum før 1547. Hans eneste sikre
Hovedværk er den i Træ skaarne store Altertavle
i Slesvig Domkirke, der opr. er gjort til
Klosterkirken i Bordesholm (1514—21) og først
flyttet til Slesvig 1666. Den sengotiske Fløjtavle
rummer en Snes Grupper, i alt c. 400 Figurer.
I fl. Scener mærkes Indflydelse fra Dürer's
Træsnit, i Helheden nederlandsk og sydtysk
Paavirkning, men alt, baade Figurer og
Ornamentik, er gennemarbejdet med den største
Sirlighed og Finhed, og i Modsætning til Samtidens
almindelige Træskulptur umalet. Muligvis har B.
ogsaa udført en Englefigur i Berlin-Museet samt
den store Rytterstatue af Skt Jørgen fra Husum,
nu i det danske Nationalmuseum. Andre
Arbejder er tilskrevne ham med vitterlig Uret.
(<sp>Litt.</sp>: »Kirkehistorisk Saml.« III, I;
<sp>Matthaei</sp>, »Holzplastik Schleswig-Holsteins«]).
<i>C. A. J.</i>
</chapter>

<chapter name="Bryggeri (se Øl)">
<b>Bryggeri,</b> se <sp>Øl</sp>.
</chapter>

<chapter name="Bryggerilaboratorier">
<b>Bryggerilaboratorier,</b>
<sp>gæringsfysiologiske</sp>, <sp>zymotekniske Laboratorier</sp>
findes foruden ved de større Bryggerier og de
under Øl omtalte Læreanstalter ogsaa som
private Forretninger i de fleste Lande. Det første
B., der oprettedes, og det, som i Europa endnu
har den største Kundekreds, er anlagt af <i>cand.
phil.</i> Alfred Jørgensen i Kbhvn. Foruden med
de paa B. sædvanlig forefaldende Arbejder
beskæftiger Laboratoriet sig tillige med andre
zymotekniske Arbejder og med Undervisning og
har siden 1881 haft over 1000 Elever fra alle
Lande.
<i>K. M.</i>
</chapter>

<chapter name="Bryggeriskoler (se Øl)">
<b>Bryggeriskoler,</b> se <sp>Øl</sp>.
</chapter>

<chapter name="Bryggesaa, Aasulv Olsen">
<b>Bryggesaa,</b> <sp>Aasulv Olsen</sp>, norsk
Politiker, Statsraad, f. i Hægebostad, Lister og
Mandal Amt, 25. Apr. 1856. Seminarist fra Holt 1877,
Lærer i 6 Aar, Gaardbruger paa
Fædrenegaarden B. fra 1878. Medlem af Herredsstyret fra
1884 og Ordfører siden 1889, desuden tildelt
mange kommunale o. a. Tillidshverv,
Stortingsmand fra Lister og Mandal 1900—06 og for
Lyngdals Kreds i samme Amt 1906—12 og
genvalgt for 1913—15. Fra Jan. 1913 til Oktbr 1915
var han Statsraad og Chef for Kirke- og
Undervisningsdepartementet i Gunnar Knudsen's
Venstreregering. I Stortinget blev B. snart en af
de ledende Bonderepræsentanter med stærk
Interesse for Gennemførelsen af Kvindernes
Stemmeret (1907), for Kirkereformer med
»Folkekirken« som Maal, for Forfatningens
Demokratisering ved Indskrænkninger i Kongemagtens
konstitutionelle Prærogativer, for vidtgaaende
Imødekommenhed lige over for »Afholdsfolket«'s
Krav, men først og sidst for en energisk
paagaaende Sprogpolitik med Sigte paa at sætte
Landsmaalet i Højsædet.
<i>K. V. H.</i>
</chapter>

<chapter name="Brygmel">
<b>Brygmel,</b> Betegnelse for Majsmel og
Majsgryn, bestemt til Brug i Bryggerier.
<i>K. M.</i>
</chapter>

<chapter name="Brygning (se Øl)">
<b>Brygning,</b> se <sp>Øl</sp>.
</chapter>

<chapter name="Brühl (By)">
<b>Brühl</b> [bry.l], By i preuss. Prov. Rheinland,
Regeringsdistrikt Köln, ved en Udløber af de
rhinske Skiferbjerge, har et kat.
Skolelærerseminarium, et Døvstummeinstitut, det kgl.
Lystslot Augustenburg, der er bygget 1728, (1910)
8398 Indb., Industri (Sukkerfabrik, Jernstøberi)
og Bjergværksdrift (Brunkul). B. blev i 13. Aarh.
Residens for Ærkebispen af Köln, gaves 1809
til Davout og kom 1815 under Preussen.
<i>G. Ht.</i>
</chapter>

<chapter name="Brühl (Dal)">
<b>Brühl</b> [bry.l] (<sp>Briel</sp>), en af Mödlingbæk
gennemstrømmet Dal i Nedre-Østerrig med de
to Landsbyer <sp>Vorder</sp>- og <sp>Hinterbrühl</sp>
med den restaurerede Borg Liechtenstein og
Ruiner af Borgen Mödling, er meget besøgt af
Rejsende p. Gr. a. sin Naturskønhed.
<i>G. Ht.</i>
</chapter>

<chapter name="Brühl, Heinrich">
<b>Brühl</b> [bry.l], <sp>Heinrich</sp>, Greve,
kursachsisk Førsteminister, f. 13. Aug. 1700, d. 28.
Oktbr 1763, blev 1720 Page hos August II og
var allerede 1731 rykket op til Minister. Han
var hos Kongen i Warszawa ved hans Død 1733
og overførte straks de polske Rigsklenodier til
Dresden, samt virkede ivrig for hans Søn
August III's Valg til Konge i Polen. Han vandt
derved sin ny Herres Yndest, fortrængte 1738
hans tidligere Yndling Sulkovski og var siden
1746 enevældig Minister, ikke ved særlig
Statsmandsdygtighed, men ved sin Evne til at skaffe
Penge til Hoffets Glans. Han selv skaffede sig
umaadelige Indtægter (52000 Thaler aarlig),
holdt selv et glimrende Hof, opførte
Pragtbygninger (det B.'ske Palads og den B.'ske
Terrasse vidner endnu herom) og samlede Malerier,
Kunstsager og Bøger (62000 Bd, som nu udgør
en Hoveddel af det kgl. Bibliotek i Dresden).
Derimod udsugedes Landet med Skatter,
Statsgælden steg til 100 Mill. Thaler, Forvaltningen
forsømtes, og Tropperne solgtes til udenlandsk
Tjeneste (holl. og eng.). Ved sit Forbund med
Østerrig og Frankrig imod Preussen indviklede
han Sachsen i Syvaarskrigen og
fuldstændiggjorde dets Ødelæggelse. Da Frederik II's Hær
rykkede ind i Sachsen 1756, flygtede han med
August III først til Fæstningen Königstein og
senere til Polen. Da Kongen døde 1763,
nedlagde B. sine Embeder og døde selv 3 Uger
efter. Ved en foretagen Undersøgelse viste det
sig, at han efterhaanden ved kgl. Gavebreve
havde samlet Formue ell. Godser til en samlet
Værdi af 5,3 Mill. Thaler (14 Mill. Kr). Allerede
