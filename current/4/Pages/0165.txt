Stødet til Oprettelsen af norske
Hvalfangststationer i Sydafrika. B. var Medlem af den
kgl. Sømandskommission 1893—98.
<i>K. V. H.</i>
</chapter>

<chapter name="Brydekamp">
<b>Brydekamp</b> er i Lighed med Boksekamp en
Tvekamp uden Vaaben; men Forskellen paa
disse to Kamparter er den, at medens
Angrebene i Boksekamp er Stød, Sving og Hug, som
er noget i Slægt med Angrebene i
Fægtekunsten, saa er Angrebene i B. Greb om
Modstanderens Legeme og Lemmer, og medens
Forsvaret i Boksekamp, ligesom Angrebene,
minder om Forsvaret i Fægtekamp, saa bestaar
Forsvaret i B. i Modangreb, men desuden
ligesom i Fægtning og Boksning i en Slags Dækning
ell. Parade, der skal forhindre Angriberen i at
tage det paatænkte Greb. Foruden Greb,
Modgreb og Parader kender man ogsaa i B. ligesom
i Fægtekamp og Boksekamp en Række
Skinangreb (Finter).

B.'s Historie er sikkert lige saa gl som
Menneskeslægtens, og den Dag i Dag som for
Aartusinder siden dyrkes B. paa forsk. Maade
under forsk. Himmelstrøg, mere og mindre
omfattende Kunstgreb. Den ældste Form for B.
er Krydstaget; det anvendes endnu mange
Steder i England under Benævnelsen <i>Cumberland
and Westmoreland style</i>; denne Brydemaade
er ikke rig paa Afveksling, og den ligner baade
deri og i hele sin Fremgangsmaade
Bæltebrydningen, af hvilken der findes mange Variationer;
den ældgamle isl. <i>Glima</i> er saaledes en Art
Bæltebrydning, der nøje ligner Bæltebrydning, som
den dyrkes i Schweiz og Rusland: <i>Collar and
Elbow Wrestling</i>, som er ret kendt i England
og Amerika, er igen en anden Art af
Bæltebrydning. Den mest anvendte Brydemaade er
imidlertid i Amerika og England
<i>catch-as-catch-can</i>-Brydning og i Europa uden for England
gr.-rom. Brydekamp; disse Metoder, der omfatter
fl. Hundrede Greb, Modgreb og Parader,
adskiller sig fra hinanden derved, at, medens i
<i>catch-as-catch-can</i>-Brydning alle Greb er
tilladte, saa er det i gr.-rom. Brydning kun tilladt
at gribe fra Isse til Bæltested.

I Homer's Iliade finder man i Beskrivelsen af
Kampen mellem Aiax og Odysseus omtalt en
Kamp, der svarer til, hvad der nu kaldes
Krydstag, men i Beni Hasan's Gravmæle ved Nilen
har man i vore Dage opdaget Friser med
Situationer fra B., der vidner om, at man i
Ægypten 3000 Aar f. Kr. har kendt lige saa mange
Kunstgreb, som nu til Dags kendes. I
Grækenlands olympiske Lege var B. et vigtigt Led,
baade selvstændigt, i Pentathlon (Femkampen)
og i Pankration (Forening af B. og Boksekamp).
Da Grækenlands Storhedstid var forbi, og det
rom. Rige voksede sig stort og mægtigt, var B.
en af de yndede Folkeforlystelser i de rom.
Amfiteatre, men udøvedes ikke her som i
Grækenland af frie Mænd, men af Gladiatorer, der
ofte ved Sejr vandt Friheden tilbage.

Paa Folkevandringens Tid hører man intet til
Brydekunsten, men i Middelalderen ser man af
talrige Lærebøger i Vaabenøvelser, bl. a. af et
fra 1512 af Albrecht Dürer illustreret
Fechthandschrift, at der den Gang i Tyskland
fandtes en talrige Kunstgreb omfattende Brydekunst,
der udøvedes i Forbindelse med Fægtekunsten
med det Formaal for Øje, at Ridderne, naar
de med Sværdet var trængte ind paa Livet af
deres Modstandere, da kunde tage dem til
Fange.

Ogsaa i England var man i Middelalderen
godt fortrolig med Brydekunsten; man læser
saaledes baade hos Chaucer (<i>Canterbury Tales</i>)
og hos Shakespeare (<i>As you like it</i>) indgaaende
Beskrivelse af B. Omkr. Midten af 19. Aarh.
genvaktes i Frankrig Interessen for
Brydekunsten, efter at der i et Par Aarh. havde været
stille om den, og fra Frankrig, hvor der den
Gang byggedes mægtige B.-Arenaer, bredtes
Kendskabet til den fr. — ell., som den nu
kaldes, den gr.-rom. — B. over hele Europa, og B.
er nu en af de folkekæreste Idrætter. Ogsaa i
Indien, Kina og Japan er Brydning blevet
udøvet i Aartusinder i en Form, der i det
væsentlige svarer til de i Europa anvendte
Metoder.

De danske Amatørklubber, der dyrker B., er
samlede i den under Dansk Idræts-Forbund
sorterende Dansk-Atlet-Union, der er Medlem af
den internationale Union »Internationale
Amateur-Verband für Schwerathletik« (»I. A. V. S.«),
som fastsætter Regler for B. ved de olympiske
Lege og andre internationale Stævner.

Den i de senere Aar meget omtalte
Selvforsvarsmetode Jiu-Jitsu nævnes i Reglen fejlagtig
i Forbindelse med B., medens den i
Virkeligheden er mere i Slægt med Boksekampen,
(<sp>Litt.</sp>: <sp>A. R. Nielsen</sp> og <sp>A. Hübscher</sp>,
»Bryderbogen« [1907]; »Idrætsbogen«'s Afsnit om
B. af samme Forf. [1908]).
<i>Arnold Richard Nielsen.</i>
</chapter>

<chapter name="Brydemaskine (se Hamp)">
<b>Brydemaskine,</b> se <sp>Hamp</sp>.
</chapter>

<chapter name="bryde Staven over en">
<b>bryde Staven over en.</b> Dette Udtryk
stammer fra Hvervningstiden. Naar en hvervet
Soldat var deserteret, gik Profossen med en Stav
i Haanden til alle Byens Porte og udraabte hans
Navn 3 Gange; efter at der sidste Gang var
raabt, brød Profossen Staven som et Tegn paa,
at Rømningsmanden var udstødt af ærlige
Krigsmænds Kreds.
</chapter>

<chapter name="bryde ud">
<b>bryde ud</b> siges i Væddeløbssproget en Hest
at gøre, naar den under et Løb forlader Banen
mod Rytterens Villie.
<i>(C. G. B.). O. P.</i>
</chapter>

<chapter name="Brydning (se Bragning)">
<b>Brydning,</b> se <sp>Bragning</sp>.
</chapter>

<chapter name="Brydning, Lysets">
<b>Brydning,</b> <sp>Lysets</sp>, (<sp>Refraktion</sp>), er
den Retningsforandring, som en Lysstraale lider
ved at gaa over fra et gennemsigtigt Stof til
et andet. Falder en
Lysstraale <i>ln</i> (Fig. 1)
skraat paa f. Eks. en
rolig Vandflade, bliver
kun en ringe Del af
den kastet tilbage;
største Delen gaar
ned i Vandet. Her er
Straalens Vej <i>ns</i> en ret
Linie, ligesom i Luften,
men Retningen er
forandret; Strålen er
blevet knækket ved at
passere Vandets Overflade. <i>ln</i> kaldes den
<sp>indfaldende</sp>, <i>ns</i> den <sp>brudte</sp> Straale. Den
brudte Straales Retning bestemmes af
Brydningsloven, der udsiger, at den brudte

<img>Fig. 1. Brydningsloven.</img>
