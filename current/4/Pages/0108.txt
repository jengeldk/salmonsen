<chapter name="Brooke, Fulke Greville">
<b>Brooke</b> [bruk], <sp>Fulke</sp> (ell. <sp>Foulke</sp>)
<sp>Greville</sp>, Lord, eng. Forf. (1554—1628), studerede
i Cambridge, fik hurtig indbringende Embeder
og var i stor Yndest ved Dronning Elisabeth's
Hof. 1614 blev han Skatkammerkansler. Han var
fra Ungdommen en god Ven af Philip Sidney,
med hvem han var beslægtet, og et af hans
bedste Arbejder er hans Biografi af denne:
<i>Life of Sir Philip Sidney</i> (først udg. 1652). Han
har skrevet adskillige større Digte af filos. Art;
men interessantest af hans Poesi er en
Samling af over 100 mindre, lyriske Digte, der bærer
Titlen <i>Cœlica</i> (udkom posthumt 1633 i et
Foliobind sammen med Poesier af anden Art).
<i>I. O.</i>
</chapter>

<chapter name="Brooke, Sir James">
<b>Brooke</b> [bruk], <sp>Sir James</sp>, Rajah af
Savarak paa Borneo (1803—68), indtraadte
tidlig i det ostindiske Kompagnis Hær og blev
farlig saaret i Krigen mod Birma, hvorefter han
begav sig til England. Derefter foretog han fl.
Sørejser med sit eget Skib og kom 1839 til
Borneo, hvor han vandt en saa stor Indflydelse paa
Sultanen af Brunei, at denne gjorde ham til
Rajah af Saravak, hvor han havde dæmpet et
Oprør. B. indlagde sig her store Fortjenester
ved at lette Handelen med Europa, undertrykke
Sørøveriet og indføre bedre Tilstande. 1846
bevægede han Sultanen til at afstaa Øen Labuan
til England og blev derefter eng. Statholder her
og Regeringskommissær paa Borneo. 1863 blev
B. af den eng. Regering anerkendt som
uafhængig Fyrste, men vendte derpaa tilbage til
England og efterlod sit Rige til en Slægtning.
</chapter>

<chapter name="Brooke , Stopford Augustus">
<b>Brooke</b> [bruk], <sp>Stopford Augustus</sp>,
eng. Forf. og Præst, f. 1832 i Letterkenny i det
nordvestlige Irland. Han studerede i Trinity
College i Dublin og beklædte efter at være blevet
ordineret forsk. gejstlige Embeder, til han 1876
blev Præst i Bedford Chapel i Bloomsbury; her
samlede han ved sin aandfulde Veltalenhed en
stor Kreds af Londons Beboere om sig. 1872
var han blevet udnævnt til Hofpræst. 1880
traadte han ud af Statskirken, da han ikke
længere kunde fastholde Troen paa Miraklerne.
Sine Prædikener har han udgivet i 6 Bd
(<i>Sermons</i>, 1868—88). I andre Skr som <i>Theology in
English Poets</i> (1874) viste B. sig som en fint
forstaaende Litteraturkender. Han har skrevet
en ypperlig lille <i>Primer of English Literature</i>,
og i et stort Arbejde i to Bd: <i>History of Early
English Literature</i> har han givet en Skildring
af den oldengelske Litteraturs Historie. Senere
er fulgt: <i>Tennyson, his Art and Relation to
Modern Life</i> (1894); <i>Life and Writings of Milton</i>
(1898); <i>Poetry of Robert Browning</i> (1902); <i>Ten
Plays of Shakespeare</i> (1905); <i>Studies in Poetry</i>
(1907); <i>Four Poets</i> (1908); <i>Ten more Plays of
Shakespeare</i> (1913).
<i>(Ad. H.). I. O.</i>
</chapter>

<chapter name="Brookfield">
<b>Brookfield</b> [↱brukfi.£d], By i U. S. A., Stat
Missouri, ligger 160 km NNV. f. Jefferson, 231
m o. H. ved Yellow River og ved Banen fra
St Joseph til Hannibal. (1910) 5749 Indb. Ved
B. findes Kulminer.
<i>H. P. S.</i>
</chapter>

<chapter name="Brookit">
<i>Brookit</i> [bru-] (<sp>Arkansit</sp>), et Mineral, der
bestaar af Titansyre, TiO<sup>2</sup> (smlg. <sp>Rutil</sp>). Nogle
Varieteter er halvklare med Diamantglans og
brun, rød ell. rødbrun Farve, andre er helt
sorte, uigennemsigtige og næsten metalliske.
B. forekommer kun i Krystaller; disse er
rombiske og ofte meget fladerige. Haardheden er
næsten som Feldspatens, Vægtfylden 3,9—4,1. Bl.
bekendte Findesteder kan nævnes Bourg d'Oisans
i Dauphiné, Skt Gotthard, Tyrol, Magnet Cove i
Arkansas; paa disse Steder optræder B. i
Krystaller, der sidder paa Væggene af Spalter og
Sprækker i meget forskellige Bjergarter. I
særdeles ringe Mængde er B. undertiden fundet
som Bestanddel i Granit, Sandsten o. a.
Bjergarter.
<i>(N. V. U.). O. B. B.</i>
</chapter>

<chapter name="Brookline">
<b>Brookline</b> [↱bruk£a^in; ogsaa -£<sub>i</sub>n ?], By i
U. S. A., Stat Massachusetts, ligger umiddelbart ved
Boston og er at betragte som en Villaforstad til
denne By. (1911) 27792 Indb.
<i>H. P. S.</i>
</chapter>

<chapter name="Brooklyn (se New York)">
<b>Brooklyn</b> [↱bruk£<sub>i</sub>n], se <sp>New York</sp>.
</chapter>

<chapter name="Brooks, Charles Shirley">
<b>Brooks</b> [bruks], <sp>Charles Shirley</sp>, eng.
Forf. f. i London 1816, d. smst. 1874, var først
paa et Sagførerkontor, men droges til
Litteraturen og ernærede sig som Forf. og Journalist;
bl. a. blev han knyttet til Bladet <i>The Morning
Chronicle</i>, af hvis Ejere han 1853 blev sendt
til Rusland, Syrien og Ægypten for at
undersøge de arbejdende og fattige Klassers Forhold
der; en Frugt af denne Rejse var Bogen <i>The
Russians of the South</i> (1856). 1851 traadte han
som Bidragyder i Forbindelse med
Vittighedsbladet »Punch« og blev 1870 (efter Mark Lemon's
Død) dets Redaktør. Han har skrevet nogle
Skuespil, men er mest bekendt ved sine
Romaner, af hvilke kan nævnes: <i>Aspen Court</i>
(1855), <i>The Gordian Knot</i> (1860), <i>The Silver
Cord</i> (1861) og <i>Sooner or Later</i> (1868). Aaret
efter hans Død udkom en Samling af hans
Digte: <i>Poems of Wit and Humour</i>.
<i>I. O.</i>
</chapter>

<chapter name="Brooks, Phillips">
<b>Brooks</b> [bruks], <sp>Phillips</sp>, amer.
Prædikant af den protestantisk-episkopale Kirke
(1835—93), f. i Boston og ordineredes 1859. 1869
blev han Præst ved <i>Trinity Church</i> i Boston,
1885 Æresdoktor i Oxford og 1891 Biskop i
Massachusetts. B. var en stor Prædikant, og
Prædikener af ham er oversatte paa adskillige
Sprog.
<i>A. Th. J.</i>
</chapter>

<chapter name="Brooks, William Robert">
<b>Brooks</b> [bruks], <sp>William Robert</sp>, amer.
Astronom, f. 11. Juni 1844 i Maidstone, England.
B. kom i 13 Aars Alderen til Amerika, hvor
han nedsatte sig i Phelps (Staten New York)
som Fotograf, syslede i sine Fritimer med at
forfærdige Reflektorer, hvormed han
hovedsagelig gik paa Jagt efter Kometer, og fandt fra
4. Oktbr 1881 til 25. Aug. 1887 11 ny Kometer.
1888 blev B. Direktør for <i>Smith Observatory</i> i
Geneva (Staten New York); han har her fortsat
sin Opsøgen af ny Kometer (til 1914 fundet 14)
og tillige beskæftiget sig med Dobbeltstjerner,
Stjernetaager og Stjernefotografering.
<i>J. Fr. S.</i>
</chapter>

<chapter name="Broom (se Kupé)">
<b>Broom</b> [bru.m ell. brum], se <sp>Kupé</sp>.
</chapter>

<chapter name="Broomé, Emilia">
<b>Broomé</b> [bru↱me.], <sp>Emilia</sp>, f. Lothigius,
sv. Politiker, f. 13. Jan. 1866, blev Student 1883
og var i fl. Aar Lærerinde ved forskellige
Pigeskoler. Fra 1904 er hun Bureauforstanderinde i
»Centralförbundet för socialt arbete« og har
desuden udfoldet en stor Virksomhed som
Foredragsholder. 1911 blev B. Medlem af Sthlm's
Borgerrepræsentation. Hun har desuden Sæde
i talrige Styrelser. Senest er hun tilkaldt som
Sagkyndig i den skandinaviske Revision af
Ægteskabslovgivningen. Endvidere har hun
arbejdet energisk for Kvindernes politiske
