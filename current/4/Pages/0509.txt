før sin Død blev C. Præsident for det
geografiske Selskab.
<i>E. G.</i>
</chapter>

<chapter name="Caballero, Fernan (se Arron)">
<b>Caballero</b> [kawa↱l<sub>j</sub>ær<sub>å</sub>], <sp>Fernan</sp>, se <sp>Arron</sp>.
</chapter>

<chapter name="Caballero, Manuel Fernandez">
<b>Caballero</b> [kawa↱l<sub>j</sub>ær<sub>å</sub>], <sp>Manuel
Fernandez</sp>, sp. Komponist (1835—1906), var en
meget yndet <i>Zarzuela</i>- (Operette-) Komponist,
og har faaet opført over 200 af denne Art
Sangspil paa sp. Scener. Ud over Hjemlandet er hans
Musik næppe naaet. C. har ogsaa skrevet
Kirkemusik.
<i>W. B.</i>
</chapter>

<chapter name="Cabal-Ministeriet">
<b>Cabal-Ministeriet</b> [k<sub>ə</sub>↱bä£-], det af Karl II
af England 1670 dannede upopulære
Ministerium, som efter Begyndelsesbogstaverne til
Ministrenes Navne: Clifford, Ashley, Buckingham,
Arlington og Lauderdale af Folkevittigheden
haanedes som »Cabal«. 1674 maatte det træde
tilbage. Smlg. <sp>England</sp>, »Historie«.
</chapter>

<chapter name="Caban eller Coyang">
<b>Caban</b> [-↱ban?] ell. <sp>Coyang</sp>, Maal for Korn,
Ris, Kakao og Kaffe paa Filippinerne = 75,065 l.
</chapter>

<chapter name="Cabanel, Alexandre">
<b>Cabanel</b> [kaba↱næl], <sp>Alexandre</sp>, fr. Maler,
f. 28. Septbr 1823 i Montpellier, d. 23. Febr.
1889 i Paris, er, som Elev af Picot, udgaaet fra
den David'ske Skole og har tidlig tilegnet sig
dennes Formsikkerhed (»Moses' Død«, 1852,
»Ludvig den Hellige«, 1855, Versailles Museum).
Efter at have gjort Lykke med Arbejder som
»Kapelmesterens Enke« og det formfuldendte
»Florentinsk Digter fra Renaissancetiden« (1861)
slog han helt igennem som de fornemme
Damers Portrætmaler og i sine mytol. Billeder ved
Fremstillingen af den nøgne Kvindeskønhed.
Hans elegante, formudsøgte, overfladiske Kunst,
der i yppig, kælen Linieføring og dæmpet
Rosatone minder om Rokokotidens fr. Kunst,
henrykkede det andet Kejserdømmes fine Verden.
1861 malede C. »Faun bortfører en Nymfe«, der
ligesom hans berømteste Værk »Venus' Fødsel«
(nu i Luxembourg) blev købt af Kejser
Napoleon. I dette Arbejde, malet 1863 (i s. A. blev C.
Professor ved <i>École des Beaux-Arts</i> og Medlem
af Akademiet), viser C.'s Kunst sig maaske mest
udpræget: det blødt afrundede, tillokkende
Kvindelegeme, hvis skønne Linier glider over i
det lyse, skumhvide Havs bølgende Bevægelse,
har intet af det guddommelige ved sig, kun lidet
af indtrængende Naturstudium, men en
mesterlig Tekniks behagelige Elegance. Samme
Egenskaber — ligesom ogsaa en ualmindelig lyst
holdt Farvegivning — har adskillige af C.'s
senere Arbejder. 1870 udstillede han »Francesca
da Rimini's og Paolo Malatesta's Død«
(Luxembourg). I Portrætfaget viser han sig som den
smidige, elegante Maler, hvis Pensel med
Lethed overkommer den elegante Dameverdens
rige Toiletter, men sjældent tilstræber den dybt
rammende Karakteristik. Foruden talrige
Dameportrætter (et fortrinligt Portræt af Stifterinden
af <i>Petites-Soeurs des Pauvres</i>) har han bl. a.
malet Napoleon III (1864) og hans Minister
Rouher. (<sp>Litt.</sp>: <sp>J. Lange</sp>, »Nutidskunst«, S.
324—34).
<i>A. Hk.</i>
</chapter>

<chapter name="Cabanis, Jean Louis">
<b>Cabanis</b> [kaba↱nis (ell. -↱ba.-)], <sp>Jean Louis</sp>,
tysk Ornitolog (1816—1906), rejste efter kortere
Tids Studier i en ung Alder til Nordamerika,
hvorfra han 1841 vendte hjem med rige
Samlinger. I en meget lang Aarrække, indtil 1892,
var han derpaa knyttet til den ornitologiske
Afdeling af Berlin's naturhist. Museum og har
udg. talrige betydningsfulde Arbejder over
Fuglenes Systematik, som navnlig er trykte i det
af ham 1853 paabegyndte Tidsskr. »Journal für
Ornithologie«, der ligesom det paa hans
Foranledning 1868 stiftede »Deutsche
ornithologische Gesellschaft« i høj Grad har virket som et
Bindeled imellem de tyske Ornitologer.
<i>R. H. S.</i>
</chapter>

<chapter name="Cabanis, Pierre Jean George">
<b>Cabanis</b> [kaba↱nis], <sp>Pierre Jean George</sp>,
fr. Læge og Filosof (1757—1808), f. i Cosnac,
studerede i Paris og nedsatte sig som Læge i
Auteuil. 1794 fik C., der havde været Læge for
Mirabeau, en ledende Stilling inden for den fr.
Lægeverden og kom til at gøre et meget
betydeligt praktisk Arbejde. Som Filosof var han mest
paavirket af Condillac; hans Psykologi er dog
nærmest Fysiologi. Det er hans Fortjeneste at
have hævdet Bevidsthedslivets gradvise
Opstaaen (Muligheden af et Bevidsthedsliv i
Fostertilstanden) og at have fremhævet
Organfornemmelserne som ejendommelige
Bevidsthedstilstande. Endelig har han ogsaa haft sin
Opmærksomhed henvendt paa de uvilkaarlige
Udladningsbevægelser. Hans mest kendte Skrift er:
<i>Rapports de physique et de moral de l'homme</i>
(1—2, 1802; ny Udg. 1866). Et Udvalg af hans
Skr udkom i 5 Bd (1823—25).
<i>A. T-n.</i>
</chapter>

<chapter name="Cabantræ (se Camwood)">
<b>Cabantræ,</b> se <sp>Camwood</sp>.
</chapter>

<chapter name="Cabanyes, Manuel de">
<b>Cabanyes</b> [ka↱wanj<sub>æ</sub>s], <sp>Manuel de</sp>, sp.
Digter (1808—33), var Katalaner, men skrev paa
Kastiliansk. Døden afbrød hans lovende
Digterbane i en ung Alder. Der er klassisk Klarhed
og Formskønhed over hans alvorlige Vers, ikke
helt uden spirende Romantik i
Følelsesindholdet. Digtsamlingen <i>Preludios de mi lira</i> udkom
kort før hans Død 1833; hans <i>Obras escogidas</i>
udgaves 1858. 1890 satte man C. en Statue i
hans Fødeby Villanueva. (<sp>Litt.</sp>: <sp>C. Oynela</sp>,
<i>Estudio sobre la vida y escritos del eminente
poeta catalán M. de C.</i> [Barcelona 1881]).
<i>E. G.</i>
</chapter>

<chapter name="cabaret">
<b>cabaret</b> [kaba↱ræ] (fr.), Kro, Knejpe, særlig
hvor musikalsk og deklamatorisk Underholdning
finder Sted. — Præsenterbakke; drejelig Opsats
med Fod til forsk. Retter, vifteformet afdelt Fad
til Kompotter, Smørrebrødspaalæg o. l.,
»Kabaret«.
</chapter>

<chapter name="Cabarrus, François, Greve af og Therese">
<b>Cabarrus</b> [kawa↱r.us, fr. kaba↱ry],
<sp>François</sp>, <sp>Greve af</sp>, sp. Statsmand af fr.
Herkomst (1752—1810), vandt Anseelse ved sit
Handelsgeni, navnlig efter at han havde vundet den
sp. Regering for sin Plan til Udstedelsen af
rentebærende Papirspenge. C. blev Statsraad i
Finansministeriet; men efter den reformvenlige
Karl III's Død blev han beskyldt for at have
forvansket offentlige Midler og blev holdt i
Fængsel 1790—94. Efter at Godoy atter havde
sat ham i Frihed, blev han frikendt, fik en stor
Dotation, blev Greve og udnævntes til
Generalintendant for de offentlige Veje, senere til
Generaldirektør for de offentlige Fabrikker. Da
Godoy blev misfornøjet med hans Reformer, blev
han forvist, men snart tilbagekaldt og sendt som
Gesandt til Holland. Ferdinand VII udnævnte
ham til Finansminister, og under Kong Josef
vedblev han at beklæde denne Stilling.
<i>E. E.</i>

2) <sp>Therese</sp>, ovenn.'s Datter, se <sp>Tallien</sp>.
</chapter>

<chapter name="Cabat, Nicolas Louis">
<b>Cabat</b> [ka↱ba], <sp>Nicolas Louis</sp>, fr. Maler,
f. 6. Decbr 1812 i Paris, d. 13. Marts 1893 smst.,
Elev af Camille Flers, hører til den Kreds af
