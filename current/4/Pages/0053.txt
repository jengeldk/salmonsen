Karmelitterne, traadte de stærkt udbredte
<sp>Marianske B.</sp> ell. Kongregationer i nøje
Forbindelse med Jesuitterne. B.'s Tal er blevet meget
forøget af Hensyn til de forsk. Krav, som den
nyere Tids Kirke stiller m. H. t. Arbejde
udadtil og indadtil. Nævnes kan <sp>Corpus
Christi B.</sp>, <sp>Missions-B.</sp>, <sp>B. i den kristelige
Lære</sp> o. s. v.
<i>H. O.</i>
</chapter>

<chapter name="Brodfrø">
<b>Brodfrø</b> (<i>Xanthium</i> L.), Slægt af
Kurvblomstrede (Asters-Gruppen), enaarige Urter med
særkønnede Kurve. De hanlige, i Spidsen af
Skuddene, har fri Svøbblade og talrige
Blomster med rørformede og grønlige Kroner; de
hunlige Kurve, i Bladakslerne, har kun 2
Blomster, uden Krone; to store, krogbesatte
Svøbblade vokser sammen om dem og omslutter
omsider Frugterne som et haardt Dække, der
gør udmærket Tjeneste ved Spredningen.
<sp>Skræppeagtig B.</sp> (<i>X. strumarium</i> L.),
20—60 cm høj, med trelappede Blade, vokser
sjælden i Danmark og maa være indført. <i>X.
spinosum</i> L., med 1 ell. 2 tredelte Torne ved
Bladenes Grund, sandsynligvis fra Sydamerika,
er i Faareulden ført vidt omkr., overalt et
meget besværligt Ukrud, der forringer Uldens
Værdi i saa høj Grad, at man i Sydafrika har
maattet træffe særlige Lovbestemmelser m. H. t.
dens Udryddelse.
<i>A. M.</i>
</chapter>

<chapter name="Brodie, Sir Benjamin Collins">
<b>Brodie</b> [↱bro<sub>u</sub>di], <sp>Sir Benjamin Collins</sp>,
eng. Kirurg (1783—1862). Efter at have været
<i>Demonstrator anatomiæ</i> ved den med. Skole i
Great Windmill Street i London blev han i en
Aarrække som Kirurg knyttet til St George's
Hospital. Han holdt anatomiske og kirurgiske
Forelæsninger, skrev en stor Mængde Afh. og
indtog snart en Stilling som sin Tids betydeligste
eng. Kirurg. Han blev Kongens Kirurg 1828,
Baronet 1834, Præsident for the Royal Society
1858. Hans talrige Arbejder, der navnlig for
Ledsygdommenes Vedk. er meget betydelige,
udkom samlede efter hans Død tillige med en
Del Afh., som han havde efterladt i Manuskript.
<i>G. N.</i>
</chapter>

<chapter name="Brodrager (se Broer)">
<b>Brodrager,</b> se <sp>Broer</sp>.
</chapter>

<chapter name="Brodrick, William St. John Freemantle">
<b>Brodrick</b> [↱brådr<sub>i</sub>k], <sp>William St. John
Freemantle</sp>, eng. Statsmand, f. 14. Decbr
1856, fik sin Uddannelse ved Oxford Univ. og
valgtes 1880 til konservativt Underhusmedlem,
samt genvalgtes uafbrudt indtil 1906. Han var
Juli 1886—Aug. 1892 Finanssekretær; rettede
Juni 1895 det Angreb paa den daværende
Krigsminister Campbell Bannermann, som førte til
Ministeriet Rosebery's Afgang, og blev derefter
selv Understatssekretær for Krigsministeriet
indtil Oktbr 1898. Han forfremmedes da til
Understatssekretær for Udenrigsministeriet og var
Ministeriets Ordfører i Underhuset om alle
udenlandske Spørgsmaal, medens Markis
Salisbury selv var Udenrigsminister. Novbr 1900 blev
han Krigsminister og indtog denne Stilling
under hele Boerkrigen; han værgede sig med
Kraft og Dygtighed over for Oppositionens
Angreb paa Krigsførelsen, men havde ikke særlig
Held med at gennemføre de Ændringer i
Hærordningen, som han ønskede. Oktbr 1903
overtog han Ministeriet for Indien, da Balfour
omdannede Ministeriets Sammensætning, og
beholdt Posten indtil Balfour's Afgang Decbr 1905.
Ved de flg. Valg vragedes han i sin gl. Kreds,
men 1907 arvede han sin Faders
Peersværdighed som Viscount <sp>Midleton</sp>.
<i>E. E.</i>
</chapter>

<chapter name="Brodsky, Adolf">
<b>Brodsky</b> [↱bråtsk<sub>i</sub>], <sp>Adolf</sp>, Violinist, f. 1851
i Taganrok i Rusland, blev uddannet under
Hellmesberger i Wien, traadte senere ind i
dennes Kvartet og blev Medlem af Hofkapellet.
Efter en Kunstrejse til Rusland blev B. (1875)
ansat som Lærer ved Konservatoriet i Moskva.
1879 overtog han Ledelsen af
Symfonikoncerterne i Kiev og blev 1882 ansat som Lærer ved
Konservatoriet i Leipzig. Samtidig dannede B.
en Kvartet (B., Hans Becker, Novacek og Julius
Klengel), der ogsaa gjorde sig berømt ved
Koncertrejser i Udlandet. 1891 gik B. til New York,
hvor han blev ansat som Lærer ved
Scharwenka's Konservatorium, og 1895 blev han Ch. Hallé's
Efterfølger som Direktør for <i>College of Music</i>
i Manchester.
<i>S. L.</i>
</chapter>

<chapter name="Brodsø (se Brod (Søv.))">
<b>Brodsø,</b> se <sp>Brod</sp> (<sp>Søv.</sp>).
</chapter>

<chapter name="Brody">
<b>Brody</b> [↱bråd<sub>y</sub>], By i den østlige Del af det
østerrigske Landskab Galizien, 90 km NØ. f.
Lemberg, ved Jernbanen Krasne-B., nær ved
den russ. Grænse i en sumpet, af Skov omgiven
Slette, har (1910) 13588 Indb., hvoraf 2/3 er
Jøder. B. har brede Gader og et moderne
Udseende, 3 Kirker, en smuk Synagoge, et gl. Slot
med Park og et Overgymnasium. B. har
Ølbryggerier og Brændevinsbrænderier; men dens
vigtigste Erhverv er Handelen, der helt er i
Jødernes Hænder og især omfatter Korn, Uld,
Kvæg, Pelsværk og Agerbrugsredskaber. B. er
dog i Tilbagegang, siden den fra 1879 er
ophørt at være Frihandelsstad og Handelen med
Raaprodukter paa Rusland er aftaget, hvorfor
ogsaa Befolkningen er formindsket (1880: 20100
Indb.). B. blev anlagt 1684 og var
Frihandelsstad 1779—1879.
<i>G. Ht.</i>
</chapter>

<chapter name="Brodziński, Kazimierz">
<b>Brodziński</b> [bråd↱zin<sub>j</sub>sk<sub>i</sub>], <sp>Kazimierz</sp>,
polsk Digter og Kritiker, f. 8. Marts 1791 i
Galizien, d. i Dresden 10. Oktbr 1835. B.
tilhørte en fattig adelig Familie og levede i sin
Barndom paa Landet, hvor han havde Lejlighed
til at lære Bønderne og den folkelige Poesi at
kende. 1809 blev han Soldat og deltog i
Napoleon's Felttog til Rusland og Slaget ved
Leipzig. Efter Krigen bosatte han sig i Warszawa
og ernærede sig ved Privatundervisning, idet
han samtidig digtede og dyrkede sine litterære
Interesser. 1822—23 holdt han ved Univ. i
Warszawa Forelæsninger over Litt. og vakte
stor Begejstring, særlig hos Ungdommen. Baade
i Forelæsninger, i litterære Kritikker og især i
sin Digtning virkede B. som en Forløber for
Romantikken, men hans blide og tilbageholdne
Karakter gjorde, at han ikke tog Skridtet fuldt
ud som Forkæmper for det ny. Hans
Hovedværk er Idyllen »Wiesław«, der viser
Paavirkning fra tysk Digtning. Det giver yndefulde
Skildringer fra Bøndernes Liv, men tager sig
blegt ud i Sammenligning med den polske
Romantiks senere Frembringelser. B. har oversat
en Del tysk Litt. og tschechiske og serb.
Folkeviser. Hans Værker udkom i Wilno 1842—44
og i Warszawa 1872—74.
<i>H. C-e.</i>
</chapter>

<chapter name="Brodzki, Victor Lodzia">
<b>Brodzki</b> [↱bråtsk<sub>i</sub>], <sp>Victor Lodzia</sp>, polsk
Billedhugger, f. 1825 i Olexinek (Podolien), d.
1904 i Rom. B. studerede paa
