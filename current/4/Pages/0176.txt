mecklenburgske Slægt Smecher. Bryskerne ejede meget
Jordegods, især paa Fyn: Dallund, Langesø,
Margaard, Løgismose, Flintholm, men ogsaa
Kragerup, Hørby, Vemmetofte, Katholm,
Gammel Estrup. Rigsraaden <sp>Iven B.</sp> forsvarede
1416 Glambæk Slot paa Femern imod
Holstenerne i 2 Maaneder; men da han var borte for
at hente Undsætning, faldt Slottet. Ogsaa hans
Broder, <sp>Gert B.</sp> (d. 1441) og dennes Søn,
<sp>Iven B.</sp> (d. 1470) sad i Rigsraadet.
Sidstnævntes Søn <sp>Eiler B.</sp> til Dallund (d. 1529) var en
Tid en af Christian II's ivrigste Tilhængere, og
uagtet han aabenlyst udsonede sig med Frederik
I, vedblev han at staa i hemmelig Forbindelse
med Christian II, hvem han tilbød at rejse en
Bondehær, naar han vilde vise sig i Jylland.
Hans Søn <sp>Anton B.</sp> var vel Slægtens
betydeligste Mand, højt anset af sin Samtid for sin
Lærdom og sin Karakter. Ved Reformationen
var han Kansler hos den sidste kat. Bisp i
Viborg, Jørgen Friis, og gik nu over i Kongens
Kancelli som Sekretær, var et Aarstid
Oberberghauptmand i Norge og overtog 1545
Rigskanslerembedet, hvilket han beklædte under to
Konger til sin Død 1566. Han ejede det berømte
Runehaandskrift af Skaanske Lov, som fra ham
gik over til Søsteren <sp>Sidsel B.</sp> (Enke efter
Eskil Gøye til Gunderslevholm), der forærede
det til den lærde Læge Peder Sørensen; det
opbevares nu i den arnæmagnæanske Samling
i Universitetsbiblioteket. Deres Brodersøn,
<sp>Eiler B.</sp> (d. 1614) til Dallund, deltog i Daniel
Rantzau's berømte Tog i Sverige under den
nordiske Syvaarskrig og var fl. Gange Kongens
Udsending til Udlandet. Hans Datter <sp>Lisbet</sp>,
gift først med Mogens Krabbe til Vegholm,
derefter med Henrik Bille til Billeskov, har sat sig
et blivende Eftermæle ved at sammenskrive den
store Slægtebog, der giver et betydeligt Bidrag
til den danske Adelshistorie og nu findes baade
paa det store kgl. Bibliotek og i Karen Brahe's
Bibliotek i Odense. Hun døde 4. Decbr 1674,
89 Aar gl, som det sidste Medlem af B.-Ætten,
der allerede 30. Decbr 1652 var uddød paa
Mandssiden med Ødelanden <sp>Truid B.</sp>, hvis
Fader <sp>Carl B.</sp> til Langesø oftere ledsagede
Kongerne Frederik II og Christian IV
udenlands.
<i>H.-L.</i>
</chapter>

<chapter name="Bryssel">
<b>Bryssel,</b> paa Dansk almindelig
Benævnelse for <sp>Bruxelles</sp>.
</chapter>

<chapter name="Bryssel-Kniplinger">
<b>Bryssel-Kniplinger.</b> De ældste B.-K. er
kniplede og har deres Glansperiode i 17. Aarh.
Mønsteret er kniplet for sig selv, og først
bagefter er Bunden kniplet til. Som Kendetegn paa
B.-K. kan anføres, at i Mønsteret følger de
gennemløbende Traade Konturerne, og der
anvendes saavel tæt Lærredsvæv som mere
aabent Væv til Mønsteret, hvorved der
fremkommer ligesom Lys og Skygge i Blade og
Blomster. Mønsteret er omrandet af en lille klar
Kant. Efter at man 1810 havde faaet
maskinvævet Tyll, begyndte man, i St f. at kniple
Bunden, at sy Mønsteret over paa det vævede
Stof. C. 1720 begyndte man i Bryssel at sy
Kniplinger (<i>points</i>). De ligner meget
Alençon-Kniplingen, men der er aldrig anvendt <i>brides</i>
i de gl. B.-K., og den tykke Traad (<i>le
cordonnet</i>), der i Kanten af Alençon-Kniplingen er
oversyet med Knaphulssting, erstattedes i B.-K.
af fl. tynde Traade, der ikke blev oversyede.
Den syede Bund blev dog snart afløst af en
kniplet Bund, og i Beg. af 19. Aarh. udartede
B.-K. til Applikationsknipling, idet det syede
Mønster blev ført over paa vævet Tyll. I de
seneste Aar har man dog atter genoptaget den
gl. Kniplingssyning. De moderne B.-K. skelnes
fra de gl. ved, at kun den ene Halvdel af f.
Eks. Bladene er syet med tæt Bund, hvorimod
den anden Halvdel er syet aaben og ofte
overstrøet med smaa Prikker.
<i>R. H.</i>
</chapter>

<chapter name="Bryssel-Konvention">
<b>Bryssel-Konvention.</b> Ved dette Udtryk
sigtes i Nutiden som oftest til to i Bryssel 23.
Septbr 1910 afsluttede Konventioner angaaende
ensartede Regler om Erstatning for Skade ved
Skibssammenstød og om Bjergning (se
<sp>Skibssammenstød</sp> og <sp>Bjærgning</sp>). Se tillige
<sp>Sukkerafgift</sp>.
<i>P. J. J.</i>
</chapter>

<chapter name="Bryssel-Tæpper">
<b>Bryssel-Tæpper,</b> fløjlsvævede Tæpper med
kort, uopskaaret Flor (se <sp>Fløjl</sp>); Grundkæden
og Islætten er Hampegarn, Polkæden

<img>Bryssel-Knipling (<i>point à l'aiguille et à fuseau</i>).</img>
