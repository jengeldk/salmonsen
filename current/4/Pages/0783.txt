ikke tilstaa ham denne Rolle, hvorfor C. i fl.
Aar søgte Lykken andet Sted, dog uden stort
Held. 14. Oktbr 1817 genoptraadte han paa Det
kgl. Teater som Robert i »Joconde« og vandt
stærkt Bifald, særlig begejstredes Hovedstadens
Damer for hans indsmigrende Sangforedrag;
dog maatte han vente adskillige Aar, inden han
fik Don Juan; først 13. Maj 1822 udførte han
denne Rolle, for hvis Udførelse han vandt sig
et betydeligt Navn. Af hans vigtigste Roller kan
desuden nævnes Roger i »Murmesteren«,
Jeannot i »Jeannot og Colin«, Bertram i »Robert af
Normandiet«, Rodolphe i »Den lille Rødhætte«,
Figaro i »Barberen i Sevilla« og i »Figaros
Bryllup«, Titelrollen i »Farinelli« og Barca i
»Lulu«; til den sidstnævnte Rolle havde C.
konstrueret et mek. Apparat, ved hvilket han
formaaede helt og holdent at omskabe sin
velvoksne Rankhed til Dværgens forvoksede
Undersætsighed, og det burleske Ydre meddelte
hans Sangforedrag en fast eventyrlig Stemning.
Den lette og muntre Naturlighed, hvormed C.
bevægede sig paa Scenen, og den indsmigrende
Blødhed og inderlige Følelsesfuldhed, der
kendetegnede hans Sangforedrag, forledte
Teaterdirektionen til at tildele ham adskillige
romantiske Elskerroller; men i saadanne Roller
forekom hans dram. Anlæg, som Musiks Vejledning
gav Relief og Flugt, næsten tomme og
indholdsløse. C.'s kunstneriske Energi slappedes
tidlig, og efter at være afskediget Marts 1844
optraadte han sidste Gang ved en Forestilling
paa Hofteatret 14. Maj 1845 i »Farinelli«, hvor
hans Optrædens elegante Gratie og hans
Sangforedrags Vekslen fra smeltende Vemod til
mandig Varme saa tit havde højnet Situationer og
Ord.

2) Hans Søn <sp>Frederik Adolph
Christensen C.</sp>, f. i Kbhvn 23. Decbr 1838, d. 18.
Febr 1906, optraadte paa de fleste danske og
norske Hovedstads- saavel som Provins-Scener;
i nogle Aar (1872—80) var han ansat ved det
kgl. Teater i Kbhvn, hvor han trods et stort og
forskelligartet Repertoire ikke naaede højere
end til Brugbarhed; fl. Gange var han ogsaa
Direktør for Privatteatre. C., der besad
betydelig Scenevanthed, fremstillede f. Eks. i
»Faldgruben« og »Fromont jun. & Risler sen.«,
virkningsfuldt den raa Krafts brutale Frembrud
gennem medfødt Godmodighed ell. tillært
Politur.
<i>A. A.</i>
</chapter>

<chapter name="Cetus">
<b>Cetus</b> (<sp>astron.</sp>), se <sp>Hvalfisken</sp>.
</chapter>

<chapter name="Cetylalkohol">
<b>Cetylalkohol</b> (<sp>Heksadecylalkohol</sp>,
Ætol), C<sub>16</sub>H<sub>33</sub>OH, findies som palmitinsurt Cetyl
i Hvalrav (Spermacet); ved Forsæbning af
denne Æterart med vinaandigt Kali faas
palmitinsurt Kali og C. Denne er et krystallinsk
Legeme, der smelter ved 50°, har Vægtfylde 0,818
og under 15 mm's Tryk koger ved 190°.
<i>(O. C.). R. K.</i>
</chapter>

<chapter name="Cetylsyre (se Palmitinsyre)">
<b>Cetylsyre,</b> se <sp>Palmitinsyre</sp>.
</chapter>

<chapter name="Ceulen, C. van (se Janssens)">
<b>Ceulen,</b> C. van [fan-↱sø.£<sub>ə</sub>n?], se <sp>Janssens</sp>.
</chapter>

<chapter name="Ceulen, L. van (se Ludolph van Ceulen)">
<b>Ceulen,</b> L. van [fan-↱sø.£<sub>ə</sub>n], se <sp>Ludolph v. C.</sp>
</chapter>

<chapter name="Ceuta">
<b>Ceuta</b> [↱þæ<sub>u</sub>ta] (arab. <sp>Sebta</sp>), sp.
Militær- og Forvisningsstation paa Nordkysten af
Marokko. C. 13000 Indb. Den ligger paa et
Forbjerg, forbundet med Fastlandet ved en smal
Landtange; dette Forbjerg danner den
sydøstlige Grænse for Gibraltar-Strædet. Paa en af
Forbjergets Spidser ligger Citadellet El Hacho,
bygget i 15. Aarh. C. bestaar af den gl. By paa
Tangen og den ny By paa Nord- og Vestsiden
af Halvøen; imellem de to Byer ligger Havnen.
Byen er, foruden af Forter paa Kystsiden,
forsvaret af 3 Rækker Befæstninger paa
Landsiden. Af Indb. er c. 2000 Deporterede, Resten
Spaniere, Jøder, Maurere og Negre. — C. har
haft en meget omvekslende Historie. Opr. en
karthageniensisk Koloni blev den i Tidens Løb
behersket af Romere, Vandaler, Østromere og
Vestgoterne, indtil den 711 blev besat af
Araberne. 1415 blev den erobret af Portugiserne og
kom 1580, da Portugal blev forenet med
Spanien, til dette Land, der senere har beholdt den
trods mange haarde Angreb fra Marokkanerne.
Den milit. Guvernør kommanderer ogsaa
Tropperne i de andre sp. Kystbesiddelser, men civilt
hører C. til Prov. Cadiz. Den er Frihavn, men
har kun ringe Handel.
<i>C. A.</i>
</chapter>

<chapter name="Ceutorhynchus">
<b>Ceutorhynchus</b> [sæ^uto↱ryŋkus], Slægt af
Snudebillernes Fam., omfattende smaa, uanselig
farvede Biller, kendelige paa, at Snuden, naar
den ikke bruges, kan slaas ind mellem
Forhofterne, saaledes at den skjules, uden at den
dog som hos en nærstaaende Slægt,
<i>Cryptorhynchus</i>, kan lægges ind i en særlig Fure. Til
denne Slægt hører fl.. for Mennesket ret
skadelige Biller, særlig den paa Kaal optrædende
<i>C. sulcicollis</i>, der danner store Galler paa Raps,
Kaal o. a. Korsblomstrede. Æggene afsættes tæt
nede ved Jorden, og ved den af Larvernes
Gnav opstaaede Irritation dannes store
Galler, i hvis Indre man ofte kan finde indtil 25
Larver. Billerne selv lever af Planternes
Blomster og Blade. Nærstaaende Arter træffes som
Larver i Kaalens Skulper, levende af Frøene,
andre i Valmuernes Kapsler.
<i>C. W.-L.</i>
</chapter>

<chapter name="Ceutroner">
<b>Ceutroner</b> (urigtig Form <sp>Centroner</sp>), i
Oldtiden et keltisk Folk i de grajiske Alper,
gennem hvis Land en af Hovedvejene over
Alperne førte. De søgte 58 f. Kr. at spærre Vejen
for Cæsar.
<i>H. H. R.</i>
</chapter>

<chapter name="Ceva">
<b>Ceva</b> [↱t∫æva], By i det nordvestlige Italien,
Prov. Cuneo, ligger 21 km Ø. f. Mondovi. (1911)
5300 Indb. C. driver Vin- og Silkeavl samt
Porcelæns- og Teglværksindustri.
<i>H. P. S.</i>
</chapter>

<chapter name="Cevadin">
<b>Cevadin</b> (<sp>Veratrin</sp>), C<sub>32</sub>H<sub>49</sub>O<sub>9</sub>N, Et Alkaloid,
der vindes af Sabadillefrø. C. danner Krystaller,
der smelter ved 146°—148° og er letopløselige
i Alkohol og Æter, uopløselige i Vand. C. er
meget giftigt; smaa Mængder fremkalder heftig
Brækning, og den mindste Smule, der kommer
i Næsen, giver en voldsom Nysen.
<i>R. K.</i>
</chapter>

<chapter name="Cevallos, Pedro">
<b>Cevallos</b> [þæ↱val<sub>jå</sub>s], <sp>Pedro</sp>, sp. Diplomat
(1761—1838), begyndte sin Løbebane som
Legationssekretær i Lissabon, ægtede en Niece af
Godoy og blev 1803 Udenrigsminister. Han
sluttede sig 1808 til Ferdinand VII, fulgte ham til
Bayonne og havde her Lejlighed til at iagttage
Napoleon's rænkefulde Færd. Snart efter
sluttede han sig til den sp. Centraljunta og blev
dens Sendemand i London, hvor han endnu s.
A. udgav en opsigtsvækkende Beretning om
Tildragelserne i Bayonne. Efter Ferdinand VII's
Tilbagekomst 1814 blev C. sat i Spidsen for
Regeringen, men fjernedes 1816, fordi han
