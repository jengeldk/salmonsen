»Om Romarnes parentalia« (1863); »Latinskt
Lexikon« (1873); »Svensk-latinsk ordbok«
(1875—76); <i>Sophoclis Philoctetes</i> (Udg. m.
Kommentar, 1875); »Grekisk Syntax« (1879); Euripides'
»Iphigenia i Tauri« (1884). Desuden har han
leveret mindre Afh., bl. a. i »Nordisk Tidsskr.
f. Filologi«, af hvilket han i en Aarrække var
Medredaktør. C. var en af Sveriges betydeligste
Filologer i sin Tid; hans Arbejder er
udmærkede ved sikker Metode, Grundighed og Klarhed.
(<sp>Litt.</sp>: »Chr. C. o. A. Th. Lysander, Smärre
skrifter i urval«, v. M. Weibull, med kort
Biografi; Nekrolog af Joh. Paulsson, »Ny svensk
tidskr.«, 1890).
<i>A. B. D.</i>
</chapter>

<chapter name="Cavallius, Gunnar Olof Hyltén">
<b>Cavallius,</b> <sp>Gunnar Olof Hyltén</sp>, sv.
Folklorist og Forf., f. 1818 paa Hönetorp i
Smaaland, d. 1889 paa Sunnanvik, blev 1839
Amanuensis ved det kgl. Bibliotek i Sthlm, 1856
Intendent (Styrer) ved det kgl. Teater, 1858 1.
Direktør ved »K. Maj'ts hofkapell och spektakler«,
hvorved han havde store Vanskeligheder.
1860—64 var han i diplomatisk Tjeneste i Brasilien.
1843 var C. en af Stifterne af »Svenska
fornskrift-sällskapet«, 1845 af »Konstnärgillet«, 1869
af den for sv. Arkæologi betydningsfulde
»Svenska fornminnesföreningen«. Hans vigtigste
Arbejder er: »Värend och Virdarne«, der blev
epokegørende i Studiet af sv. Bondeliv
(1863—68). Fremdeles: »Dackefejden«, et hist. Skuespil,
1846; »Svenska folksagor och äfventyr« (I,
1844—49); med G. Stephens: »Sveriges historiska
och politiska visor« (1853). Sine Samlinger af
Genstande til Oplysning af sv. Bondeliv
skænkede han til et Folkemuseum for Smaaland i
Växsjö, hvilket var medvirkende til
Oprettelsen af »Nordiska Museet« i Stockholm; de
litterære Samlinger findes i det kgl. Bibliotek i
Stockholm.
<i>H. A. K.</i>
</chapter>

<chapter name="Cavallotti, Felice Carlo Emanuele">
<b>Cavallotti</b> [-l.åt.i],<sp>Felice Carlo Emanuele</sp>,
ital. Digter og Politiker, f. i Milano 6. Novbr
1842, d. i Duel 6. Marts 1898 i Rom. Han hørte
til Garibaldi's Friskarer 1860, i hvilket Aar han
ogsaa udgav det opsigtsvækkende tyskfjendtlige
Skrift <i>Germania ed Italia</i>; siden opponerede
han heftig mod den ny ital. Regering og var
fra 1867 Redaktør af Bladet <i>Il Gazzettino</i>. 1873
kom han ind i Parlamentet, hvoraf han med
faa Afbrydelser var Medlem lige til sin Død,
og hvor hans Optræden ofte gav Anledning til
stormende Scener. Han var radikal Demokrat
og Tilhænger af Irredentisternes Parti, en
uforsonlig Modstander af Crispi og hans
Triplealliancepolitik. De radikale demokratiske
Anskuelser, som han lod komme til Orde baade
i sin politiske Optræden og i sit Forfatterskab,
skaffede ham mange Processer og Dueller paa
Halsen, men gjorde ham samtidig meget
populær; det vakte derfor stor Sorg i Italien,
da han blev dræbt i en politisk Duel af
Redaktør Macola. Nogle Dramaer af ham har
gjort umaadelig Lykke. Han debuterede med
<i>I Pezzenti</i>; senere fulgte bl. a. <i>Alcibiade</i> (1872),
<i>Guido</i>, <i>I Messenii</i>, den tragiske Idyl <i>La figlia di
Jefte</i>, og det idealistiske Enaktsdrama <i>Il
cantico de' cantici</i>. Blandt hans Digte kan nævnes
<i>Poesie, Anticaglie</i> (1879) og <i>Il libro de' versi</i>
(1898). C.'s <i>Opere</i> udkom i Milano 1881—85
(6 Bd) og 1896 (9 Bd). (<sp>Litt.</sp>: <i>F. C. nella
vita e nelle opere</i> [af forsk. Forf., 1898]; <sp>Mohr</sp>,
<i>F. C., la vita e le opere</i> [1899]).
<i>(E. G.). E. M-r.</i>
</chapter>

<chapter name="Cavan">
<b>Cavan</b> [↱käv<sub>ə</sub>n], Shire i det nordøstlige Irland,
Prov. Ulster, begrænset af Shirerne Monaghan,
Fermanagh, Leitrim, Longford, Westmeath og
Meath. 1932 km<sup>2</sup> med (1911) 91173 Indb. (1901:
97541, 1891: 111679). C. er et bakket, bølgeformet
Land, med talrige Søer og Sumpe (<i>bogs</i>);
Bjerge findes kun i det nordvestlige Hjørne, hvor
<sp>Shannons</sp> Kilder udspringer ved Foden af
Bjerget <sp>Cuilcagh</sp> (667 m). Floden <sp>Erne</sp>,
som kommer fra Lough <sp>Gowna</sp> og løber med
nordlig Retning gennem Lough <sp>Oughter</sp> til
Lough <sp>Upper-Erne</sp>, skiller Shiret i tvende
Dele; det største Tilløb er <sp>Annalee</sp> fra Ø.
Vejrliget er fugtigt og raakoldt med hyppig Blæst.
Jordbunden er lidet frugtbar; kun 31 % er
Agerland, 52 % Græsland, 1,2 % Skov, 1/6 af
Arealet er helt øde. Der dyrkes især Havre og
Kartofler, men Kvægavlen har større Bet. Der
findes Stenkul og Jernmalm, som dog ikke
udnyttes synderligt. Industrien er saa godt som
uden Bet. — Hovedstaden C. ligger 131 km NV.
f. Dublin, i Ernes Dal, er Knudepunkt paa
Midland Great Western Jernbanen, har c. 2800
Indbyggere, et katolsk College og er Sæde for
den katolske og den protestantiske Biskop i
Kilmore.
<i>G. Ht.</i>
</chapter>

<chapter name="Cavanilles, Antonio José">
<b>Cavanilles</b> [kava↱nil<sub>jæ</sub>s], <sp>Antonio José</sp>,
sp. Botaniker (1745—1804), var opr. Teolog, men
kastede sig under et 10aarigt Ophold i Paris
over Studiet af Botanik og studerede efter sin
Tilbagekomst til Spanien den sp. Flora. C. blev
Direktør for den bot. Have i Madrid og udgav
sammen med Proust naturhistoriske Annaler.
Han skrev bl. a. <i>Icones et descriptiones
plantarum Hispaniæ</i> (6 Bd, 1791—1801).
<i>V. A. P.</i>
</chapter>

<chapter name="Cavarzere">
<b>Cavarzere</b> [-↱tsere], Flække i Norditalien,
Prov. Venedig, ligger 35 km SØ. f. Padova i en
sumpet Egn paa begge Bredder af Adige og ved
Gorzone-Kanalen. (1911) 18600 Indb., der driver
Silkeindustri, Kvægavl og Handel med Korn
og Træ.
<i>H. P. S.</i>
</chapter>

<chapter name="cavatina (se Kavatine)">
<b>cavatina,</b> se <sp>Kavatine</sp>.
</chapter>

<chapter name="Cavazzola">
<b>Cavazzola</b> [-↱t.sola], ital. Maler, se
<sp>Moranda</sp>.
</chapter>

<chapter name="cavea">
<b>cavea</b> (lat.), »Huling«, særligt den Del af
Oldtidens <sp>Teater</sp> (Amfiteater, Cirkus), som
indeholdt Tilskuerpladserne (jfr dog
<sp>orchestra</sp>, hvor Honoratiores havde Plads). I ældre
Tid medbragte Tilskuerne selv Stole; senere
indrettedes koncentriske Bænkerader, der var
inddelte i Grupper, <i>c. prima</i> forrest (Ridderne),
<i>c. media</i> (for Borgerskabet) og <i>c. summa</i>
(Galeriet). Overført er c. = Tilskuerne, »Teatret«.
<i>H. A. K.</i>
</chapter>

<chapter name="caveau">
<b>caveau</b> [ka↱vo] (fr.), Kælder; Lokale i Paris,
hvor Forfattere som Collé, Piron og Crébillon
den Yngre havde Samlingssted i 1730'erne. <i>Le c.</i>
er ogsaa Navnet paa det lystige Selskab
(1806—15), der havde Digteren Désaugiers til
Formand, og som bl. a. ogsaa husede Béranger;
dets litterære Organ hed ligeledes c.
</chapter>

<chapter name="cave canem">
<b>cave canem</b> (lat.: »tag dig i Agt for Hunden«),
Paaskrift ved Indgangen til rom. Huse, hvor
der fandtes en Lænkehund; bekendtest fra en
Mosaik fra Pompeji med Billedet af en
Lænkehund (se Fig.).
<i>A. B. D.</i>
