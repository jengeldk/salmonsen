være priklede udplantes de unge Planter i Maj
i en Afstand af 40—50 cm.
<i>L. H.</i>

<img>Typer af Vinterasters.</img>
</chapter>

<chapter name="Chrysanthemumordenen">
<b>Chrysanthemumordenen</b> [-te-], jap. Orden,
stiftet af Mikadoen 1876, gives kun til kronede
Hoveder og de højeste Statsembedsmænd.
Dekorationen bestaar af en Stjerne i Korsform med
32 hvid-emaillerede, gyldne Straaler; mellem de
4 Hjørner, der dannes ved brudte Straaler,
sidder en Chrysanthemum mellem to
grønt-emaillerede Blade. Den røde Midtplade omgives af en
gylden Ring. De øverste Straaler forbindes ved
en Chrysanthemum med en gylden Ring; paa
Bagsiden af Blomsten staar 4 japanesiske
Bogstaver, der bet. »for ophøjet Virken og
ærefulde Handlinger«. Ordensbaandet er rødt med
mørkeblaa Rand og bæres over Skulderen
<i>H.-L.</i>
</chapter>

<chapter name="Chrysaor">
<b>Chrysaor</b> (gr.: »Guldsværd«), Søn af Poseidon
og Gorgonen Medusa, sprang tillige med den
vingede Hest Pegasos ud af Medusa's Hals, da
Perseus afhuggede hendes Hoved. Med
Okeanos' Datter Kalirrhoe avlede C. Geryones, en |
Kæmpe med tredobbelt Overkrop.
<i>C. B.</i>
</chapter>

<chapter name="Chrysarobin">
<b>Chrysarobin,</b> C<sub>15</sub>H<sub>12</sub>O<sub>3</sub>, faas af
Arraroba- ell. Goapulver (af <i>Andira Arraroba</i>) og
udtrækkes heraf med Benzol, hvorefter det
omkrystalliseres af Iseddike. Det danner gule Blade ell.
Naale, der er opløselige i Kloroform, Benzol og
Iseddike, tungere opløselige i Alkohol og Æter,
næsten uopløselige i Vand. C. smelter ved 177°.
C. anvendes i Medicinen.
<i>(O. C.). R. K.</i>
</chapter>

<chapter name="Chrysazin">
<b>Chrysazin,</b> C<sub>14</sub>H<sub>8</sub>O<sub>4</sub> er Dioxyantrakinon 1.8
og dannes ved Smeltning af
χ-Antrakinondisulfonsyre med Kali. Rødbrune glinsende
Naale, der smelter ved 191° og opløses let i
Alkalier med gulrød Farve. Ved længe fortsat
Smeltning med Kali giver C. Salicylsyre, ved
Glødning med Zinkstøv Antracen. C. er
temmelig opløseligt i Alkohol, Æter, Kloroform og
Iseddike, uopløseligt i Ammoniakvand og kulsure
Alkalier.
<i>(O. C.). R. K.</i>
</chapter>

<chapter name="Chryseis">
<b>Chryseis,</b> efter Iliaden Datter af <sp>Chryses</sp>,
som var Apollons Præst i Byen Chryse. Da
Grækerne under Achilleus' Anførsel erobrede
det hypoplakiske Theben, faldt C. i deres Magt
og blev som Slavinde givet til Agamemnon.
Hendes Fader gik da til Grækernes Lejr for at
løskøbe hende; men Agamemnon viste ham bort
med Haansord. For at straffe den Krænkelse,
Chryses havde lidt, vakte Apollon Pest blandt
Grækerne, indtil de med Achilleus i Spidsen
tvang Agamemnon til at give C. tilbage til
hendes Fader (jfr. <sp>Achilleus</sp>).
<i>C. B.</i>
</chapter>

<chapter name="chryselefantin">
<b>chryselefantin</b> (af gr. χρυσός, Guld, og
ἐλέφας, Elfenben), dannet af Guld og Elfenben.
De i den gr. Billedhuggerkunst til
Gudefremstilling hyppig anvendte c. Statuer var
