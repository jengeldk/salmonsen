Opspytningen, hemmer Hosteanfaldene ell. virker
styrkende. Indaandinger af vand- ell. saltholdige
Dampe har i mange Tilfælde en gavnlig
Virkning, ligesom ogsaa adskillige Tilfælde egner
sig for pneumatisk Behandling (se
<sp>Aandedrætskure</sp>), især de, der er ledsagede af
Emfysem ell. astmatiske Symptomer. Den
kapillære B. nødvendiggør, især hos Børn, en mere
indgribende Behandling med Dampindaandinger,
varme Omslag, inciterende Midler som Kamfer,
styrkende Medikamenter, Vin.
<i>(A. F.). H. I. B.</i>
</chapter>

<chapter name="Brystkirtel (se Bryster og Mælkekirtel)">
<b>Brystkirtel,</b> se <sp>Bryster</sp> og
<sp>Mælkekirtel</sp>.
</chapter>

<chapter name="Brystkors">
<b>Brystkors,</b> et med Ædelstene besat Guld- ell.
Sølvkors (med ell. uden Kristusbillede og
indeholdende Relikvier), der fra Konstantin den
Store's Tid blev baaret i en Guldkæde paa
Brystet af de rom. Kejsere, senere ogsaa af
Biskopperne.
<i>L. M.</i>
</chapter>

<chapter name="Brystkrampe">
<b>Brystkrampe,</b> populær Fællesbetegnelse for
en Række trykkende, kvælende ell. smertefulde
Fornemmelser i Brystet, saasom <i>Angina
pectoris</i>, <i>Globulus</i> ell. Astma.
</chapter>

<chapter name="Brystkræft">
<b>Brystkræft</b> (<i>Cancer mammæ</i>). Et af de
hyppigste Steder for Kræftens Udvikling er den
kvindelige Brystkirtel. B. udvikler sig i Reglen
i Alderen over 40 Aar, men kan optræde
tidligere; den kan i sjældnere Tilfælde angribe
Mandens Brystkirtel. Kvinder, der har givet
Die, synes noget mere tilbøjelige til at faa B.
end Kvinder, hvis Brystkirtler altid har hvilet.
Ofte anfører Patienterne, at Brystet har faaet
et Stød, før Sygdommen viste sig. Den
optræder undertiden efter, at der er gaaet en Slags
Hudsygdom omkr. Brystvorten forud (Paget's
Sygdom). B. er oftest af den haarde (<i>Scirrhus</i>)
ell. middelhaarde Kræftform. De bløde
Kræftformer ses sjælden i Brystkirtlen. Beg. til
Sygdommen erkendes ofte aldeles ikke af Patienten,
der først mærker den, naar der allerede er
en anselig Svulst at føle i Brystet. Der kan ofte
i Sygdommens Beg. udtrykkes nogen Vædske af
Brystvorten, og denne bliver lidt indtrukket
under Hudens Niveau. Smerter kan
forekomme; de har en stikkende, jagende Karakter —
hvad for Resten ogsaa fremkommer ved
godartede Svulster. Kirtlerne i Akselhulen angribes
ofte tidlig i Sygdommen. Denne kan som
anden Kræft gaa over paa indre Organer, Lunger,
Lever o. s. v. B. synes yderst sjælden at kunne
tabe sig; men det er dog afgjort, at kun
Fjernelsen af hele Brystkirtlen og samtlige
Lymfekirtler i Akselhulen giver nogen rimelig Chance
for at udrydde Sygdommen, som dog i talrige
Tilfælde vender tilbage; men det undgaas ret
ofte, at den vender tilbage paa selve Stedet,
hvorved Patienten da befris for de store
Kræftsaar, som opstaar i Sygdommens seneste
Periode. Hos gl. Individer kan B. være af en
saa langsom Udvikling, at man tjener
Patienten bedst ved at lade Sygdommen ganske
skøtte sig selv.
<i>E. A. T.</i>
</chapter>

<chapter name="Brystlim">
<b>Brystlim</b> er en gulbrun klar Masse, tilberedt
af et Lakridsrodsudtræk, der er inddampet til
Tørhed med arab. Gummi og Sukker.
<i>E. K.</i>
</chapter>

<chapter name="Brystning">
<b>Brystning</b> kaldes en lav Mur, som tjener til
Rækværk, f. Eks. ved Altaner, Balkoner, o. s. v.
Vinduesbrystningen er det Stykke Mur, som
findes mellem Gulvet og Vinduets Underkant; den
er i Reglen en halv ell. en hel Sten tyndere
end det øvrige Murværk. Brystningshøjde er c.
1 m.
<i>(E. S.). C. B-r.</i>
</chapter>

<chapter name="Brystpulsaare">
<b>Brystpulsaare,</b> d. s. s. <sp>Aorta</sp>, se
<sp>Blodkar</sp>.
</chapter>

<chapter name="Brystpulver">
<b>Brystpulver,</b> d. s. s.
<sp>Lakridsrodpulver</sp>, afførende.
</chapter>

<chapter name="Brystsaft">
<b>Brystsaft</b> (<sp>Brystsirup</sp>) er Altæasaft (til
Børn). Til Voksne benyttes ofte en Blanding af
lige Dele Altæasaft, Strandløghonning og
Gummislim.
<i>E. K.</i>
</chapter>

<chapter name="Brystsirup (se Brystsaft)">
<b>Brystsirup,</b> se <sp>Brystsaft</sp>.
</chapter>

<chapter name="Brystskjold">
<b>Brystskjold</b> kaldes Insekternes første
Brystring — Forbrystet —, hvor den er særlig
udviklet. Se <sp>Biller</sp> og <sp>Insekter</sp>.
<i>C. W.-L.</i>
</chapter>

<chapter name="Brystsmerter (se Bryststing)">
<b>Brystsmerter,</b> se <sp>Bryststing</sp>.
</chapter>

<chapter name="Bryststemme (se Stemme)">
<b>Bryststemme,</b> se <sp>Stemme</sp>.
</chapter>

<chapter name="Bryststing">
<b>Bryststing,</b> en i Siderne af Brystet
optrædende, ofte meget heftig Smerte, som næsten
konstant hører til Lungebetændelsens første
Symptomer og antages at hidrøre fra den
samtidig tilstedeværende Lungehindebetændelse. B.
hører derfor ogsaa til denne sidste Affektions
Kendetegn og findes næsten altid, hvor en
saadan er til Stede, derfor ret hyppig ved
Lungesvindsot, ved hvilken Sygdom smaa
Anfald af Lungehindebetændelse er alm. B. har
sit Sæde i den Side af Brystet, hvor
Betændelsen findes (sjældnere paa den modsatte,
saakaldet krydset Sting), har en stikkende
Karakter, forværres ved Bevægelser og ved
Aandedrættet, som derfor bliver kort og overfladisk,
men især ved Hosten; lindres ved varme
Omslag, Sennepskager, Blodkopper, narkotiske
Midler. En stinglignende Smerte findes ogsaa
uden Affektion af Lungen ell. dens Hinder,
nemlig som Interkostalneuralgi, hvorved Smerten i
Reglen er mere udbredt, straalende langs
Ribbensrummene omkr. Brystets hele Side. Mindre
skarpt lokaliserede Smerter i Brystet kaldes.
<sp>Pleurodyne</sp> og skyldes reumatisk Lidelse
af Brystmuskulaturen.
<i>(A. F.). H. I. B.</i>
</chapter>

<chapter name="Brystsving">
<b>Brystsving,</b> d. s. s. Borsving for
Metalarbejdere, se <sp>Bor</sp>.
</chapter>

<chapter name="Brystsygdomme">
<b>Brystsygdomme</b> kaldes med et fælles Navn
Sygdommene i Brystorganerne (Lunger og
Hjerte).
</chapter>

<chapter name="Brystsyge (se Lungetuberkulose)">
<b>Brystsyge,</b> se <sp>Lungetuberkulose</sp>.
</chapter>

<chapter name="Brysttap">
<b>Brysttap</b> bruges som Tømmerforbindelse i
St f. en alm. Tap, hvor der gennem
Forbindelsen skal overføres betydelige Kræfter, der
ellers let kan brække Tappen af, f. Eks. ved
Veksler i Bjælkelag; den faas ved at skære
dybere ned paa den ene Side af Tappen end
paa den anden, hvorved ikke alene Tappen,
men Halvdelen af Tømmerets Tykkelse kan
komme til at bære.
<i>A. O-d.</i>
</chapter>

<chapter name="Brystte">
<b>Brystte</b> (<i>Species pectorales</i>) bestaar efter
den danske Farmakopé af en Blanding af Anis
2 Dele, Kongelysblomster 3 Dele, Følfodblade
3 Dele, Læge-Ærenpris 3 Dele, Lakridsrod 3
Dele, Hyldeblomster 4 Dele og Altæarod 7 Dele.
Et Udtræk af B., tilberedt af 1—2 Spiseskefulde
til en stor Kop kogende Vand, benyttes som
Middel mod Hoste.
<i>E. K.</i>
</chapter>

<chapter name="Brysttrykken (se Angina pectoris og Kardialgi)">
<b>Brysttrykken,</b> se <sp>Angina pectoris</sp> og
<sp>Kardialgi</sp>.
</chapter>
