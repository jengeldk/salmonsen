Høresfæren, men derimod i et sekundært Centrum,
som slet ikke staar i direkte Forbindelse med
Høreorganet. Noget lgn. gælder rimeligvis om
alle Forestillinger, da f. Eks. en
Farvefornemmelse af bestemt Art og Udstrækning i
Forbindelse med en Lugt- og en Smagsfornemmelse
ikke er ensbetydende med en Forestilling om en
Frugt af denne bestemte Form, Farve, Lugt og
Smag. Der kræves derfor utvivlsomt, foruden en
Virksomhed i de forsk. Sansesfærer, hvoraf
Fornemmelserne resulterer, tillige en C. af et
sekundært Centrum, hvorved Fornemmelserne
sammenknyttes til en Forestilling. (<sp>Litt.</sp>:
<sp>Wundt</sp>, »Grundzüge der physiologischen
Psychologie« Bd 1 [Leipzig 1908]; <sp>Nagel</sp>,
»Handbuch der Physiologie des Menschen« Bd 4
[Braunschweig 1909]; <sp>Berger</sp>, »Über die
Temperatur des Gehirns« [Jena 1910];
<sp>Lehmann</sp>, »Grundzüge der Psychophysiologie«
[Leipzig 1912]; <sp>Becker</sp> og <sp>Olsen</sp>,
»Stofskifte ved psykisk Arbejde« [»Kgl. danske Vidsk.
Selskabs Skr«, 7. Rk., XI, 1.; Kbhvn 1913]).
<i>Alfr. L.</i>
</chapter>

<chapter name="Cerebrin">
<b>Cerebrin</b> (<sp>Cerebron</sp>), C<sub>48</sub>H<sub>93</sub>O<sub>9</sub>N, et
krystallinsk Stof, der fremstilles af
Hjernesubstans (hos Mennesker og varmblodige Dyr, men
ikke hos Fisk), direkte ell. med <sp>Protagon</sp>
(s. d.) som Mellemled. Findes 12 optisk isomere
Former. Forbinder sig med Tetanusgift og
Kobragift. Spaltes ved Kogning med fortyndet
Svovlsyre i Cerebronsyre, Galaktose og
Sphingosin.
<i>R. K.</i>
</chapter>

<chapter name="Cerebronsyre">
<b>Cerebronsyre,</b> C<sub>25</sub>H<sub>50</sub>O<sub>3</sub>, α Oxysyre af de
fede Syrers Gruppe, frigøres ved Spaltning af
Cerebrin.
<i>R. K.</i>
</chapter>

<chapter name="Cerebrosider">
<b>Cerebrosider,</b> en fælles Betegnelse for en
Række Stoffer, der alle har vist sig at være
identiske med Cerebrin (s. d.). Herhen hører
Cerebrin, Cerebron og Frenosin, der er =
d. Cerebrin og Kerasin og Homocerebrin, der
er = dl. Cerebrin.
<i>R. K.</i>
</chapter>

<chapter name="cerebrospinal">
<b>cerebrospinal,</b> hvad der vedrører Hjerne og
Rygmarv. <sp>Cerebrospinalsystem</sp>, d. s.
s. Hjerne + Rygmarv med de derfra
udgaaende Nerver, i Modsætning til det sympatiske
Nervesystem. <sp>Cerebrospinalvædske</sp>, s. d.
<i>S. B.</i>
</chapter>

<chapter name="Cerebrospinalmeningitis (se Hjernebetændelse)">
<b>Cerebrospinalmeningitis,</b> se
<sp>Hjernebetændelse</sp>.
</chapter>

<chapter name="Cerebrospinalvædske">
<b>Cerebrospinalvædske,</b> Vædsken, der normalt
findes i det saakaldte Subarachnoidalrum, d. v.
s. Rummet mellem den saakaldte bløde
Hjernehinde (<i>pia mater</i>) og Spindelvævshinden
(<i>arachnoidea</i>), der beklæder Hjerne og Rygmarv.
Dette Rum danner en med C. fyldt, opad og nedad
lukket Sæk. C. er en farveløs, vandklar Vædske
af svagt alkalisk Reaktion. Dens Vægtfylde er
1,006—1,008. Mængden af faste Bestanddele
udgør c. 1 %, Vand c. 99 %. Hovedmængden (c.
3/4) af de faste Bestanddele er Salte. Af
organiske Stoffer udgør Æggehvidestof 0,02—0,05 %.
Desuden findes en ringe Mængde Druesukker og
Urinstof. Af Celler forekommer normalt kun
ganske enkelte. Mængden hos et voksent
Menneske kan anslaas til 60—150 cc. under normale
Forhold, under sygelige Tilstande kan
Mængden forøges ikke ubetydeligt. Fjernes en Del
af C. ved Punktur af Subarachnoidalrummet,
reproduceres Vædsken meget hurtigt. I
liggende Stilling er C. overalt under ens Tryk (c. 100
mm Vædskehøjde i et Stigrør). Man antager
almindeligvis, at C. udskilles af det saakaldte
<i>plexus chorioidei</i>, muligvis ogsaa af det karrige
Væv i Subarachnoidalrummet.

Fremmede Bestanddele, der er optagne i
Blodkredsløbet (Medikamenter, Galde, Toksin,
Antistoffer), gaar ikke ell. kun i ringe Mængde over
i C., saa længe Hjernehinderne er sunde. Er
der derimod en Betændelse til Stede, gaar fl.
af de nævnte Bestanddele over i ret betydelig
Mængde.

Mindre Mængder af C. kan, uden at dette
medfører nogen Skade for Individet, udtømmes,
ved at man fører en Hulnaal ind i
Subarachnoidalrummet mellem 1. og 2. Lændehvirvel.
Dette Indgreb er først foretaget af <sp>Quincke</sp>
og anvendes nu meget hyppigt dels for i
diagnostisk Øjemed at undersøge C., dels for at
indføre Medikamenter, særlig Serum ved
Stivkrampe og Cerebrospinalmeningitis.

De vigtigste patologiske Forandringer af C.
bestaar i 1) Optræden af Celler i Vædsken; disse
er for største Delen hvide Blodlegemer og
angiver, at der findes en Betændelse af Hinderne.
Efter de hvide Blodlegemers Art kan man i
mange Tilfælde slutte sig til Betændelsens
Natur og Aarsag. Enkernede Leukocyter findes
saaledes væsentligst ved tuberkuløs,
flerkernede (polymorfkernede) ved Meningokok-,
Stafylo- og Streptokokmeningitis. 2) Forøgelse af
Æggehvidemængden og Forskydning i
Mængdeforholdet af de forekommende Æggehvidestoffer
(Globulin, Albumin). Undersøgelser herover har
navnlig faaet Bet. for Diagnosen af <i>dementia
paralytica</i>, hvor særlig Globulinmængden er
betydelig forøget. 3) Optræden af Stoffer med
særlige Egenskaber. Saaledes giver C. næsten
konstant Wassermann's Reaktion (s. d.) ved
<i>dementia paralytica</i> og ved andre syfilitiske
Læsioner af Centralnervesystemet. (<sp>Litt.</sp>:
Nærmere ang. den diagnostiske Bet. af C.'s
Forandringer henvises til <sp>A. E. Bisgaard</sp>,
»Æggehvidestofferne i C. og deres kliniske Bet.«
[Kbhvn 1913]).
<i>O. T.</i>
</chapter>

<chapter name="Cerebrum (d. s. s. den store Hjerne)">
<b>Cerebrum,</b> d. s. s. <sp>den store Hjerne</sp>.
</chapter>

<chapter name="Ceremoni">
<b>Ceremoni</b> (lat.), højtidelig Skik; ydre Form
for en Højtidelighed, beregnet paa at
symbolisere dennes Karakter. —
<sp>Ceremonimester</sp>, den, hvem Varetagelsen af C. er
betroet.
</chapter>

<chapter name="Ceremoniale episcoporum">
<b>Ceremoniale episcoporum</b> er Samlingen af
Regler for Udøvelsen af de rom.-kat.
Biskoppers gudstjenstlige Embedspligter, først udg.
1600 af Pave Clemens VIII, senere fl. Gange
forbedret.
<i>H. O.</i>
</chapter>

<chapter name="Ceremonialloven">
<b>Ceremonialloven,</b> Jødernes rituelle Lov
angaaende alle Sider af de gudstjenstlige Forhold.
Dens Grundlag er Mosebøgernes Forskrifter,
som bestaar af forsk. Lag. Senere Tiders
Traditioner findes i Talmud.
<i>J. P.</i>
</chapter>

<chapter name="Ceremoniel">
<b>Ceremoniel</b> (lat. <i>ceremonia</i>) kaldes de
Formaliteter og Skikke (<sp>Ceremonier</sp>), der
sædvanlig iagttages ved offentlige
samfundsmæssige Begivenheder. I ældre Tider anvendtes
mere end nu et nøje fastsat, højtideligt C. ved
alle mulige Lejligheder, f. Eks. ved de forsk.
