<chapter name="Centrifugalventilator">
<b>Centrifugalventilator</b> kalder man en
Centrifugalblæser (se <sp>Blæsere</sp>), naar den
anvendes til Ventilation.
</chapter>

<chapter name="Centrifuge">
<b>Centrifuge</b> kaldes en Maskine, med hvilken
det er muligt ved Hjælp af Centrifugalkraften,
at skille faste Stoffer fra flydende, og Vædsker
med forsk. Vægtfylde fra hinanden. I disse
Øjemed finder C. udstrakt Anvendelse i mange
industrielle Virksomheder, f. Eks. Sukkerfabrikker,
Stivelsefabrikker, Parafinfabrikker, Vaskerier,
Garverier, ligeledes i Vinfabrikationen og til
Udslyngning af Honning o. l. I disse o. lgn.
Virksomheder skal C. hyppigst skille Vædsker
fra faste Stoffer, og er da i Alm. en lodret
stillet Cylinder, der kan sættes i meget hurtig
Omdrejning, og hvis Væg er fint gennemhullet,
saaledes at Vædskerne under Omdrejningen
slynges ud gennem Væggen, medens de faste
Stoffer tilbageholdes. I øvrigt er saadanne C.
noget forsk. byggede, efter det Formaal hvortil
de skal anvendes. Fig. 1 viser en C., der
anvendes i Sukkerfabrikationen til Rensning af
Raasukker. Denne C. bestaar af en cylindrisk
Støbejernsbeholder, hvori er anbragt en lodret
stillet roterende Aksel, som støttes af to Lejer
og forneden er forsynet med Remskive til
Forbindelse med Drivakslen og foroven bærer en
cylindrisk, aaben Tromle af Jernblik, hvis
lodret stillede Vægge er forsynede med et stort
Antal fine Huller og indvendig beklædt med
Messingvæv. Under Centrifugeringen slynges
Siruppen ud gennem Tromlens Vægge og kan
derpaa aftappes fra den ydre Beholder,
medens Sukkerkrystallerne tilbageholdes som et
Lag paa Tromlens Inderside, hvorfra de med
passende Mellemrum fjernes.

Det er dog i Særdeleshed i Mælkeribruget, at
C. har faaet Bet., thi det var først med dens
Anvendelighed til Adskillelse af Mælk og Fløde,
at det blev muligt at give Mejerierne den Form,
hvori de nu er velkendte, og i denne
Virksomhed har C. gennemløbet en meget lang
Udviklingsskala, forinden den naaede sin nuværende
Skikkelse, i hvilken den repræsenterer en
betydelig Sum af konstruktivt Snille i præcis
Udførelse.

De første alm. kendte Forsøg paa at benytte
Centrifugalkraften til Flødens Udskillelse gaar
tilbage til 1859, da Prof. <sp>Fuchs</sp> i Karlsruhe
byggede et mindre Centrifugalapparat til
Mælkeundersøgelse, men fem Aar senere (1864)
forctoges i München, af Bayreren <sp>Prandtl</sp>,
de første Forsøg paa egl. Skumning af Mælk
ved Centrifugalkraft. Prandtl's C. var meget
simpel, idet den kun bestod af en lodret,
roterende Aksel, i Forbindelse med hvilken der var
ophængt Spande med Mælk saaledes, at de, naar
Akslen drejedes hurtig rundt, svingede ud i
vandret Stilling; under fortsat Bevægelse i
denne Stilling dreves de mindre vægtfyldige
Flødepartikler indad mod Mælkens Overflade,
saaledes, at naar C. standsedes, fandtes Fløden
i et Lag oven paa Mælken i Spandene, paa
samme Maade, som det vilde være sket ved rolig
Henstand af Mælken i længere Tid.

Lgn. Forsøg med Spandecentrifuger blev i
1873 foretagne her i Landet, men der klæbede
ved denne Form for C. saa mange Ulemper, at
man maatte opgive at gaa frem ad den Vej,
og allerede Aaret forud (1872) havde daværende
<i>Cand. polyt.</i>, nuv. Prof. <sp>V. Storch</sp> ogsaa
udkastet Tanken om at bygge en C. i Form af en
lodret stillet Cylinder. Løsningen af dette
Problem beskæftigede da adskillige Teknikere i de
flg. Aar, og 1876 blev den første cylindriske C.
prøvet her i Danmark; den var bygget af
Mekanikus <sp>P. Vinstrup</sp>. Aaret efter (1877)
fremkom Ingeniørfirmaet <sp>Lefeldt & Lentz</sp>
i Schöningen med en lgn. cylindrisk C. Begge
disse C. var, hvad man kalder »diskontinuerlige«,
d. v. s., at de maatte standses, for hver Gang
en vis Portion Mælk var behandlet. Princippet
var imidlertid rigtigt; men for at C. kunde faa
den fulde Bet. for Praksis, maatte de være
»kontinuerlige«, d. v. s., de maatte bygges saaledes,
at der uafbrudt under Gangen kunde strømme
Sødmælk til, og Fløde og Skummetmælk fra C.
En saadan C. byggedes 1878 paa Maglekilde
Maskinfabrik ved Roskilde af Konstruktør <sp>L. C.
Nielsen</sp>. Den gjorde 1500 Omdrejninger pr.
Min. og kunde skumme 5 à 600 Pund Mælk pr.
Time. I de flg. Aar fremkom nu fl. kontinuerlige
C., af hvilke de vigtigste var Svenskeren
<sp>de Laval</sp>'s »Separator«, og <sp>Koefoed &
Hauberg</sp>'s C. 1881 købte Burmeister &
Wain's Maskinfabrik Patentet paa Maglekilde C.
og forbedrede den paa mange Maader, saaledes

<img>Fig. 1.</img>

<img>Fig. 2.</img>
