indstilles saaledes, at Straalerne fra et Blad
Papir, der lægges ved Siden af Mikroskopet, kan
naa Øjet ad den Vej, Pilen viser. Billedet af
den Genstand, der ses i Mikroskopet, vil da
synes at ligge paa Papiret, og dets Omrids kan
let følges med Blyantsspidsen. <sp>Abbé</sp>'s
Tegneapparat, der er konstrueret til Brug ved Zeiss'
Mikroskoper, beror paa et lgn. Princip. Glaspladen
<i>ab</i> er erstattet ved en Glasterning, dannet af
to retvinklede Prismer, der vender
Hypotenusefladerne mod hinanden. Den ene af disse
Flader er forsølvet og ligger som <i>ab</i> i Fig. 2.
Paa det Sted, hvor Mikroskopets Akse træffer
Sølvlaget, er der i dette et lille Hul, gennem
hvilket man ser Mikroskopbilledet. — Et
Sømmerings Spejl kan ogsaa bruges ved Tegning
af Mikroskopbilleder.
<i>K. S. K.</i>
</chapter>

<chapter name="Camera obscura">
<b>Camera obscura</b> (lat.: »mørkt Kammer«),
opfundet i sin simpleste Form af Erasmus
Reinhold i Wittenberg 1540 til Iagttagelse af en
Solformørkelse. Det bestod af et mørkt Rum, hvori
Lysstraalerne fra de ydre Genstande trængte
ind gennem en eneste ganske lille Aabning. P.
Gr. a Lysstraalernes retlinede Gang dannes der
inde i det mørke Rum paa en Flade, der ligger
lige over for Aabningen, et omvendt Billede, der
har Genstandens Farver, men er svagt oplyst,
idet hele Billedet dannes af den ringe
Lysmængde, der trænger ind gennem Aabningen.
Jo mindre Aabningen er, desto skarpere bliver
Billedet, men tillige desto lyssvagere. Langt
klarere og tillige skarpere Billeder giver
Neapolitaneren Porta's (1558) C. o., der har en
større Aabning, som udfyldes af en
Samlelinse. Ogsaa her bliver Billedet omvendt, og
det kan, i Modsætning til det ældre Camera's,
kun opfanges i en ganske bestemt Afstand bag
Linsen. Hooke dannede 1679 et transportabelt
C. o. (se Fig.), der særlig egner sig til Tegning
af Genstande. Det bestaar af en indvendig
sværtet Kasse, i hvis forreste Væg en Samlelinse er
indsat ved Hjælp af et forskydeligt Rør. Den
lille Pil <i>de</i> paa Figuren, der dog maa tænkes
længere borte fra Linsen, forestiller den
Genstand, der skal afbildes. Dens omvendte og
formindskede Billede vilde falde paa Kassens
Bagvæg, hvis ikke et Spejl, hvis Flade danner
Vinkler paa 45° med Linsens Akse, kastede
det op paa Glaspladen <i>ab</i>, hvor det, set fra <i>a</i>,
viser sig opret. Pladen kan være af mat Glas,
ell. den kan dækkes af halvt gennemsigtigt
Papir, hvorpaa Billedet kan tegnes. Man kan
ogsaa stille Spejlet saaledes, at Billedet gennem
en Aabning i Kassens Bund kastes ned paa en
hvid Flade, hvor det kan eftertegnes.
Undertiden gør man Apparatet saa stort, at
Mennesker kan opholde sig i det mørke Rum for at
more sig ved de smukke, levende Billeder af
Omgivelserne. Om Anvendelsen af C. o. til
Fotografering, se <sp>Fotografi</sp>.
<i>K. S. K.</i>

<img>Camera obscura.</img>
</chapter>

<chapter name="Camerarius">
<b>Camerarius,</b> den middelalderlige lat.
Betegnelse for den kgl. Embedsmand, der
forestod Hofholdningen og bestyrede Kongens
Pengevæsen (<i>camera regis</i>). Til C. svarer dansk
Kammermester (s. d.), tysk Kämmerer, fransk
<i>chambrier</i> og <i>chambellan</i>, eng. <i>chamberlain</i>, ital.
<i>camerlengo</i>. C. kan ogsaa betegne Kæmneren i
en Købstad og en Embedsmand i et Kloster.
<i>P. J. J.</i>
</chapter>

<chapter name="Camerarius, Joachim">
<b>Camerarius,</b> <sp>Joachim</sp>, tysk Humanist
(1500—74), der har udg. et meget stort Antal
Skr, Overs., Kommentarer m. m. paa Filologiens
Omraade og ansaas for Tidens ypperste
Filolog. Hans <i>Epistolæ familiares</i> (2 Bd, Frankfurt
1583—95) giver værdifulde Bidrag til Tidens
Historie.
<i>K. H.</i>
</chapter>

<chapter name="Camerarius, Rudolf Jakob">
<b>Camerarius,</b> <sp>Rudolf Jakob</sp>, tysk
Botaniker, f. 1665 i Tübingen, d. 1721 smst., som
Prof. i Medicin og Direktør for den bot. Have.
C. har godtgjort, at Blomsterplanterne har
forskelligt Køn. I hans berømte Skr. <i>De sexu
plantarum epistola</i> er overbevisende Eksperimenter
berettede; Metoden er eksakt, et indgaaende og
kritisk Kendskab til Litt. er lagt for Dagen, og
Slutningerne drages med logisk Konsekvens.
Hans Forsøg angaar særlig Planter med
særkønnede Blomster; <i>Ricinus</i>, Morbærtræ,
Bingelurt er de klassiske Eksempler, ved Hjælp af
hvilke han konstaterer Planternes Køn. Ved
sine udmærkede Studier staar C. som den, der
afslutter en lang Periode i Botanikkens Historie
og derved giver Stødet til Videnskabens videre
Fremvækst i den paafølgende.
<i>V. A. P.</i>
</chapter>

<chapter name="Camerino">
<b>Camerino,</b> By i Mellemitalien, Prov. Macerata,
ligger 37 km SV. f. Macerata 345 m o. H. i en
bjergfuld Egn mellem Floderne Chienti og
Potenza. (1911) 12100 Indb. C. er siden 1787 Sæde
for en Ærkebiskop og har et 1727 stiftet, lille
Univ. med Fakulteter for Jura og Medicin. C.
har en Domkirke, der er genopbygget efter
Jordskælvet 1832. Citadellet (Rocca) anlagdes
1503 af Cesare Borgia. C. er Oldtidens
<i>Camerinum</i>, der var en vigtig By i Umbrien.
<i>H. P. S.</i>
</chapter>

<chapter name="Camerlengo">
<b>Camerlengo</b> [-↱leŋgo] (ital., <i>Camerarius S.
Romanæ Ecclesiæ</i>) kaldes den Embedsmand ved
Pavehoffet, som bestyrer Finanserne, som har
Jurisdiktionsret over alle Embedsmænd ved
Kurien, og som ved Pavens Død leder
Forretningerne; indtil 1870 var han tillige Præfekt for
det rom. Univ. og uddelte Doktorgraden i de 4
Fakulteter. Saa godt som altid vælges C. bl.
Kardinalerne, men det er ikke nødvendigt.
Rækken af C. begynder med Aar 1061.
<i>L. M.</i>
</chapter>

<chapter name="Camero, John">
<b>Camero,</b> <sp>John</sp>, reformert Teolog, f. i
Glasgow, Lærer og senere Præst i Bordeaux, 1618
Prof. i Saumur, hvor han lagde Grund til den
derværende teol. Skoles Liberalisme og
uddannede Disciple som Cappel og Amyraut;
fordrevet efter 2 Aars Forløb blev han senere
Prof. i Montauban (1624), hvor han blev
mishandlet af Modstandere; det fremskyndede hans
Død (1625). C. mildnede det calvinske Dogme
om Helligaandens Enevirken ved Menneskets
