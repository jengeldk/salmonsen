med Alvor at oprette den Skade, som hans og
hans Meningsfællers Idealisme havde forvoldt.
Han bragte paa ny Orden i Hæren (Dødsstraf
blev genindført), kundgjorde Belejringstilstand
i hele Landet og bekæmpede med Kraft
Oprøret i de sydlige Landskaber. Men da
Nationalforsamlingens Flertal 2. Jan. 1874 ikke vilde
udtale sin Billigelse af hans Styrelse, nedlagde
han straks sin Magt og drog til Paris,
misbilligende det Statskup, som blev Følgen af hans
Afgang fra Regeringen. Da Kongedømmet var
genoprettet, valgtes C. 1876 til
Deputeretkamret og kæmpede mod den ny Forfatning,
Valgrettens og Trosfrihedens Indskrænkning, samt
hele den øvrige Reaktion. 1879 udsendte han et
Manifest, hvori han kun forlangte den frisindede
Forfatning af 1869 genoprettet, men ikke selve
Kongedømmet afskaffet, om han end gav
Republikken Fortrinnet. En særlig Gruppe,
»Possibilister«, dannedes paa dette Grundlag, og C.
blev dens Fører. 1887 og 1889 udtalte han
aabent sin Beundring for Enkedronningen og
sluttede sig endelig Apr. 1894 til Kongedømmet, da
Forholdenes Udvikling havde godtgjort dets
Fasthed, og da det konservative Parti selv
havde godkendt de politiske Friheder og den
alm. Valgret. Disse var nemlig i hans Øjne
Hovedsagen og ikke selve Statsordningen. C. var
ogsaa en meget frugtbar Forfatter:
Romaner, litterær- og kulturhistoriske Skrifter,
<i>La civilizacion en los cinco primeros siglos
del Cristianismo</i> (1858—59), <i>Historia del
movimiento republicano en Europa</i> (2 Bd, 1875),
<i>Tragedias de la historia</i> (1883), <i>Galeria historica de
mujeres celebres</i> (1886—88), Skildringer af
Tilstande og Forhold i fremmede Lande, <i>Un año
en Paris</i> (1875), <i>Recuerdos de Italia</i> (1884),
politiske Skr i <i>Cuestiones politicas</i> (3 Bd, 1870);
hans Parlamentstaler udgaves 1886 i 4 Bd.
(<sp>Litt.</sp>: <sp>Hannay</sp>, <i>Don E. C.</i> [London 1896];
<sp>Gonzalez Araco</sp>, <i>C. su vida y su muerte</i>
[Madrid 1900]).
<i>E. E.</i>
</chapter>

<chapter name="Castelbuono">
<b>Castelbuono</b> [-↱b<sub>u</sub>åno], By paa Sicilien, Prov.
Palermo, ligger 15 km SSØ. f. Cefalu paa den
nordlige Skraaning af Madonia-Bjerget. (1911)
10500 Indb. C. har et Citadel, et tidligere
Benediktinerkloster med et værdifuldt Bibliotek og
driver vigtig Mannahandel.
<i>H. P. S.</i>
</chapter>

<chapter name="Castel di Sangro">
<b>Castel di Sangro</b> [-↱stæl--↱saŋgro], By i
Mellemitalien, Prov. Aquila, ligger i en vild Bjergegn
ved den rivende Sangro. (1911) 6327 Indb., der
driver Agerbrug og Tæppefabrikation. Ved C.
laa det gl. <i>Fidenæ</i>.
<i>H. P. S.</i>
</chapter>

<chapter name="Castel Durante (se Urbania)">
<b>Castel Durante</b> [-↱stæl-], se <sp>Urbania</sp>.
</chapter>

<chapter name="Castelfidardo">
<b>Castelfidardo,</b> Flække i Mellemitalien, Prov.
Ancona, ligger ved Musone. (1911) 6900 Indb. C.
er kendt fra den Sejr, som den ital. General
Cialdini 18. Septbr 1860 her vandt over de
pavelige Tropper under General Lamoricière.
<i>H. P. S.</i>
</chapter>

<chapter name="Castelfranco dell Emilie">
<b>Castelfranco dell Emilie</b> [-↱fraŋko], By i
Norditalien, Prov. Bologna, ligger 26 km VNV.
f. Bologna. (1911) 15560 Indb. C. har fl. Kirker
med Malerier af den bolognesiske Skole og
driver Avl af Silkeorme. C. er Romernes <i>Forum
Gallorum</i>. I Nærheden ligger den forfaldne
Fæstning <sp>Urbino</sp>.
<i>H. P. S.</i>
</chapter>

<chapter name="Castelfranco Venete">
<b>Castelfranco Venete</b> [-↱fraŋko], By i
Norditalien, Prov. Treviso. C. V. har en Hovedkirke
med en berømt Altertavle af Giorgione og
driver Handel med Silke, Klæde, Bomuld og
Lærred.
<i>H. P. S.</i>
</chapter>

<chapter name="Castelgandolfo">
<b>Castelgandolfo,</b> By i Mellemitalien,
Prov. Rom, ligger 20 km SØ. f. Rom ved den vestlige
Bred af Albaner-Søen og har et paveligt
Lystslot med herlig Udsigt over Rom, Tiberen og
Middelhavet. (1911) 2245 Indb. C. har en smuk
Kirke, der er bygget 1601 af Bernini. I
Nærheden ligger fl. smukke Villaer (Barberini,
Ludovisi, Torlonia m. fl.). Det pavelige Lystslot,
der er opført under Pave Urban VIII, hører
stadig under Pavestolen.
<i>H. P. S.</i>
</chapter>

<chapter name="Casteljaloux">
<b>Casteljaloux</b> [kastælзa↱lu], By i det sydlige
Frankrig, Dept Lot-et-Garonne, Arrondissement
Nérac, ved Garonnes Biflod Avance og ved
Sydbanen, med Fabrikation af Lys og Tjære,
Handel med Træ og Kork og c. 2600 Indb.
<i>G. Ht.</i>
</chapter>

<chapter name="Castell, Edmund">
<b>Castell</b> [↱käst<sub>ə</sub>£], <sp>Edmund</sp>, eng. Orientalist
(1606—85), var en virksom Medarbejder af
Walton's Bibel-Polyglot, der udkom 1657 i London,
og forfattede som Tillæg hertil <i>Lexicon
heptaglotton</i>, der udgaves 1669 i London, og som
indeholder en hebraisk, aramæisk, syrisk,
samaritansk, æthiopisk, arabisk og persisk Ordbog.
Han arbejdede derpaa i 17 Aar, mindst 16
Timer daglig, og tilsatte derved hele sin Formue,
£ 12000, ja han maatte endog vandre i
Gældsfængsel. Det lykkedes ham ved orientalske Vers
i syv Sprog til Kongens Ære at vinde Karl II
for sig, hvorpaa der for ham blev oprettet et
Professorat i Arabisk i Cambridge. Da en stor
Del Eksemplarer af Værket var brændt 1666
(tillige med fl. værdifulde ham tilhørende
Haandskrifter), og dette var blevet en stor
Sjældenhed, udgav I. D. Michaelis den syriske Del
(Göttingen 1788 i 2 Bd) og fik den hebraiske Del
udgivet ved Trier (Göttingen 1790—92).
<i>V. S.</i>
</chapter>

<chapter name="Castellamare del Golfo">
<b>Castellamare del Golfo</b>, By paa Sicilien,
Prov. Trapani, ligger ved det inderste af
Bugten C. (1911) 16200 Indb. C. driver Handel med
Korn, Vin, Olie og Fiskeri af Ansjoser og
Tunfisk. C. er det gl. <i>Emporium Segestæ</i>, d. v. s.
Havnen til Segesta, hvis Ruiner ligger hen imod
Calatafimi.
<i>H. P. S.</i>
</chapter>

<chapter name="Castellamare di Stabia">
<b>Castellamare di Stabia</b> [-↱stab<sub>i</sub>a], By i
Syditalien, Prov. Neapel, ligger 24 km SSØ. f.
Neapel ved den inderste Del af Neapel-Bugten.
(1911) 33950 Indb. C. er Bispesæde og har en
smuk Domkirke, en tekn. Skole samt en god
Havn med betydelige Skibsværfter. Byen driver
betydelig Handel og nogen Industri. I Nærheden
ligger et kgl. Lystslot <i>Quisisana</i>. C. er et yndet
Udflugtssted for Neapolitanerne. Byen er
bygget paa Ruinerne af <sp>Stabiæ</sp>, som tillige med
Pompeji og Herculaneum ødelagdes Aar 79 ved
Vesuvs Udbrud.
<i>H. P. S.</i>

C., der søges meget af Italienere, har kolde
alkalisk-muriatiske, kulsyreholdige Kilder,
benyttes ogsaa meget som klimatisk
Mellemstation. Klimaet er omtr. som ved Rivieraen, dog
er Stedet ikke beskyttet mod nordlige kolde
Vinde.
<i>E. F.</i>
</chapter>

<chapter name="Castellamonte">
<b>Castellamonte,</b> By i Norditalien, Prov.
Torino, ligger 17 km SV. f. Ivrea ved Orca. (1911)
