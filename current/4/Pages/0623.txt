<chapter name="Carlheim-Gyllensköld, Vilhelm">
<b>Carlheim-Gyllensköld</b>
[↱kɑ.<sub>r</sub>lhæ^im-↱jyl.<sub>ə</sub>n∫öld], <sp>Vilhelm</sp>, sv. Astronom og Magnetiker,
f. 17. Oktbr 1859 i Sthlm, studerede i Upsala og
var 1894—96 Assistent ved Observatoriet i
Sthlm. 1907—13 var C. Docent i Fysik ved
Sthlm's högskola. C. deltog i den sv.
Polarekspedition til Spitsbergen 1882—83 og har
bearbejdet de da anstillede Nordlysobservationer:
<i>Aurores boréales</i> (1886). Han har ogsaa
bearbejdet de under den sv.
Gradmaalingsekspedition til Spitsbergen 1899—1900 i Treurenburg
anstillede Vandstandsobservationer (<i>Mesure d'un
arc de méridien au Spitzberg Mission Suédoise
I. 5</i> [1905]). Som Magnetiker har C. bl. a.
publiceret <i>Sur la forme analytique de
l'attraction magnétique de la terre</i> (1896),
<i>Détermination des éléments magnétiques dans la Suède
méridionale pendant l'année 1892</i> (1896).
<i>J. Fr. S.</i>
</chapter>

<chapter name="Carli, Gian-Rinaldo">
<b>Carli,</b> <sp>Gian-Rinaldo</sp>, Greve, ital. Forf.
(1720—95). Han stammede fra Istrien, levede i
Milano og sluttede sig med Iver til den der
florerende ny nationaløkonomiske Skole, der
skrev Fremskridt paa sin Fane og især samledes
om Cesare Beccaria, Forf. af <i>Dei delilti e delle
pene</i>. En Tid var han Prof. i Venedig. Ved det
af Beccaria redigerede Tidsskrift <i>Il Caffè</i> var
C. en af Medarbejderne. Det var særlig
Handelspolitikken, der interesserede ham, men
ogsaa med Moralfilosofi, Arkæologi, Litteratur- og
Kunsthistorie beskæftigede han sig. Med en
anden højt anset Nationaløkonom, Alessandro
Verri, havde C., der var blevet Præsident for
Il Gran-Consiglio di Economia, en heftig
Polemik i Anledning af Verri's <i>Meditazioni sulla
economia politica</i>; Tvisten gik saa vidt, at C.
vilde have sin Modstander erklæret for
vanvittig. Senere hen forsonedes de imidlertid, ja
blev virkelige Venner. Værker: <i>Delle monete e
dell' istituzione delle zecche d'Italia</i> (1750—60,
3 Bd), <i>Lettere americane</i> (1780—81, 3 Bd), <i>Delle
antichità italiche</i> (1788—91, 5 Bd), <i>Storia di
Verona fino al 1517</i> (1796, 7 Bd), <i>Opere</i>
(1784—94, 18 Bd).
<i>(E. G.). E. M-r.</i>
</chapter>

<chapter name="Carlier, Émile Joseph Nestor">
<b>Carlier</b> [kar↱l<sub>i</sub>e], <sp>Émile Joseph Nestor</sp>,
fr. Billedhugger, f. 3. Jan. 1849 i Cambrai. C.,
Elev af Akademierne i Cambrai og
Valenciennes samt Éc. d. B.-Arts i Paris, har udført en
Mængde Portrætarbejder (Firmin-Didot [1881,
Hôtel de Ville i Paris], Statuen af Mme Roland,
etc.), endvidere <i>La Résurrection</i> (1879,
Père-Lachaise), »Gilliat« (i Gips i Mus. i
Valenciennes, i Marmor i Luxembourg-Mus.), Grupperne
<i>L'Age de Pierre</i> og <i>L'Aveugle et le Paralytique</i>
(1881 og 1883, Mus. i Cambrai), de nøgne
Kvindeskikkelser <i>Baigneuse</i> og <i>Jeunesse</i>
(1909—10) m. v.
<i>A. Hk.</i>
</chapter>

<chapter name="Carlina">
<b>Carlina</b> L. (<sp>Bakketidsel</sp>, norsk
<sp>Stjernetidsel</sp>), Slægt af Kurvblomstrede
(Tidsel-Gruppen), to- ell. fleraarige Urter med
fjerlappede ell. fjerdelte og stærkt tornede Blade. De
store Kurve sidder enkeltvis ell. i Halvskærm.
Svøbbladene er yderst i Kurven løvbladagtige
og tornede og staar lige ud; længere indad
bliver de smallere, mister Tornene og gaar over
i tørre, farvede og stærkt skinnende Hinder,
der bøjer udad; fjerdelte Børster findes paa
Blomsterlejet og Bægerranden. 17 Arter, især
fra Sydeuropa og Nordafrika. I Danmark og
Norge vokser <i>C. vulgaris</i> L. (<sp>Alm.
Bakketidsel</sp>) ret hyppig paa tørre Bakker; den er
toaarig og bliver 0,30—0,50 m høj; Bladene er
filtede paa Undersiden, de indre Svøbblade er
gule og Kronerne rødgule; Blomstring i Aug.
<i>C. acaulis</i> L. vokser paa Høje og Bjerge i
Mellemeuropa; den har en enkelt, men meget
stor Kurv paa en overordentlig kort Stængel og
sølvglinsende Svøbblade. Kurvens Bevægelser
er hos denne Art særlig iøjnefaldende. Karl
den Store skal, efter en »Aabenbaring«, have
befalet den dyrket og anvendt som Middel mod
Pest; deraf Navnet C.
<i>A. M.</i>

<i>C. acaulis</i>, 20—30 cm høj, og <i>C. acanthifolia</i>
All., Alperne, 20—25 cm høj, dyrkes i Haverne
for de smukke tornet tandede, fjersnitdelte
Blades Skyld, men maa plantes paa en solrig
Plads paa en Stenhøj. De formeres ved Frø.
<i>L. H.</i>

<img><i>Carlina acanthifolia.</i></img>
</chapter>

<chapter name="Carlingford, Chichester Samuel Fortescue, Lord">
<b>Carlingford</b> [↱ka.<sub>ə</sub>£<sub>i</sub>ŋfəd], <sp>Chichester
Samuel Fortescue</sp>, Lord, eng.
Statsmand, f. 18. Jan. 1823, d. 30. Jan. 1898, blev
1847 som Ch. Fortescue valgt til Underhuset
og var allerede 1854—55 Skatkammerlord.
1857—58 blev han Understatssekretær for
Kolonierne og paa ny 1859—65; Novbr 1865
Oversekretær for Irland indtil det liberale
Ministeriums Afgang Juni 1866. Da hans Parti igen
kom til Magten Decbr 1868, overtog han paa
ny Posten og medvirkede til den irske
Statskirkes Afskaffelse og til Landbolovens
Gennemførelse. 1870 blev han Handelsminister indtil
Febr 1874 og ophøjedes derefter til Peer som
Baron C. I. Apr. 1881 blev han Seglbevarer
indtil Marts 1883 og var derefter Præsident for
Gehejmeraadet indtil Juni 1885; han
medvirkede væsentlig til den ny irske Landbolov 1881,
men vilde ikke gaa med til Gladstone's Plan
om <i>Home-Rule</i> og hørte siden til de liberale
Unionister.
<i>E. E.</i>
</chapter>

<chapter name="Carlinville">
<b>Carlinville</b> [↱ka.<sub>ə</sub>£<sub>i</sub>nvi£], By i U. S. A., Stat
Illinois, ligger 62 km SSV. f. Springfield. (1910)
3616 Indb. C. driver Handel med
Landbrugsprodukter.
<i>H. P. S.</i>
</chapter>

<chapter name="Carlisle (By i England)">
<b>Carlisle</b> [ka<sub>ə</sub>↱£a^i£ ell. ↱ka.<sub>ə</sub>-], By i det
nordvestlige England, Hovedstad i Grevskabet
Cumberland, 484 km NNV. f. London og 12 km S.
f. den skotske Grænse, ved venstre Bred af den
lille Flod Eden, er et vigtigt
