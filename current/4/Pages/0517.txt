saaledes at de Ugifte og Barnløse udelukkedes fra
Arv, naar de ikke henhørte til den Afdødes
Slægtninge inden for 6. Grad — forudsat dog,
at de ikke hævede Manglen inden 100 Dage.
Var der ingen Substitut indsat til at arve i St,
og efterlod den Afdøde heller ikke Slægt i
op- og nedstigende Linie indtil 3. Grad — i hvilket
Fald Arven gik til dem — skulde de ledige
Lodder først fortrinsvis som en Præmie tilfalde
saadanne i Testamentet indsatte Arvinger, der
havde Børn; senere forfaldt de dog udelukkende
til Statskassen. <sp>Justinian</sp> hævede hele dette
Caducitetsinstitut.
<i>K. B.</i>
</chapter>

<chapter name="caduceus">
<b>caduceus</b> (lat.), Heroldstav; jfr. <sp>Hermes</sp>
og <sp>Kerykeion</sp>.
</chapter>

<chapter name="Cae. . .">
<b>Cae. . .,</b> Artikler, der savnes herunder, maa
søges under Cæ. . .
</chapter>

<chapter name="Caen">
<b>Caen</b> [kã], By i det nordvestlige Frankrig,
Hovedstad i Dept Calvados og
<sp>Arrondissementet</sp> C. (Nedre-Normandiet), ligger i en
af Græsgange og Haver opfyldt Egn ved venstre
Bred af Orne, som her forener sig med Odon
og bliver sejlbar, 14 km fra dens Udløb i
Kanalen, er Knudepunkt paa Jernbanelinien
Paris—Cherbourg. (1911) 46934 Indb. C. har fl.
store Pladser, regelmæssige Gader, smukke
Parker og en god Havn. Fra Middelalderen og
Renaissancetiden er bevaret forholdsvis mange
Bygninger. Bl. de 15 Kirker fremhæves den af
Vilhelm Erobreren 1066 grundlagte Kirke
St-Étienne og den s. A. af Vilhelm's Gemalinde
grundlagte Kirke la Trinité, som indeholder
Grundlæggerindens Grav. Af andre Bygninger
nævnes det tidligere Kloster St Étienne, der nu
er Lyceum, Børsen, der findes i det tidligere
Hôtel d'Ecoville, fra 16. Aarh., Vilhelm
Erobrerens gl. Slot, der senere meget er udvidet og
ombygget og nu bruges til Artillerikaserne;
desuden er der mange interessante
Privatbygninger. Der findes Statuer af Ludvig XIV, Auber
(f. i C.), Malherbe (f. i C.), Laplace og Elie de
Beaumont. C., der bl. a. er Sæde for Præfekten,
en Appellationsdomstol og en Handelsdomstol,
er særlig rig paa Undervisningsanstalter,
deriblandt et Univ. (grundlagt af den eng. Kong
Henrik VI 1432) med tre Fakulteter (<i>droit</i>,
<i>sciences</i>, <i>lettres</i>) og Forberedelsesskole til Medicin
og Farmaci; 1913 fandtes 59 Lærere og 649
Studenter; Universitetsbiblioteket har over 80000
Bd. Desuden findes et Lærer- og
Lærerindeseminarium, en hydrografisk, en Tegne- og en
Bygningsskole, et offentligt Bibliotek (128000 Bd),
et Musikkonservatorium, en bot. Have, en
værdifuld Malerisamling paa Bladhuset, mange
lærde Selskaber, deriblandt et Videnskabernes
Akademi og et <i>Société des Antiquaires</i> med et
rigt Museum. Desuden er der en
Døvstummeanstalt, en Sindssygeanstalt, et stort Hospital
og en Straffeanstalt (i det nærliggende Beaulieu).
Der drives ikke ringe Industri, især i
Kniplinger, Handsker og Maskiner, Fiskeri,
Østersfangst, Skibsbyggeri samt Skibsfart og Handel, især
Import af eng. Kul og Udførsel af Jernmalm,
Smør og Æg. Handelen fremmes meget ved
Kanalen, der fører langs Orne til Udhavnen
<sp>Ouistreham</sp>, og som er sejlbar ind til C.
for Skibe med indtil 5 m Dybtgaaende (1911 var
det samlede Antal af ind- og udgaaende Skibe
2391 med 676000 t) C. staar i regelmæssig
Dampskibsforbindelse med Havre, Dunkerque og
Newhaven. C. 1 km Ø. f. C. ligger de smukke
Ruiner af Maison des Gens d'Armes, en Borg
fra 16. Aarh. — C., lat. <i>Cadomum</i>, er grundlagt
af Vilhelm Erobreren, var fra gl Tid Hovedstad
i Basse-Normandie og led meget baade i
Hundredaarskrigen (1417—50 var den i
Englændernes Magt) og i Hugenotkrigene. Girondinerne
havde Tilhold her 1793, men en Opstand mod
Jakobinerne mislykkedes.
<i>G. Ht.</i>
</chapter>

<chapter name="Caerleon">
<b>Caerleon</b> [ka<sub>ə</sub>↱£i<sub>ə</sub>n, kæ<sub>ə</sub>↱£i<sub>å</sub>n ell. kə↱£i<sub>ə</sub>n], en
ældgammel By i det vestlige England,
Monmouthshire (Wales), ved Usk, 3 km NØ. f.
Newport med (1911) 2046 Indb., et Museum for
rom. Oldsager, Industri i Jern og Tin. C. er
Romernes <sp>Isca Silurum</sp> og var formentlig
Hovedstad i Prov. Britannia Secunda (Wales);
der er Levninger af et rom. Amfiteater og en
Høj, som Folkesagnet gør til Kong Arthur's
»runde Bord«. Et gl. Ærkebispesæde i C.
flyttedes i 11. Aarh. til St Davids.
<i>G. Ht.</i>
</chapter>

<chapter name="Caermarthen (se Carmarthen)">
<b>Caermarthen</b> [ka<sub>ə</sub>↱ma.<sub>ə</sub>þ<sub>ə</sub>n eller -ð<sub>ə</sub>n], se
<sp>Carmarthen</sp>.
</chapter>

<chapter name="Caernarvon (se Carnarvon)">
<b>Caernarvon</b> [ka<sub>ə</sub>↱na.<sub>ə</sub>v<sub>ə</sub>n], se <sp>Carnarvon</sp>.
</chapter>

<chapter name="Caerphilly">
<b>Caerphilly</b> [ka<sub>ə</sub>↱fi£<sub>i</sub>], By i Wales,
Glamorganshire, 11 km N. f. Cardiff, ved Jernbane,
har (1911) 32844 Indb. og driver betydelig
Udvinding af Kul og Jern samt Tekstil-Industri.
C. er vokset op omkr. en i 13. og 14. Aarh.
bygget Borg, hvoraf endnu findes store Ruiner.
<i>G. Ht.</i>
</chapter>

<chapter name="Caëtani, Michelangelo">
<b>Caëtani,</b> <sp>Michelangelo</sp>, Hertug af
<sp>Sermoneta</sp>, ital. Forf., f. 20. Marts 1804 i Rom,
d. smst. 12. Decbr 1882. Han blev 1848 pavelig
Politiminister og meddelte Kong Victor
Emanuel Romernes Folkeafstemning, dengang Rom
indlemmedes i det ital. Kongerige. I det ny
Parlament repræsenterede han det rom.
Kvarter Trastevere. 1865 blev han blind. C. har
navnlig leveret Bidrag til Dante-Litteraturen,
nemlig <i>Della dottrina che si asconde nell'ottavo e
nono canto dell' Inferno</i> (1852, oversat paa Tysk),
<i>La materia della Divina Commedia dichiarata
in sei tavole</i> (1865, 3. Udg. 1881, Fol.); <i>Tre
chiose nella Divina Commedia</i> (1876) og
<i>Carteggio Dantesco del Duca di Sermoneta</i>, udg.
efter hans Død af Angelo de Gubernatis (1883).
C. syslede ogsaa med Billedhuggerkunsten, og
hans Statue »den fængslede Amor« gjorde
Lykke; i sin Danteforskning fik han ogsaa
Anvendelse for sit kunstneriske Talent.
<i>(E. G.). E. M-r.</i>
</chapter>

<chapter name="caf">
<b>caf</b> (<i>cout</i>, <i>assurance</i>, <i>fret</i>), d. s. s. <i>cif</i> (s. d.).
</chapter>

<chapter name="café">
<b>café</b> [ka↱fe] (fr.), Kaffehus, Kafé; <i>c. au lait</i>
[-o-↱læ], Blanding af stærk Kaffe og varm
Mælk; <i>c. noir</i> [-↱nwa.r], sort Kaffe uden Fløde;
<i>c. chantant</i> [-∫ã↱tã] eller <i>c. concert</i> [-kǡ↱sæ.r],
Beværtningslokale, hvor der afholdes Sang
eller Musik.
</chapter>

<chapter name="Caffagiolo">
<b>Caffagiolo</b> [kaf.a'dзålo], lille By i Nærheden
af Bologna i Norditalien. I 16. Aarh. berømt for
sine Majolika-Værksteder, der anlagdes og
beskyttedes af den mægtige og kunstinteresserede
Cosimo di Medici. De ældste kendte Ting herfra
er signerede 1507 og 1509. De findes nu i
Rothschild's Samling i Paris, de sidste er
daterede 1590. Fabriksmærket er oftest et
Monogram bestaaende af P. S. & I.
<i>Arn. K.</i>
</chapter>
