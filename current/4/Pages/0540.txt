<i>des Plantes</i> i Paris. Den af gule Rørblomster
dannede Skive var omgivet af en enkelt Række
mere ell. mindre livlig farvede, lilla
Randkroner. Ved Aar efter Aar at udsaa Frøet og
ved at foretage et skønsomt Udvalg af
Moderplanter har man nu dannet en stor Mængde
Varieteter. I Reglen er Blomsterne fyldte,
Kronbladene er enten rørformige ell. tungedannede,
og Farven kan variere fra hvidt til karminrødt
og mørkviolet; hos nogle Varieteter er
Sidegrenene mere udstaaende, hos andre danner de
en spids Vinkel med Hovedstænglen, hvorved
Planten bliver pyramideformet; nogle
Varieteter bliver kun 15 cm høje, medens andre kan
naa en Højde af indtil 1 m. Som Eksempler
paa nogle af de bedste Varieteter skal nævnes
Rør-Asters, Pæonblomstrende, Kugle-Asters,
Pyramide-Asters, Dværg-Victoria-Asters,
Dværg-Buket-Asters, Chrysanthemum-Asters,
Kæmpe-Kejser-Asters o. s. v. Der findes i alt c. 60
Hovedformer og c. 700 Farvevarieteter, der altsaa
alle nedstammer fra den fra Kina indførte
<i>Callistephus chinensis</i>. Varieteterne er konstante
ved Frø; dette udsaas i Apr. paa en halvvarm
ell. kold Bænk og maa kun dækkes med et tyndt
Lag Jord, som trykkes fast. Naar Frøplanterne
har skiftet Blade, prikles de i en aaben Bænk
uden Undervarme med 3—5 cm Afstand, og midt
i Maj udplantes de. — I mindre Haver maa
det anbefales at benytte A. til Beplantning af
Rabatter o. l., idet man planter dem 3 og 3
sammen, og alle af samme Varietet, men kun
af forsk. Farve, f. Eks. 3 hvide, 3 røde og
blaa, o. s. v.; men aldrig bør man
sammenstille Former, som ikke er ens i Højde og
Voksemaade. Astersbede i Græsplæner lægger
man gerne saaledes, at de er indbyrdes
korresponderende, og tilplanter hver enkelt Bed med
en eneste, ren og iøjnefaldende Farve. A. tager
til Takke med enhver Slags Jord, naar blot den
er næringsrig og i god Gødningskraft. Falder det
i med langvarig Tørke, kan det blive
nødvendigt at vande, hvilket som sædvanlig maa
foretages om Aftenen. Ogsaa til Pottekultur egner
A. sig godt, de lider nemlig saa godt som slet
ikke ved Omplantning; man kan derfor grave
dem op, naar de er komne i Blomst i Haven,
og de fortsætter da Blomstringen efter at være
blevne anbragte i Potter.
<i>L. H.</i>
</chapter>

<chapter name="Callitrichaceæ (se Vandstjernefamilien)">
<b>Callitrichaceæ</b> [-↱ka´-], se
<sp>Vandstjernefamilien</sp>.
</chapter>

<chapter name="Callitriche (se Vandstjerne)">
<b>Callitriche</b> [-ke], se <sp>Vandstjerne</sp>.
</chapter>

<chapter name="Callitris">
<b>Callitris</b> Vent., Slægt af Cypresfam., Træer
ell. Buske med skældannede Blade og nøgne
Knopper. Enbo. Koglerne er 4-, 6- ell.
8-klappede, træagtige og med en tandformet Spids
paa Ryggen. 15 Arter. <i>C. quadrivalvis</i> Vent.,
indtil 6 m høj, vokser i det nordvestlige Afrikas
Bjerge. Bladene sidder forholdsvis langt fra
hverandre, og Forgreningen er derfor mere
aaben. Koglerne er næsten terningformede,
med to ydre, konvekse Skæl og to indre, som
Regel golde, konkave; Frøene er bredvingede.
Frivillig og ved Indsnit afsondres den i
Handelen gaaende <sp>Sandarakharpiks</sp>. Ogsaa
Veddet anvendes.
<i>A. M.</i>
</chapter>

<chapter name="Callmander, Karl Reinhold">
<b>Callmander,</b> <sp>Karl Reinhold</sp>, sv. Maler,
f. 25. Decbr 1840 i Örebro. C., der studerede
i Sthlm og rundt om i Europa (Antwerpen,
Paris, München m. v.), malede i Beg. mest
Genrestykker og Portrætter, tegnede
Karikaturer m. v.; senere har han væsentlig arbejdet
i de dekorative Fag og især vundet et Navn
paa Glasmaleriets Omraade (Glasmalerier i
Domkirken i Upsala, i Kirker i Göteborg, Umeå,
Varberg o. a.). C. blev Lærer ved Göteborg
Mus.'s Tegneskole.
<i>A. Hk.</i>
</chapter>

<chapter name="Callorhynchus (se Havmus)">
<b>Callorhynchus</b> [-↱ryŋkus], se <sp>Havmus</sp>.
</chapter>

<chapter name="Callot, Jacques">
<b>Callot</b> [ka↱lo], <sp>Jacques</sp>, fr. Raderer, f. i
Nancy 1592, d. smst. 1635. Paa mødrene Side
nedstammede C. fra Danmark. Trods
Modstand hjemme fra fik han uddannet sig i
Kunst; higende efter Rom flygtede han fl. Gange
fra Hjemmet, vagabonderede sig frem, slog
Følge med Zigeunere, men blev indhentet i
Italien. Først 1608 naaede han, med Faderens
Billigelse, til Rom, arbejdede her under Tempesta
og Stikkeren Ph. Thomassin, virkede fra 1611
for det toskanske Hof, kaldtes 1622 til det
lothringske Hof i Nancy. Efter at han,
indkaldt 1625 af Infantinden Clara Eugenie til
Bryssel, havde tegnet og raderet »Bredas
Belejring«, vakte han Ludvig XIII's
Opmærksomhed, kaldtes til Paris 1629, udførte her for
Kongen de store Raderinger af La Rochelle's og Øen
Ré's Belejring m. m. (men nægtede senere
Kongen at forevige Belejringen af C.'s Fødeby 1633).
I sine fem sidste Leveaar boede C. atter i Nancy
(hvor der 1877 er rejst en Statue af ham). —
Om hans Malerkunst ved man intet paalideligt.
Han begyndte som Kobberstikker; det er som
Raderer han har vundet Verdensberømmelse.
Allerede gennem Æmnerne og disses mesterlige
Gengivelse; han blev Tidens skarpt iagttagende
og forstaaende Folkelivsskildrer, fuld af barokt
Lune og Humor; han viser det vilde Krigerliv
