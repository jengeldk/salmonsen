sig ved Livlighed og Lune, ved Lethed i Form
og Versifikation, ved Friskhed og
Ejendommelighed, men nogen Tilbøjelighed til Slibrighed
og Plumphed. Til de mest navnkundige hører
<i>Diálogo entre el autor y su pluma</i> og <i>Diálogo
de las condiciones de las mujeres</i>. 1573 udgaves
en Del af C.'s poetiske Værker i Madrid, men i
en stærkt beskaaret Tilstand, hvorved
Inkvisitionen vel havde en Finger med i Spillet. Siden
er de udkomne i fl. og bedre Udgaver, saaledes
i Fernández' Samling af sp. Digterværker
(Madrid 1792, 12. og 13. Bd) og i 32. Bd af
Rivadeneyra's <i>Biblioteca de autor es españoles</i>. (<sp>Litt.</sp>:
<sp>C. L. Nicolay</sp>, <i>The Life and Works of
Cristóbal de C.</i> [Philadelphia 1910]).
<i>E. G.</i>
</chapter>

<chapter name="Castillo, Diego Enriquez de">
<b>Castillo</b> [ka↱stil<sub>jå</sub>], <sp>Diego Enriquez de</sp>,
sp. Historiker. Under Kong Henrik IV af
Kastiliens urolige Regering (1454—74) var C.
Kongens Kapellan og Krønikeskriver, og det er just
hele sin Herres Regeringstid, han har skildret i
<i>Crónica de Don Enrique el Cuarto</i>. Bogen haves
ikke nu i sin opr. Skikkelse, p. Gr. a. de mange
Skæbnens Omskiftelser, som den og dens Forf.
maatte gennemgaa. Som hist. Kilde har den
Værd, som Litteraturmindesmærke mindre. Den
er udgivet af Sancha i Madrid 1787 og i 10. Bd
af Rivadeneyra's <i>Biblioteca de autores españoles</i>.
Man har antaget, at Historikeren C. er den
samme som Digteren Diego de C., af hvem der
findes en Del Digte i Datidens <i>Cancioneros</i>.
Puymaigre paaviser imidlertid (i <i>La cour
littéraire de Don Juan II</i>), at man med Urette har
villet anse Digteren C. for Krønikens Forf.
<i>E. G.</i>
</chapter>

<chapter name="Castillo, Juan Ignacio Gonzáles del">
<b>Castillo</b> [ka↱stil<sub>jå</sub>], <sp>Juan Ignacio
Gonzáles del</sp>, sp. Dramatiker, f. 1763 i Cadiz, d.
smst. 1800. Med Ramón de la Cruz er han den
bedste Forf. af <i>Saineter</i> i det 18. Aarh., disse
lystige, ægte nationale Smaastykker, hvori C.
har givet et tro Billede af sin Tids andalusiske
Folkeliv, ligesom R. de la Cruz af Livet i
Madrid. Hans borgerlige Stilling var Teatersufflør.
C.'s <i>Saineter</i> udgaves i 4 Bd med en Biografi af
Digteren ved Adolfo de Castro (Cadiz 1845—46).
<i>E. G.</i>
</chapter>

<chapter name="Castilloa">
<b>Castilloa</b> Cervant., Slægt af Morbærfamilien,
Træer med store og kortstilkede Blade;
Hanblomsternes Stande sidder fl. sammen i
Bladhjørnerne, Hunblomsternes enkeltvis. 2—3 Arter
i Mellemamerika. <i>C. elastica</i> Cervant. (Meksiko)
giver betydelig Mængder Kautsjuk.
<i>A. M.</i>
</chapter>

<chapter name="Castillon">
<b>Castillon</b> [kasti↱jǡ] (ogsaa
<sp>C.-et-Capitourlan</sp>), By i det sydlige Frankrig, Dept. Gironde,
Arrondissement Libourne, ved Dordogne, 41 km
Ø. f. Bordeaux ved Orléans-Banen, har Løg- og
Vinavl. Handel med Vin og Uld og c. 3000 Indb.
En Obelisk minder om Englændernes Nederlag
her 13. Juni 1453, efter hvilket
Hundredaarskrigen ophørte.
<i>G. Ht.</i>
</chapter>

<chapter name="Castillon, Alexis de">
<b>Castillon</b> [kasti↱jǡ], <sp>Alexis de</sp>, fr.
Komponist (1838—73), var opr. Militær, senere Elev af
Massé og, utilfreds med denne Lærer, af César
Franck. Han grundede sammen med Saint-Saëns
og Duparc <i>Société national de musique</i> og skrev
en Del Kammermusikværker — hvilken Genre
han dyrkede med mere Grundighed og Alvor
end hidtil alm. i Frankrig — samt
Orkesterstykker (som <i>Esquisses symphoniques</i>, <i>Marche
scandinave</i> m. m.).
<i>W. B.</i>
</chapter>

<chapter name="Castillo Solórzano, Alonso de">
<b>Castillo Solórzano</b> [ka↱stil<sub>jå</sub> - så↱lårþan<sub>å</sub>],
<sp>Alonso de</sp>, sp. Forf., f. omtr. 1584, d. omtr.
1647. Han var Sekretær hos Markis'en af Los Vélez,
der var Generalkaptajn i Valencia og 1623—27
opholdt han sig i Madrid; synderlig meget andet
ved man ikke angaaende hans
Livsomstændigheder. Men som Skribent var han ikke lidet
anset hos sin Samtid. Hans Forfatterskab bestaar
især af Samlinger af mindre Fortællinger,
saaledes <i>Donaires del Parnaso</i> (1624), <i>Tardes
entretenidas</i> (1625), <i>Jornadas</i> (1626), <i>Noches de
placer</i>; mest Lykke af hans Frembringelser i denne
Retning gjorde vel <i>Los alivios de Casandra</i>
(1640), oversat paa Fransk, hvilken ikke blot
indeholder Noveller, men ogsaa Digte og den
morsomme Komedie <i>El mayorazgo figura</i>. Da
<i>Quevedo</i> havde vakt saa megen Opsigt ved sin
Gavtyvroman <i>El Gran Tacaño</i>, optraadte C. som
hans Efterligner (uden dog at naa ham), først i
<i>La Teresa</i>, ogsaa med Titlen <i>La Niña de los
embustes</i> (Valenzia 1632), dernæst i <i>El bachiller
Trapaza</i> (Valenzia 1634), endelig — og med
størst Held — i dennes Fortsættelse, <i>La
Garduña de Sevilla ó Anzuelo de las bolsas</i> (smst.
s. A.), der en Tid blev meget læst og oversat
paa Fransk. Scarron og Lesage har i det hele
benyttet ham meget. Nu om Stunder kan man i
Alm. ikke finde stor Fornøjelse ved Læsningen
af C.'s Fortællinger; imidlertid findes nogle af
hans Noveller og Komedier optagne i <i>Biblioteca
de autores españoles</i>, og E. Cotarelo y Mori har
paa ny udgivet en hel Rk. af hans Værker
(1906 ff.).
<i>E. G.</i>
</chapter>

<chapter name="Castlebar">
<b>Castlebar</b> [kas£↱ba.<sub>ə</sub>], By i det irske Grevskab
Mayo, Prov. Connaught, ved Floden og Søen
af samme Navn og ved en Gren af Midland
Great Western Jernbanen med c. 3600 Indb.,
har Bryggerier og Handel med Lærred og
Agerbrugsprodukter. 1798 holdtes C. besat nogle
Uger af det fr. Landgangskorps under J. J.
Humbert, som havde slaaet Englænderne under
Luke Hutchison.
<i>G. Ht.</i>
</chapter>

<chapter name="Castle Donington">
<b>Castle Donington</b> [↱ka.s£-↱dån<sub>i</sub>ŋt<sub>ə</sub>n], By i
Leicestershire (England), 15 km NØ. f. Ashby
de la Zouch, ved en Gren af Midland Jernbanen,
har (1911) 6416 Indb. og Industri i Trikotage og
Kurvefletning. Det nærliggende <i>Donington Park</i>
var tidligere Sæde for Markis'erne af Hastings.
<i>G. Ht.</i>
</chapter>

<chapter name="Castleford">
<b>Castleford</b> [↱ka.s£fəd], By i Yorkshire, West
Riding (England), ved Aire, ndf. dennes
Forening med Calder, Knudepunkt paa
North-Eastern Jernbanen, har Glashytter,
Lervarefabrikker, kem. Fabrikker, Kulgruber og (1911)
23090 Indb.
<i>G. Ht.</i>
</chapter>

<chapter name="Castlemaine">
<b>Castlemaine</b> [↱ka.s£me<sub>i</sub>n], By i den australske
Stat Victoria, ved Barkers og Forest-Creeks
Sammenløb, 130 km NV. f. Melbourne, har (1911)
7020 Indb., Teater, Missionsstation, fl. Banker,
Bjergværksdrift (Jern, Kobber og Tin),
Skiferbrud, Vinavl og nogen Industri. I Omegnen
Guldgraverier, som tidligere var langt
betydeligere.
<i>M. V.</i>
</chapter>

<chapter name="Castlereagh, Henry Robert Stewart, Lord">
<b>Castlereagh</b> [kas£↱rei eller -↱ri.], <sp>Henry
Robert Stewart</sp>, Lord, eng. Statsmand,
f. 18. Juni 1769 i Grevskabet Down i Irland, d.
12. Aug. 1822. Han var af en gl, opr. skotsk
Adelsslægt og blev allerede 1790 valgt i det
