Respirationsorganer. Legemet er ofte meget fladt, 1.
Par Antenner er i Modsætning til 2. Par altid
smaa og lidet udviklede. Benene altid meget
korte. Øjne findes saa godt som altid; dog
mangler visse underjordiske Former som
<i>Typhloniscus</i> o. a. dem ganske I de første
Bagkropsfødders Ydergrene findes hos mange
Former (<i>Porcellio</i>, <i>Armadillo</i>) ofte et rigt forgrenet
System af luftførende Rum, som i høj Grad
minder om Aanderørene hos Insekter og
Edderkopper og sikkerlig nok i biol. Henseende
spiller samme Rolle som disse, hvorimod de i
morfologisk ikke kan sammenlignes med dem. Det
er Modifikationen i Respirationssystemet,
hvorved disse Former, der nedstammer udelukkende
fra Havdyr, bliver i Stand til at leve paa Land.
Et fuldstændigt Luftaandingsapparat med
særlige Aandehuller og store Aandeblærer er
udviklet hos den afrikanske ejendommelige Slægt
<i>Tylus</i>. Mange af de herhen hørende Former
(<i>Armadillidium</i>), hvis Legeme er mere hvælvet,
kan ligesom fl. i Danmark forekommende
Tusindben (<i>Glomeris</i>) rulle sig sammen til en
Kugle.

Æggene bæres, som overalt hos Isopoderne,
i en Rugehule, dannet af de paa Brystbenene
siddende store, tæt til hinanden sluttende
Hudblade. Det er som oftest temmelig smaa,
uanselig farvede Dyr — graa ell. sorte —, som
findes paa fugtige Steder, nær Kildevæld, i Stubbe,
i Kældere ell. Klippegrotter og her ved deres
uventede Forekomst og uanselige Farver ofte
vækker Findernes Modbydelighed og i øvrigt
ganske ugrundede Frygt. En af de herhen
hørende Former (<i>Armadillo officinarum</i>) var i
ældre Tider en af Apotekerne meget søgt Vare,
da den ofte brugtes i Forgiftningstilfælde og
sagdes ved saadanne Lejligheder at have
helbredende Evne. Midlet, der er lige saa unyttigt
som i øvrigt uskadeligt, er for længst gaaet af
Brug. De vigtigste til Familien hørende Slægter
er <i>Ligia</i>, <i>Oniscus</i>, <i>Porcellio</i> og <i>Armadillo</i>.
<i>C. W.-L.</i>
</chapter>

<chapter name="Bænkebrev">
<b>Bænkebrev</b> kaldtes i gl. Dage et Dokument,
særlig et Vidnesbyrd, som var udstedt hjemme
i St f. paa Tinge efter lovlig Tilvarsling af alle
Vedk., og som derfor var ugyldigt. I samme
Bet. brugtes Ordet <sp>Stuebrev</sp>.
<i>P. J. J.</i>
</chapter>

<chapter name="Bænkegave">
<b>Bænkegave</b> (isl. <i>bekkjargjöf</i>), en af
Brudgommen til den paa Brudebænken siddende
Brud skænket Gave, i Størrelse forsk., efter som
Bruden havde været tidligere gift ell. ej. Gaven
bestod enten i Jordegodser ell., hvad der vel var
det sædvanlige, i forsk. Kostbarheder, som
Klæder, Smykker; saaledes forærede Olav
Tryggvessøn Dronning Tyra en kostbar, skindforet
Kappe med Guld- og Sølvstads; Kjartan Olafsson
forærede sin Brud den fra Laxdælasaga
bekendte <i>motr</i> (et Slags Hovedlin) o. s. v.
<i>F. J.</i>
</chapter>

<chapter name="Bænkevælling">
<b>Bænkevælling</b> bruges i fl. danske Dialekter
om daarlig, sammenjasket Mad (»Ruskomsnusk«);
opr. betegnede det en tidligere, baade i
Danmark og Skaane, alm. Ret, der spistes om
Lørdagen og bestod af Levninger fra hele Ugens
Maaltider; Navnet skriver sig rimeligvis fra, at
Madresterne gemtes i et Rum i Bænkekisten.
<i>V. D.</i>
</chapter>

<chapter name="Bænkhage">
<b>Bænkhage</b> (se Fig.), et firkantet Stykke Jern,
som foroven har et Hoved, der fortil er
forstaalet og filhugget og paa Forfladen er
forsynet med en Fjeder, sigtende til at tillade, at
B. trækkes mere ell. mindre ud af det
firkantede Hul i Høvlebænken, hvori den stikkes for
at fastholde et Bræt, der skal høvles.
Der bruges herved en B. for hver
Ende af Brættet, den ene siddende i selve
Høvlebænken, den anden i den til højre
paa denne siddende bevægelige
Bagtang. Høvlebænken har en Række
vertikale Huller, hvoraf det vælges, der
svarer til Brættets Længde.
Undertiden findes ogsaa horisontale Huller til B. i
Høvlebænken og Bagtangen til Indspænding af
Brætter, der høvles paa Kanten, medens de
vertikale Huller bruges ved Høvling paa
Fladen.
<i>F. W.</i>

<img></img>
</chapter>

<chapter name="Bænkmejsel">
<b>Bænkmejsel</b> kaldes den Mejsel, der
anvendes ved Arbejde paa Filebænken, hvad enten
den er en bred Mejsel ell. en smal saakaldt
Krydsmejsel.
<i>E. Th.</i>
</chapter>

<chapter name="Bær (botanik)">
<b>Bær</b> (<sp>bot.</sp>), en saftig, (i Reglen) flerfrøet og
uopspringende Frugt uden Sten. Et ægte B.
dannes kun i undersædige Blomster, f. Eks. hos
<i>Citrus</i>, Vinstok og Konval; uægte B. har f. Eks.
Græskar, Agurk, Ribs, Stikkelsbær, Æble, Pære,
Røn og Bølle. Ved iøjnefaldende Farve,
særegen Lugt og Smag lokker B.'s saftige Kød Dyr
til at æde samme, hvorved Frøene frigøres.
<i>V. A. P.</i>
</chapter>

<chapter name="Bær (beboet Sted)">
<b>Bær</b> (norsk-isl. <i>bær</i> [bajr], olddansk <i>by[r]</i>);
Ordet bet. opr. en hvilken som helst »Bygd«,
d. v. s, beboet Sted, hvad enten der var Tale
om landsbyagtige Grupper af Huse ell.
Bygninger ell. enkelte spredt liggende Gaarde ell.
en hel beboet Egn. Paa Island hedder nu hver
enkelt Gaard B. En saadan B. er i Reglen
opført af Sten og Grønsvær i afvekslende Lag ell.
ogsaa af Grønsvær alene. Indvendig er de
enkelte Værelsers (med Undtagelse af Køkken
og Bur) Vægge belagte med Bræder; Brædetaget
dækkes altid af et Grønsværslag. Da Gaardens
enkelte Bestanddele delvis ligger ved Siden af
hinanden, hver med sit Tag, faar Facaden
Udseende, som om der var fl. selvstændige Huse
opførte ved Siden af hinanden. Gaardens
enkelte Rum ses af vedføjede Grundplan. Gaarden
gennemskæres af en »Gang«, der ved Døre er
adskilt i fl. Dele (<i>bæjargöng</i>); omkr. denne
Gang er de enkelte Værelser og Rum
grupperede. Foran til venstre er der en Stue, kaldet

<img>Fig. 1. Bær.</img>
