Nigeria, ligger paa venstre Bred af <sp>C.-Floden</sp>
tæt ved dennes Udløb i <sp>C.-Æstuariet</sp> fra
Guinea-Bugten. C. 15000 Indb. Den indfødte By
kaldes <sp>Duke-Town</sp>. Det er en vigtig
Udførselsplads for Palmeolie, Jordnødder, Elfenben
o. a. Faktorierne ligger langs Floden, der ogsaa
følges af en Sporvej mellem Duke Town og den
længere oppe liggende <i>Queens Beech</i>,
forsynet med gode Kajanlæg. — C., der 1884 kom
under britisk Overhøjhed, hed indtil 1904 alm.
og administrativt <sp>Old-C.</sp> for at adskille den
fra <sp>New-C.</sp>, Navnet paa en Flod og Havn
noget østligere. — C.-Æstuariet dannes
hovedsagelig af <sp>Cross River</sp>, men modtager
ogsaa Vandet fra C.-Floderne og Rio del Rey, der
ved Æstuariets østlige Ende danner Grænsen
mellem Britisk Nigeria og Tysk Kamerun.
<i>C. A.</i>
</chapter>

<chapter name="Calabozo">
<b>Calabozo</b> [kala↱wåså], By i den sydamer.
Republik Venezuela, ved Rio Guarico, ligger 100
m o. H. i en hed, for hyppige Oversvømmelser
udsat Egn, er godt bygget og har c. 4000 Indb.
I Omegnen drives en udstrakt Kvægavl. Her
slog Bolivar den sp. General La Torre i et
afgørende Slag 24. Juni 1821.
<i>M. V.</i>
</chapter>

<chapter name="Calabrese, M. (se Preti)">
<b>Calabrese,</b> <sp>M.</sp>, se <sp>Preti</sp>.
</chapter>

<chapter name="Calabreservine">
<b>Calabreservine,</b> dels svære, mørke Vine, der
især bruges til Forskæring, dels meget
buketrige Bordvine, særlig <sp>Vino santo</sp> og
<sp>Muskatvine</sp>. C. benævnes ofte efter Provinserne
<sp>Catanzaro</sp> og <sp>Cosenza</sp>.
<i>K. M.</i>
</chapter>

<chapter name="Calabria (se Kalabrien)">
<b>Calabria,</b> se <sp>Kalabrien</sp>.
</chapter>

<chapter name="Caladium">
<b>Caladium</b> Vent., Slægt af Arumfam.,
Knoldvækster med store, langstilkede og pildannede
Blade, der udmærker sig ved deres pragtfulde
Farver, snart er de ensfarvede, snart hvidt,
gult, rosa, karmin ell. purpur marmorerede. C.
10 Arter, der stammer fra det tropiske
Sydamerika. Af Sorter, som dyrkes i Varmhuset,
kan nævnes <i>C. argyrites</i> Lem. Bladenes
Bundfarve er mørkegrøn, oversaaet med
uregelmæssige hvide Pletter, og <i>C. bicolor</i> Vent., mørkegrøn
med hvide og rødlige Pletter. Efter disse to
Arter er der fremkommet et meget stort Antal
Varieteter i pragtfulde Farvetegninger, stundom
gennemsigtige ell. med Perlemorsglans. I Marts
omplantes de overvintrede Knolde i en let
næringsrig Jord og anbringes derefter paa
Undervarme i en Bakke nær Lyset. I Beg. vandes
de kun sparsomt, men mere og mere,
efterhaanden som Bladene skyder frem; i fuld Vækst
vandes de meget rigelig. De fordrer stort
Potterum og godt Vandaftræk, og de maa skygges let,
men anbringes saa nær Glasset som muligt, for
at Bladfarverne kan blive kraftige. De omplantes
derfor mindst to Gange i Løbet af Sommeren
og overbruses Morgen og Aften. Naar Bladene
hen imod Efteraaret begynder at visne, mindskes
Vandingen lidt efter lidt. Knoldene overvintres
tørt og varmt under Stilladset i Varmhuset.
C. formeres ved Deling af Knoldene.
<i>L. H.</i>
</chapter>

<chapter name="Calafat">
<b>Calafat</b> [ell. -↱fat?], <sp>Calafatu</sp>, <sp>Kalafat</sp>,
By i Kongeriget Rumænien, Valakiet, ligger
ved Donaus venstre Bred 664 m o. H., lige over
for Vidin. (1900) 7126 Indb. C. var i 14. Aarh.
en genuesisk Koloni og en vigtig Donau-Havn.
Ved C. fandt der Kampe Sted 1854 og 1877.
<i>H. P. S.</i>
</chapter>

<chapter name="Calagurris">
<b>Calagurris,</b> i Oldtiden en By i Spanien ved
Iber-Floden, blev navnkundig ved sit tapre
Forsvar, da den belejredes af Legaten Afranius
under den sertorianske Krig; den overgav sig
først, da man af Hungersnød havde spist baade
Kvinder og Børn (72 f. Kr.). Som rom.
Municipium førte C. Tilnavnet <sp>Nassica</sp>; her fødtes
Quintilian. Nu <sp>Calahorra</sp>.
<i>Kr. E.</i>
</chapter>

<chapter name="Calahonda (se Motril)">
<b>Calahonda</b> [kala↱ånda], se <sp>Motril</sp>.
</chapter>

<chapter name="Calahorra">
<b>Calahorra</b> [kala↱år.a], By i det nordlige
Spanien, Prov. Logroño, ligger 20 km SØ. f.
Logroño ved Cidacos. (1900) 9475 Indb. C. har
en gl Domkirke. C. er Oldtidens <i>Calagurris
Nassica</i>.
<i>H. P. S.</i>
</chapter>

<chapter name="Calais (By i Frankrig)">
<b>Calais</b> [ka↱læ], By i det nordvestlige Frankrig,
Dept Pas-de-Calais, Arrondissement Boulogne,
ligger ved det smalleste Sted af Kanalen,
Strædet ved C., Pas-de-Calais (s. d.) 37 km fra
Dover, ved Mundingen af Canal de C. og ved fl.
Linier af Nordbanen, deriblandt
Paris—Boulogne-C., og har (1911) 72322 Indb. Det gl. C., som
har snævre Gader og mange gl. Bygninger,
ligger paa en Ø, omgivet af Canal de C. og
Havnebassinerne, der skiller den fra den store
industrielle, moderne udseende Forstad
St.-Pierre-lès-C. (indtil 1885 en selvstændig Kommune).
Murene, der omgav den gl. By, er demolerede,

<img>Situationsplan af Calais.</img>
