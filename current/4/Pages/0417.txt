finder Ligevægt paa de to afrundede
Sædebensknuder, »som en Gyngehest paa sine Gænger«.
Sæde- og Skambenet omslutter tilsammen en af
en Senehinde næsten ganske lukket Aabning,
<i>foramen obturatorium</i>. Paa det Sted, hvor alle
Bækkenbenets 3 Knogler støder sammen, bærer
B.'s Yderflade <sp>Hofteskaalen</sp> (se <sp>Hofte</sp>).
— B.'s Hulhed deles i en øvre og en nedre Del
ved en fremspringende afrundet Liste,
<sp>Bækkenlisten</sp>, <i>linea innominata</i> ell. <i>l. arcuata</i>,
der fra Krydsbenets fortil mest fremspringende
Parti, <i>promontorium</i>, — Jordemødrenes
»Krydsbenets Forhøjning« — løber skraat nedad og
fremefter langs B.'s Sidevæg og ender i
Skambenets øverste Rand. Partiet ovenfor denne Liste
kaldes <sp>det store B.</sp> og dannes navnlig af
Hoftebenenes skraat opad vendende, let
udhulede Inderflader
(<sp>Hoftebensgruberne</sp>, <i>fossæ iliacæ</i>), der tilsammen danner som
en bred, flad Skaal, der opadtil fortsætter sig i
Bughulen, hvis Bund den ligefrem danner ud
til begge Sider, medens den i Midten nedadtil
gaar over i <sp>det lille B.</sp> Dette begynder
opadtil med den af Bækkenlisten omsluttede
Aabning, <sp>Bækkenindgangen</sp> ell. B.'s
øverste <sp>Aabning</sp>, og fortsætter sig som en nedad
noget snævrere Tragt, der er krummet med
Konkaviteten fortil, Konveksiteten bagtil,
svarende til Krydsbenets udhulede Forflade.
Nedadtil ender det lille B. med
<sp>Bækkenudgangen</sp> ell. <sp>B.'s nederste Aabning</sp>, i Højde
med nederste Halehvirvel og nederste Del af
Symfysen. Det indeslutter hos begge Køn en Del
af Tarmene, Urinblæren og Endetarmen, samt
afgiver Passage for talrige Kar og Nerver til
Underlemmerne; hos Manden findes her
desuden Blærehalskirtlen, Sædblærerne og et
Stykke af Sædlederne, hos Kvinden Livmoderen
(undtagen i den senere Del af Svangerskabet,
hvor den er skudt højere op i Underlivet) med
Æglederne og Æggestokkene samt Moderskeden.
De nævnte Organer er til Dels beklædte med
Bughinden, idet Bughulen fortsætter sig
temmelig langt ned i det lille B., men nedadtil
afgrænses ved <sp>Bækkenbunden</sp>, der navnlig
dannes af forsk. paa tværs ovenfor
Bækkenudgangen udspændte Muskler og Senehinder.
Partiet ndf. Bækkenbunden er <sp>Mellemkødet</sp>,
<i>perineum</i>, der i øvrigt ofte regnes med til
Bækkenbunden. — B.'s Form er forsk. hos Mand og
Kvinde (se iøvrigt <sp>Kønskarakterer</sp>), idet
det hos sidstnævnte er bredere og lavere, det
lille B. i Overensstemmelse hermed kortere og
videre, Halebenet mere bevægelig forbundet
med Krydsbenet og Vinklen mellem de to
Skambens nederste Rande stumpere, alt
sammen Forhold, der letter Fostrets Passage
gennem B. under Fødslen; den større ell. mindre
Lethed, hvormed denne foregaar, afhænger bl.
a. af B.'s indre Tværmaal; de i praktisk
Henseende vigtigste af disse er <i>conjugata vera</i>,
Afstanden fra Promontorium til Symfysens
øverste Rand, og Diagonalconjugaten, fra
<i>Promontorium</i> til Symfysens nederste Rand (se
<sp>Bækkenmaaling</sp>).

Hos de øvrige Pattedyr er B. bygget efter
samme Plan som hos Mennesket, om end det
aldrig naar den mægtige Udvikling, navnlig i
Bredden, som er betinget, foruden af
Menneskefostrets forholdsvis meget store Hoved, af
den oprejste Gang. B.'s Udvikling staar nemlig
i det hele i Forhold til Udviklingen af
Baglemmerne, og hvor disse mangler (Hvalerne), er
det kun repræsenteret ved et Par smaa
Knogler uden Forbindelse med Hvirvelsøjlen. Hos de
lavest staaende Pattedyr (Pungdyr og
Monotremer) bærer det fortil to <sp>Pungben</sp> (<i>ossa
marsupialia</i>), der maaske har deres Sidestykke i
visse Padders <i>cartilago epipubis</i>. Hos mange

<img>Fig. 2 Bækken halveret i Midtlinien, set indvendig
fra. 1 Skamfugen. 2 <i>Promontorium</i>. 3 Halebenet. 4
Ileosakralledet. 5, 7, Indskæringer i Sædebenet. 6
Sædebensknoppen. 8 Sædebensknuden
(Sædebensknorten). 10 Skambensknoppen. 11 Bækkenlisten. 12
<i>Spina ilei anterior inferior</i>. 13 <i>Spina ilei anterior
superior</i>. 14 Hoftebenskammen. 15 4. Lændehvirvel.</img>

<img>Fig. 3. Bækken halveret som Fig. 2, skematisk,
<i>p</i> <i>Promontorium</i>. <i>ps</i> <i>Conjugata vera</i>. <i>pa</i>
Diagonalconjugaten.</img>
