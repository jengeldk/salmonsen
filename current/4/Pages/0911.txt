Produktion fortjener især at nævnes: »Kvinderne
hos Mickiewicz, Słowacki og Krasiński« (1873),
»Vore Romanforfattere« (1886), »De sidste 16
Aars polske Litt. i Grundrids« (1881), »Polske
Forfatterinder i det 19. Aarh.« (1885), »Adam
Mickiewicz« (1885), »Jósef Kraszewski« (1888),
»Studier og Skitser vedrørende den polske Litt.'s
Historie«, I—II (1886) og »Den polske Litt.'s
Historie« I—V (1900). En stor Mængde af hans
Afh. findes trykte i Tidsskriftet »Ateneum«, hvis
Redaktør han blev 1880. (<sp>Litt.</sp>: En kort
Biografi af <sp>Wlad. Prokesch</sp>, »Piotr
Chmielowski« [Krakov 1892]).
<i>(St. R.). H. C-e.</i>
</chapter>

<chapter name="Chnubis (se Chnum)">
<b>Chnubis</b> [↱кnu-], se <sp>Chnum</sp>.
</chapter>

<chapter name="Chnum">
<b>Chnum</b> [↱кnum] (<sp>Khnum</sp>), oldægyptisk Gud,
af Grækerne kaldet Chnumis, Chnubis ell. Knufis,
ubetonet Knef. Vædderen var hans hellige Dyr,
hvorfor han i Reglen fremstilles i
Menneskeskikkelse med Vædderhoved.
Hornene er ligeudstrakte og
snoede, medens Guden Amon's
Horn er omdrejede nedad.
Hovedstedet for Dyrkelsen af
C. var Egnen ved Nilens
Katarakt, bl. a. paa Øen
Elefantine. Ved Siden af ham
dyrkedes to Gudinder, Anuke
og Sati. C. nød ogsaa stor
Anseelse i andre Egne af
Ægypten, bl. a. i
Mellem-Ægypten. C. er en af
Ægypternes Skaber-Guder. I det
ægyptiske Æventyr »De to
Brødre« skaber C. en Kvinde.
C. synes at have beholdt sin
Anseelse langt ned i Tiden,
længere end mange andre
Guder. Statuetter af C. er
sjældne. Den største, der kendes,
findes i Ny-Carlsberg Glypt.; men Statuetten har
opr. været bestemt til at være et Billede af en
anden Gud, Seth, og da denne faldt i Unaade
hos Ægypterne, synes Statuetten at være kastet
til Side og siden at være fundet og omdannet til
Billede af C. (<sp>Litt.</sp>: <sp>Legrain</sp>, <i>Une statue
du dieu Set</i> i <i>Recueil de travaux rel à l'Arch.
Égypt. et Assyr.</i> XVI [Paris 1894]; <i>Vald.
Schmidt</i>, <i>Choix de Monuments de la
Glyptothèque Ny Carlsberg I</i> [Kbhvn 1906] og <i>La
Glyptothèque Ny Carlsberg</i>, Pl. 198 [udg. i
München af F. Bruckmann]).
<i>V. S.</i>

<img>Chnum.</img>
</chapter>

<chapter name="Chnumis (se Chnum)">
<b>Chnumis</b> [↱кnu-], se <sp>Chnum</sp>.
</chapter>

<chapter name="Choanæ">
<b>Choanæ</b> [ko-], de bageste Næsebor, se <sp>Næse</sp>.
</chapter>

<chapter name="Choaspes (se Kercha)">
<b>Choaspes</b> [ko-], se <sp>Kercha</sp>.
</chapter>

<chapter name="Choc (i Neurologien)">
<b>Choc</b> [sjåk, fr. ∫åk] kaldes i Neurologien en
stærk og pludselig Paavirkning af Nervesystemet
ell. Dele af dette. En særlig Bet. har v.
Monakow tillagt den C.-Virkning, som fra en Læsion
af en Del af Centralnervesystemet breder sig til
andre (se <sp>Diaschisisteori</sp>).
<i>K. H. K.</i>
</chapter>

<chapter name="Choc (Sammenstød)">
<b>Choc</b> [sjåk, fr. ∫åk] er en i Danmark forældet
Benævnelse for Sammenstødet med
Modstanderen under Rytteriets Angreb til Hest med blanke
Vaaben. Ordet brugtes dog ofte i Flæng med
Attake.
<i>(C. G. B.). O. P.</i>
</chapter>

<chapter name="Choctaw (se Chickasaw)">
<b>Choctaw</b> [↱t∫åktå], se <sp>Chickasaw</sp>.
</chapter>

<chapter name="Choczim (se Chotin)">
<b>Choczim</b> [↱кåt∫im], se <sp>Chotin</sp>.
</chapter>

<chapter name="Chodkiewicz, Jan Karol">
<b>Chodkiewicz</b> [кåt↱kjævit∫], <sp>Jan Karol</sp>,
polsk Feltherre, f. omtr. 1560 i Litauen, d. 24.
September 1621 i Chocim i Podolien. Han deltog
under Hetmanen Zamoyski i Felttogene i
Valakiet og mod Kosakkerne, sattes 1602 til Fører
for den polske Hær i Lifland mod Svenskerne,
som han besejrede ved Reval, Dorpat og
Weissenstein, blev Storhetman i Litauen og slog
Karl IX afgørende ved Kirchholm. Trods den
Uro, der rejste sig bl. hans Tropper, fordi der
ikke udbetaltes dem Sold, søgte han dog at
fortsætte Kampen, men sluttede 1611
Vaabenstilstand med Svenskerne. For at understøtte
den af Polakkerne 1610 som Zar indsatte falske
Demetrius fik C. Overkommandoen mod Russerne.
Han havde kun svage Kræfter til sin Raadighed
og maatte rømme Moskva, men det lykkedes
ham ved sin Dygtighed at redde den polske
Hær fra Undergang. 1617 rykkede han igen
mod Russerne, kæmpede dygtigt, men med
vekslende Held, indtil han fik Undsætning og
sejrede. C.'s sidste Felttog var mod Tyrkerne.
Han kæmpede her med betydelig Overmagt,
som han modstod med særdeles Dygtighed ved
Chocina. C. døde imidlertid inden Afslutningen
af Kampen, der endte med Sejr for Polakkerne
under Lubomirski. (<sp>Litt.</sp>: <sp>Narus Zewicz</sp>,
»Jan Karol C.'s Levned« [Krakov 1858]).
<i>B. P. B.</i>
</chapter>

<chapter name="Chodowiecki, Daniel Nikolaus">
<b>Chodowiecki</b> [кodovi↱ætski.], <sp>Daniel
Nikolaus</sp>, tysk Maler, Tegner og Raderer, f. i
Danzig 1726, d. i Berlin 7. Febr 1801. C.'s første
kunstneriske Arbejder var smaa
Akvarelminiaturer paa
Pergament til
Daaser o. l. for
hans Onkels
Isenkramforretning i
Berlin, hvor han
stod i
Købmandslære.
Efter nogen
Uddannelse i
Emailmaleri
under Haid
drev han det
vidt i fine
Emailsager og
Miniaturer
(med
Boucherske o. a.
Rokokomotiver),
der fandt villig
Afsætning. Vejledet i Malerkunst af B. Rode
udførte han en Del lidet originale og koloristisk ret
svage Konversationsstykker i Watteau'sk Maner:
<i>Les Adieux de Calas à sa famille</i> (1767, Kaiser
Friedr. Mus. i Berlin) af Greuze'sk
Sentimentalitet gjorde stor Lykke; i Familiegrupper o. l.
fik han Lejlighed til den intime og skarpe
Iagttagelse, der er hans herskende Evne i hans
mangfoldige Blyantsstudier og Raderinger (i alt
over 2000 Raderinger). 1758 sendte han sine
første Raderinger ud; han viser sig her som en
dygtig Efterligner af fr. Genrekunst: Eisen,
Moreau etc.; han illustrerede Masser for de saa
populære tyske Taschenkalendere: Suiterne til
»Minna v. Barnhelm« (1769), Sterne's »Rejse«,

<img>D. N. Chodowiecki.</img>
