Skifter (<sp>Kleinpflaster</sp>) har C.-Brolægning
efter Indførelsen af maskinslaaede Sten vundet
stor Udbredelse som holdbar og nogenlunde
støvfri Befæstelse for Landeveje og Gader i
mindre Byer.
<i>A. L-n.</i>
</chapter>

<chapter name="Chausson, Ernest">
<b>Chausson</b> [∫o↱sǡ], <sp>Ernest</sp>, fransk Musiker
(1855—99), var Elev særlig af C. Franck og
levede ene for sin Kompositionsvirksomhed; han
skabte sig et Navn som Instrumentalkomponist,
der ivrig sluttede sig til den moderne Retning
i nyere fr. Musik. Han efterlod sig en Symfoni,
nogle symfoniske Digtninge, en Klaverkoncert,
en Klaverkvintet (med koncerterende
Soloviolin), en Strygekvartet og dram. Musik.
<i>W. B.</i>
</chapter>

<chapter name="Chautauqua">
<b>Chautauqua</b> [∫å.↱tå.kw<sub>a</sub>], By i U. S. A., Stat
New York, ligger 466 km VSV. f. Albany paa
den vestlige Side af den 28 km lange, 2—5
km brede Lake C., der ligger 394 m o. H. og
224 m over Erie-Søens Vandspejl. Byen C., der
har (1911) 3600 Indb., er bekendt som
Udgangspunkt for <i>University Extension</i> Bevægelsen, der
gaar ud paa gennem Foredragsrækker at bringe
videnskabelig Kundskab og Universitetsdannelse
ud til Folket.
<i>H. P. S.</i>
</chapter>

<chapter name="Chautauqua-Søen">
<b>Chautauqua-Søen</b> [∫å.↱tå.kw<sub>a</sub>-], <sp>Lake
Chautan</sp>, Indsø i U. S. A., Stat New York, ligger
10 km S. f. Lake Erie, 224 m over denne Sø
og 394 m o. H. C., der er 28 km lang og 2—5
km bred, befares af Dampere.
<i>H. P. S.</i>
</chapter>

<chapter name="Chauveau, Evrard og René">
<b>Chauveau</b> [∫o↱vo], <sp>Evrard</sp> og <sp>René</sp>, to
fr. Kunstnere, som virkede i længere Tid i
Sverige, Sønner af den meget produktive
Kobberstikker François C. (1613—76). <sp>Evrard</sp>
(1660—1739) var Maler; han var 1696—1703
sysselsat i Sthlm, særlig med Udsmykning af
Drottningholm Slot (bl. a. Loftsbilledet
»Pandoras Fødsel«). <sp>René</sp> (1663—1722),
Billedhugger, blev indkaldt til Sverige 1693, ledede her
store dekorative Arbejder i Sthlm's Slots
Nordparti og skabte Mausoleet (Riddarholmskirken)
for Karl XI's Gemalinde. Ligesom Broderen
arbejdede han ogsaa i det Tessin'ske Palais, det
puv. Overstatholderhus; 1700 vendte han over
Berlin tilbage til Paris.
<i>A. Hk.</i>
</chapter>

<chapter name="Chauveau-Lagarde, Claude François">
<b>Chauveau-Lagarde</b> [∫o↱vo-la↱gard], <sp>Claude
François</sp>, fr. Advokat (1756—1841), gjorde
hurtig Karriere ved sin Lærdom og
Veltalenhed og var Advokat ved Parlamentet i Paris,
da Revolutionen udbrød. Han sluttede sig først
til denne, men skræmmedes hurtig bort. I
Rædselstiden førte C. celebre Sager for
Revolutionstribunalet. Han talte saaledes for General
Miranda, hvis Liv det lykkedes ham at frelse, for
sin Barndomsven Brissot, for Charlotte Corday,
Ludvig XVI's Søster Elisabeth og for Marie
Antoinette. Hans Forsvar for alle disse af
Magthaverne forhadte Personer bevirkede, at han
anklagedes som Fjende af Folket; han sad
længe fængslet, men Katastrofen 9. Thermidor
frelste hans Liv. Napoleon gjorde ham 1806 til
Statsraadsadvokat, Ludvig XVIII adlede ham.
Efter den anden Restauration forsvarede han
med Kraft, men forgæves, den tapre og
patriotiske General Bonnaire. 17. Maj 1828 blev C.
Medlem af Kassationsretten. Foruden et
Forsvarsskrift for Bonnaire skrev han <i>Note
historique sur le proces de Marie Antoinette et de
Mme Elisabeth</i> (1816).
<i>(F. J. M.). P. L. M.</i>
</chapter>

<chapter name="Chauvel, Théophile Narcisse">
<b>Chauvel</b> [∫o↱væl], <sp>Théophile Narcisse</sp>,
fr. Maler, Raderer og Litograf, f. i Paris 1831,
d. smst. 1909. C., Elev af Aligny, begyndte som
Maler og udstillede Landskaber paa Salonen
lige til 1876. Men den grafiske Kunst fangede
tidlig hans Hovedinteresse, en Tid særlig
Litografien. Først udstillede han
Original-Litografier og Raderinger. Var disse udmærkede, blev
dog hans Reproduktionsstik bedre. Hans
Gengivelser efter Barbison-Skolens Malere:
Daubigny etc. (særlig Raderingerne) staar
uovertrufne i Finhed og Troskab. (<sp>Litt.</sp>: <sp>L.
Delteil</sp>, <i>C., Catalogue rais</i>. [Paris 1900]).
<i>A. Hk.</i>
</chapter>

<chapter name="Chauvelin, Bernard François, Marquis de">
<b>Chauvelin</b> [∫o↱vlǣ], <sp>Bernard François</sp>,
Marquis de, fr. Statsmand (1766—1832), var ved
Revolutionens Udbrud 1789 Ludvig XVI's
Garderobemester, men sluttede sig desuagtet til den
Del af Adelen, der vilde gøre Trediestand
Indrømmelser og bringe Ofre. Snart efter slog han
ind paa den diplomatiske Vej og blev sendt til
London for, sammen med Talleyrand, at formaa
England til Neutralitet under den alm. Krig,
der var ved at bryde ud. C. blev her behandlet
med Kulde og Mistænksomhed, og det blev
værre, da han maatte notificere det eng. Hof
Katastrofen 10. Aug. og Ludvig XVI's Fængsling.
Efter Ludvig XVI's Henrettelse bød det eng.
Kabinet ham at forlade Landet. Han blev nu
sendt som Gesandt til Firenze, men da den eng.
Flaade truede med at bombardere Livorno, hvis
han ikke blev udvist, maatte han drage hjem. I
Paris blev han fængslet som Aristokrat, men
Robespierre's Fald frelste hans Liv. Efter 18.
Brumaire kom han ind i Tribunalet og blev
siden Præfekt i Dept Lys (Brügge). Under
Kejserdømmet blev han Medlem af Statsraadet,
Generalintendant i Katalonien og Greve. I sine
adm. Stillinger viste han stor Dygtighed. Efter
Napoleon's Fald blev C., trods sin Fortid, af
Ludvig XVIII udnævnt til Æres-Statsraad.
1816—24 og 1827—29 var han Medlem af
Deputeretkamret og kæmpede som en af Venstres ledende
Mænd utrættelig mod Ultra-Royalisterne.
Navnlig hans Forsvar for Pressefriheden gjorde ham
meget populær.
<i>(F. J. M.). P. L. M.</i>
</chapter>

<chapter name="Chauvenet, William">
<b>Chauvenet</b> [∫ov<sub>ə</sub>↱net?], <sp>William</sp>, amer.
Matematiker og Astronom, f. 24. Maj 1820 i
Milford, d. 13. Decbr 1870 i St Paul. C. var en Tid
Prof. i Matematik ved <i>Naval Asylum</i> i
Filadelfia, senere ved <i>Naval Academy</i> i Annapolis (Md.)
og blev 1859 Prof. i Matematik og Astronomi
ved Washington Univ. i St Louis (Mo.). Foruden
talrige Afh. i amer. mat. og astron. Tidsskr har
han skrevet <i>Manual of spherical and practical
astronomy</i> (1863, 5. Udgave 1887).
<i>J. Fr. S.</i>
</chapter>

<chapter name="Chauvin, Pierre Athanase">
<b>Chauvin</b> [∫o↱vǣ], <sp>Pierre Athanase</sp>, fr.
Maler (1774—1832). Af denne nu ret ukendte
Kunstner, der var Elev af Valenciennes og
virkede i Rom (fra 1804), ejer Thorvaldsen's Mus.
fl. ypperlige Værker, saaledes »Parti af Villa
d'Estes Have i Tivoli« (1811) og »Grotta Ferrata
ved Albanerbjergene« (s. A.), endvidere »Fra
Villa Falconieris Have i Frascati« (1810). Han
er ogsaa repræsenteret i Fontainebleau-Slottet,
St Cloud, Kria Mus. m. v.
<i>A. Hk.</i>
</chapter>

<chapter name="Chauvinisme">
<b>Chauvinisme</b> [sjo-] (fr.), yderliggaaende
Nationalfølelse, blind Beundring for Fædrelandets
Ære, især dets milit. Storhed. Ordet er fr. og
