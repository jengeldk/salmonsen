<chapter name="Caffarelli, Auguste og Louis Marie Joseph Maximilien">
<b>Caffarelli</b> [-↱ræl.i], 1) <sp>Auguste</sp>, fr.
General (1766—1849), var 1806—10 Krigsminister i
Kongeriget Italien og udmærkede sig senere i
Kampen mod den sp. Opstand. Efter
Julirevolutionen blev han Pair af Frankrig.

2) <sp>Louis Marie Joseph Maximilien</sp>
(1756—99), fr. General, ovenn.'s Broder. C., der
var Ingeniørofficer, protesterede mod 10. Aug.
(Tronens Fald), blev afskediget og senere holdt
fængslet i 16 Maaneder. 1795 optoges han atter
i Hæren, udmærkede sig under Marceau mod
Østerrigerne, men ved Nahe-Floden mistede han
sit venstre Ben. Som Invalid levede han nu
nogen Tid i Paris, sysselsat med Studium, skrev
om den offentlige Undervisning og om forsk.
Grene af Administrationen og blev Medlem af
Instituttet. Da Bonaparte drog til Ægypten,
medtog han C. som Chef for Ingeniørerne (Septbr
1798). I denne Egenskab tjente han med
Udmærkelse og ydede Ekspeditionen vigtige
Tjenester; hans Soldater bar deres »gamle General
Træben« paa Hænderne. For St Jean d'Acre fik
han en Kugle i venstre Arm og døde efter en
Amputation. Bonaparte rejste den ædle Helt et
storladent Gravmæle uden for Byen.
<i>(F. J. M.). P. L. M.</i>
</chapter>

<chapter name="Caffarelli, Gaetano Majorano">
<b>Caffarelli</b> [-↱ræl.i], egl. <sp>Gaetano
Majorano</sp>, ital. Kastratsanger (1703—83). B. blev
opdaget og uddannet af den ital. Komponist
<sp>Cafaro</sp>, til Ære for hvem han kaldte sig C.
Senere sendte Cafaro ham til Porpora (s. d.),
hvem han efter 5 Aars Forløb forlod som
Sanger af første Rang. Efter at have fejret store
Triumfer i Italien gik han 1737 til London, hvor
han dog ikke gjorde stor Lykke; desto mere
Begejstring vakte han senere igen i Italien,
Wien og Paris. C. var meget gerrig og samlede
sig en meget stor Formue, for hvilken han købte
Hertugdømmet Santo Dorato, hvorefter han
ogsaa førte Titlen Duca.
<i>S. L.</i>
</chapter>

<chapter name="Caffi, Ippolito">
<b>Caffi,</b> <sp>Ippolito,</sp> Cavaliere, ital. Maler
(1809—66), blev uddannet paa Venedigs
Akademi, virkede derefter i Rom, hvor han var
sysselsat som Tegnelærer, gengav en Række
antikke Arkitekturværker, udgav et Skrift om
Perspektiv, var i de flg. Aar paa Udenlandsrejser,
1843 i Grækenland og Levanten, stadig flittigt
tegnende og malende, maatte 1849 flygte fra
Venedig som Deltager i Revolutionen og slog
sig ned i Piemont. Hans figurrige Billeder med
den kraftige Lysvirkning vandt megen
Paaskønnelse; især var dette Tilfældet med hans
berømte, senere af Kunstneren mangfoldige
Gange gentagne »Karnevalsoptrin paa
Piacettaen i Venedig« (1846). Andre bekendte Værker
er: »Panorama af Rom«, »Sues-Landtangen« og
»Pius IX velsignende«. I Krigen 1866 var han
om Bord paa Krigsskibet »Re d'Italia« for at
optage Studier til Søslagbilleder, men gik
under med dette i Søslaget ved Lissa. I
Thorvaldsen's Mus. findes hans »Moccoli-Aftenen i Rom«
(1834) og »Fyrværkeriet La Girandola paa
Paaskefesten i Rom«; <i>Via della Corso a Roma</i>
indkøbtes 1908 til Gall. Nation. Moderna i Rom.
<i>A. Hk.</i>
</chapter>

<chapter name="Caffieri">
<b>Caffieri</b> [ka↱f.<sub>i</sub>æri], fr. Kunstnerfamilie af
ital. Herkomst. <sp>Philippe C.</sp> den Æ. (d. 1716),
hvis Fader var pavelig Ingeniør, indkaldtes 1660
af Mazarin, blev fr. Borger og arbejdede under
Lebrun som Dekorationsbilledhugger i Ludvig
XIV's Slotte (bl. a. Døre i Versailles' <i>grands
appartements</i>) og senere for Marinen. — Af
hans talrige Sønner vandt <sp>Jacques C.</sp>, f. i
Paris 1678, d. smst. 1755, størst Ry; han var
Billedhugger og Bronzestøber, arbejdede
ligesom Faderen for de kgl. Slotte og leverede
Lysestager, Kamingarniturer, Spejlrammer og
andet Kunsthaandværk; i Versailles findes et af
hans Hovedværker, et 1753 fuldendt Ur; i
Wallace-Collection i London staar en signeret
Kommode. Hans Møbler med de uforligneligt fine,
snart matte, snart polerede Bronzeornamenter
er paavirkede af Meissonnier o. a.
Rokokokunstnere, men præges i al deres Rigdom af fr.
Maadehold og Smag. — Jacques' Søn,
<sp>Philippe C.</sp> den Y., f. i Paris 1714, d. smst. 1774,
deltog i Faderens Arbejde, fortsatte hans
Virksomhed og fastholdt længe Rokokostilen. En anden
Søn, <sp>Jean-Jacques C.</sp>, f. i Paris 1725, d.
smst. 1792, blev Billedstøber og Billedhugger,
har udført Statuer af Corneille og Molière og en
Række Forfatter- og Skuespillerbuster,
hvoriblandt den Voltaire-Buste, som kronedes 1778.
I sin Interesse for nøjagtig Portrætlighed er
han Houdon's Forgænger. (<sp>Litt.</sp>: <sp>I.
Guiffrey</sp>, <i>Les Caffieri</i> [Paris 1877]).
<i>C. A. J.</i>
</chapter>

<chapter name="Cafiz">
<b>Cafiz,</b> tunesisk Kornmaal fra 496—640 l.
</chapter>

<chapter name="Cafusos (d. s. s. Cafuzos)">
<b>Cafusos,</b> d. s. s. <sp>Cafuzos</sp>.
</chapter>

<chapter name="Cafuzos">
<b>Cafuzos</b> (af det portug. <i>capuz</i>, en Hætte)
kaldes det blandede Afkom af bras. Indianere og
Negre, der i fys. Henseende udmærker sig ved
en særegen fyldig Haarvækst, hvoraf Navnet,
Haaret er grovt og let kruset som Følge af dets
ejendommelige Form hos de to Stamracer.
<i>S. H.</i>
</chapter>

<chapter name="Cagli">
<b>Cagli</b> [↱kal<sub>j</sub>i], By i Mellemitalien, Prov.
Pesaro e Urbino, ligger 28 km S. f. Urbino ved
Burano. (1911) 11679 Indb., der driver
Silkeindustri. C. er det rom. <i>Cales</i> ell. <i>Calle</i>. Byen
led meget ved et Jordskælv 1781.
<i>H. P. S.</i>
</chapter>

<chapter name="Cagliari">
<b>Cagliari</b> [ka↱l<sub>j</sub>iari], Prov. i Kongeriget
Italien, omfatter den sydlige Halvdel af Øen
Sardinien (s. d.) og har et Areal paa 13431 km<sup>2</sup>
med (1911) 527109 Indb. ell. 39 pr km<sup>2</sup>. Prov.
deles i 4 Kredse C., Iglesias, Lanusei og Oristano.

Prov.'s <sp>Hovedstad</sp> C. ligger paa
Sardiniens Sydkyst ved <sp>Golfo di C.</sp> og ved
Mundingen af den lille Flod Mulaggia. (1911) 60101
Indb. C. ligger mellem to Strandsøer, af hvilke
den vestlige er den store Stagno di C., og er
anlagt amfiteatralsk op ad en Høj, paa hvis Top
det gl. Citadel ligger. Omkr. dette findes den
ældre Staddel, medens de nyere Kvarterer
strækker sig ned mod Kysten, hvor navnlig
fremhæves Kvarteret Marina. Bl. Byens
monumentale Bygningsværker nævnes det kgl. Slot, Univ.,
Raadhuset samt Domkirken, der stammer fra
Beg. af 14. Aarh. B. er Sæde for Prov.'s
Administration, en Appellations- og en
Handelsdomstol, Øens Militærkommando samt en
Ærkebiskop og har foruden sit 1596 oprettede Univ.
et biskoppeligt Seminarium, et Lyceum, fl.
Gymnasier, et offentligt Bibliotek, et geol. Museum
og et Oldsagsmuseum. Byen driver en Del
Industri og Handel; der udføres Korn, Hør, Vin,
Ost og Salt og indføres navnlig Træ. — C.,
Romernes <i>Caralis</i>, skal være grundlagt af
