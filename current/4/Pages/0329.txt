meget søgte, og saa vidt naaede hans Ry som
Orgelspiller, at Sebastian Bach som ungt
Menneske vandrede paa sin Fod den lange Vej fra
Thüringen til Lübeck for at studere hos B. Af
hans Orgel-Kompositioner, navnlig de i fri Form,
lyser os en ejendommelig og interessant
Personlighed i Møde, rig baade paa Fantasi og paa
Lærdom. Uden Tvivl er B. en af de betydeligste
Orgelkomponister fra Tiden før Bach. Først den
nyere Bach-Forskning har stillet B. i det fulde
Lys (Udg. af B.'s Orgel-Kompositioner ved Ph.
Spitta, 2 Bd, Berlin 1875), og man har med
Rette gjort opmærksom paa det vemodig-bløde
Træk i hans Musik som en dansk
Ejendommelighed. I hans Levetid udkom i Trykken 9 Bd
af den nævnte »Abendmusik«, desuden forsk.
Vokalværker, Sonater for to Violiner og Gamba,
7 Klaver-Suiter, »worinne die Natur und
Eigenschaft der 7 Planeten abgebildet werden« etc.
(se Moller's <i>Cimbria litterata</i>, Bd II). Bl. B.'s
talrige Orgel-Elever maa nævnes Slesvigeren
N. Bruhns. (<sp>Litt.</sp>: <sp>Philipp Spitta</sp>, »Joh.
Seb. Bach« I; <sp>André Pirro</sp>, <i>Dietrich B.</i>
[Paris 1913]).
<i>A. H.</i>
</chapter>

<chapter name="Buxton">
<b>Buxton</b> [↱băkst<sub>ə</sub>n], yndet Badested i
Mellemengland, Derbyshire, ligger meget smukt i
Peak-Bjergene og ved Wyes Kilder, 335 m o.
H., med c. 10000 Indb. Den har indifferente
Kilder paa 28°, som benyttes til Bade enten af
denne Temp. ell. yderligere opvarmet. Der er
udmærkede Badeanstalter, som ogsaa er aabne
om Vinteren, men den egl. Sæson er
April—Septbr. Badene anvendes mest mod
reumatiske og neuralgiske Lidelser. Badene var
allerede kendte paa Romernes Tid, og der findes
forsk. Levninger af rom. Veje og Bade; nu er
der aarlig c. 6000 Gæster. Raadhuset er bygget
1888—89 til Minde om Dronning Victoria's
Jubilæum.
<i>E. F.</i>
</chapter>

<chapter name="Buxton, Sydney Charles">
<b>Buxton</b> [↱băkst<sub>ə</sub>n], <sp>Sydney Charles</sp>,
eng. Politiker, f. 1853. Medlem af Underhuset
siden 1883. B. hørte til de ledende Liberale, var
1892—95 Understatssekretær for Kolonierne,
1905—10 Generalpostmester og 1910—14
Handelsminister. Han har særlig interesseret sig for
Opdragelses- og sociale Spørgsmaal, var
1882—84 Leder af <i>Irish emigrationfund</i>, som
understøttede udvandrede irske Familier, og bidrog
1889 væsentlig til Bilæggelsen af den store
Dokarbejderstrejke. 1891 foreslog han i Underhuset
den bekendte <i>fair wages resolution</i> om
Fagforeningslønninger ved Statens Arbejder. B. har
bl. a. udg. <i>Handbook to political questions of
the day</i> (1880, 11. Opl. 1903), <i>Finance and
politics, an historical study 1783—1885</i> (1888) og <i>Mr.
Gladstone as Chancellor of the exchequer</i> (1901).
<i>E. E.</i>
</chapter>

<chapter name="Buxton, Sydney Charles, Sir Thomas Fowell">
<b>Buxton</b> [↱băkst<sub>ə</sub>n], <sp>Sir Thomas Fowell</sp>,
eng. Filantrop (1786—1845), var 1808—20
Medejer af et stort Bryggeri i London. B. blev
paavirket af sin Svigerinde, Elisabeth Fry,
grunddede Understøttelsesforeningen for Silkevævere
i Spitalfields og gav ved sit Skrift <i>Enquiry
whether crime and misery are produced or
prevented by our present system of prison
discipline</i> Stødet til Stiftelsen af Selskabet til
Forbedring af Fængselstugten. 1818—37 var B.
Medlem af Underhuset, hvor han kæmpede for
Slaveriets Ophævelse.
</chapter>

<chapter name="Buxtorf, Johann og Johann">
<b>Buxtorf,</b> 1) <sp>Johann</sp>, tysk-schweizisk
Orientalist (1564—1629), studerede foruden i
Tyskland i Genève og Basel, i hvilken sidste By han
1591 blev Prof. i Hebraisk. Han er den første bl.
Protestanterne, der drev dybtgaaende Studier
af Hebraisk og Aramaisk, og han benyttede
den rabbinske Litt., Kommentarer o. m. med et
indgaaende Kendskab, som næppe er naaet af
nogen anden protestantisk Lærd. Han udgav
1618—19 i Basel <i>Biblia Hebraica</i> med rabbinske
Noter (1.—4. Bd), 1602 <i>Manuale hebraicum et
chaldaicum</i> og 1620 <i>Tiberias seu commentarius
masoreticus</i>.

2) <sp>Johann den Yngre</sp>, tysk-schweizisk
Orientalist (1599—1664), ovenn.'s Søn og hans
Efterfølger ved Univ., udgav 1639 i Basel <i>Lexicon
chaldaicum talmudicum et rabbinicum</i>, som
hans Fader havde begyndt, og som endnu
bruges (en ny Udgave med Tillæg af Fischer
[Leipzig 1866—74, 2 Bd]), og 1632 <i>Concordantiæ
bibliorum hebraicæ</i>, der ogsaa bruges endnu
(ny Udgave af Bär [Stettin 1867]); han udgav
1629 Maimonides <i>More ha-nevochim</i> og mange
Afhandlinger. Han stred saaledes med Capellus
om de hebraiske Vokaltegns Inspiration. Sønnen
<sp>Jacob</sp> (d. 1704) og dennes Brodersøn <sp>Johann
B.</sp> (d. 1732) fulgte B. paa den hebraiske
Lærestol i Basel.
<i>J. P.</i>
</chapter>

<chapter name="Buxus">
<b>Buxus</b> L. (<sp>Buksbom</sp>), Slægt af
Buksbomfamilien, der undertiden kan blive et Træ, men
oftest er buskformet og meget grenet. De
modsatte Blade er kortstilkede, fjernervede,
stedsegrønne, tykke og læderagtige. De smaa og
uanselige Blomster er særkønnede, men sidder
sammen i tætte, hovedformede Stande i
Bladhjørnerne, Hunblomsterne i Spidsen og
Hanblomsterne i større Mængde ved Grunden. Disse har
4 Blosterblade og 4 Støvdragere (se Fig.), hine
et vekslende Antal Blosterblade (oftest 6) og 3
Frugtblade (se Fig.). Frugten er en Kapsel med
3 hornformede Udvækster (se Fig.);
Opspringningen er rumdelende. Talrige glinsende sorte
Frø. — Slægten tæller 19 Arter, hvoraf <i>Buxus
sempervirens</i> L. (<sp>Stedsegrøn B.</sp>) (siden
Midten af 17. Aarh.) er dyrket alm. i Danmark
samt hist og her langs Norges Kyster indtil
67° 56′ (Stegen Præstegaard). Den er
vildtvoksende i Sydeuropa og Nordafrika.
<i>A. M.</i>

Stedsegrøn Buksbom, med sine Varieteter,
fandt navnlig i de gl. fr. Anlæg megen
Anvendelse til Hække. Dværgformen <i>B. s. suffruticosa</i>
bruges alm. til Indfatning af Rabatter,
Figurbede o. s. v. og kan ved Klipning holdes ganske

<img>Stedsegrøn Buksbom. Hanblomst, Hunblomst og Frugt</img>
