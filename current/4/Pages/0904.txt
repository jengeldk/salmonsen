<chapter name="Chionis (se Skedenæb)">
<b>Chionis</b> [↱ki´-], se <sp>Skedenæb</sp>.
</chapter>

<chapter name="Chionodoxa">
<b>Chionodoxa</b> [ki-↱dåksa] Boiss., Slægt af
Liljefam., meget lig <i>Scilla</i>, men Blosteret har et
kort Rør og tilbagebøjede Flige. <i>C. Luciliæ</i>
Boiss. er en fra Lilleasien indført Løgvækst,
der ligner <i>Scilla bifolia</i>, men er smukkere.
Blomsterne, som er hvide med blaa Kronbladspidser,
er samlede i en klaseformet Blomsterstand. Den
blomstrer i det tidlige Foraar og egner sig
baade til Frilands- og Pottekultur. Formeres
ved Sideløg.
<i>L. H.</i>
</chapter>

<chapter name="Chios">
<b>Chios</b> [↱ki.-], 1) (<sp>Chio</sp>, <sp>Skios</sp>,
<sp>Sakyz-Adazi</sp>), gr. Ø ved Lilleasiens Vestkyst, 827 km<sup>2</sup>
med (1913) 73830 Indb., hvoraf 2000 Tyrkere,
Resten ortodokse Grækere. Øen er bjergfuld,
bestaar af palæozoiske Skifre og Sandsten,
mesozoiske Kalksten og paa Syd- og Vestkysten af
tertiære Dannelser. Det højeste Punkt er Skt
Eliasbjerget (1267 m). Der forekommer
Antimonglans, Okker og Marmor. Indbyggerne lever
væsentlig af Landbrug. Der udføres Mandler,
Oranger, Figen, Mastiks. Der indføres Korn og
Kvæg. Øens Sejlskibsflaade er ikke ubetydelig.
2) Hovedstad paa Øen C., ogsaa kaldet Kastron
ell. Kastro, ligger paa Øens Østside, 14000 Indb.,
er Sæde for en gr. Biskop. I Nærheden ligger
det berømte Kloster Nea Moni. C., som i
Oldtiden var en af de mest blomstrende ioniske
Kolonier i Lilleasien, er i nyere Tid blevet
bekendt for det frygtelige Blodbad, som Tyrkerne
anstiftede 1822 under den gr. Frihedskrig, ved
hvilket 23000 Mennesker myrdedes, 47000
solgtes som Slaver, og kun 5000 undkom. 1881
hjemsøgtes C. af et Jordskælv, ved hvilket 3600
Mennesker dræbtes. Under Balkankrigen 1912 blev
C. besat af Grækerne, til hvem Øen ved
Fredsslutningen afstodes.
<i>M. V.</i>
</chapter>

<chapter name="Chiosterpentin (se Terpentin)">
<b>Chiosterpentin</b> [↱ki.-], se <sp>Terpentin</sp>.
</chapter>

<chapter name="Chiozza (se Chioggia)">
<b>Chiozza</b> [↱k<sub>i</sub>åd.za], se <sp>Chioggia</sp>.
</chapter>

<chapter name="Chippendale, Thomas">
<b>Chippendale</b> [↱t∫ip<sub>i</sub>nde<sub>i</sub>£ ell. t∫ip<sub>ə</sub>n-], <sp>Thomas</sp>,
eng. Møbelsnedker, d. 1779, var Søn af en
Snedker i Worcester, som 1727 flyttede til London,
hvor han ogsaa selv bosatte sig; fra 1753 boede
han i St. Martins Lane. 1760 blev han Medlem
af <i>Society of Arts</i>. Hovedkilden til vor Viden
om C. er hans Værk <i>The Gentleman and Cabinet
Maker's Director</i> (1754, ny Opl. 1759 og 1762),
som indeholder 160 kobberstukne Plancher med
Møbeltegninger. Det viser os mange mærkelige
Udkast; C. har ligesom samtidige eng.
Arkitekter, Chambers og Walpole, gjort Laan hos
Kineserne, hvis Sprinkelværk han efterligner, og
forsøgt sig med gotiske Ornamenter. Men
Grundstammen i hans Bohave er sund og naturlig.
Den eng. Møbelkunst havde allerede c. 1700
udviklet praktiske og bekvemme Former,
uafhængig af Frankrig optaget hjemlige Brugstyper og
holl.-orientalske Motiver og særlig lagt Vægt
paa de eksotiske Træsorter, Palisander og
Mahogni. C. fortsatte og udviklede denne
Tradition, og selv om hans Ornamentik gerne præges
af fr. Rokoko, føjer den sig villigt efter Træets
Struktur; typisk er hans gennembrudte
Stolerygge i Modsætning til fr. Polstring. C.'s
Værksted arvedes af en Søn af s. N., og hans Stil
efterlignedes ivrigt (paa andet Opl. af <i>The
Director</i> subskriberede 132 Snedkere) ikke blot i
England, men ogsaa i Nordtyskland, i Danmark
og Norge, hvor Arven fra C.-Stilen og dens
Efterfølgere endnu mærkes i Empiretidens
Møbelhaandværk.
<i>C. A. J.</i>
</chapter>

<chapter name="Chippenham">
<b>Chippenham</b> [↱t∫ip(<sub>i</sub>)n<sub>ə</sub>m], By i Sydengland,
Wilshire, 48 km NNV. f. Salisbury, ved Avon,
over hvilken der fører en Bro paa 21 Buer, har
(1911) 5332 Indb. og Handel med Korn og Ost.
C. var allerede af Bet. under Alfred den Store.
I 16. Aarh. blev Byen et Centrum for Wiltshires
Tekstilindustri, som nu har mistet sin Bet.
<i>G. Ht.</i>
</chapter>

<chapter name="Chippewa">
<b>Chippewa</b> [↱t∫ip<sub>i</sub>wa. ell. -we<sub>i</sub>], <sp>C. River</sp>,
Flod i U. S. A., Stat Wisconsin, udspringer i
Nærheden af Lake Superior, strømmer i sydlig
Retning og udmunder efter et næsten 400 km
langt Løb i den ved en Udvidelse af Mississippi
dannede Lake Pepin.
<i>H. P. S.</i>
</chapter>

<chapter name="Chippewa Falls">
<b>Chippewa Falls</b> [↱t∫ip<sub>i</sub>wa. ell. -we<sub>i</sub>-få.£z], By i
U. S. A., Stat Wisconsin, ligger ved Chippewa
River og har store Savværker, der drives af
Floden, og stor Træhandel. (1910) 8900 Indb.
<i>H. P. S.</i>
</chapter>

<chapter name="Chippeways">
<b>Chippeways</b> [↱t∫ip<sub>i</sub>we<sub>i</sub>z], <sp>Ojibways</sp>, en
Stamme af Algonkin-Indianerne i U. S. A. og
Kanada, hvor de faldt i talrige Underafdelinger,
af hvilke fremhæves <sp>Pottowatomies</sp>, der
levede S. f. Michigansøen i Omegnen af det nuv.
Chicago, <sp>Ottawas</sp>, mellem Michigan og
Huron-Søen, <sp>Saulteaux</sp>, ved den nordøstlige
Bred af Øvre-Søen, og <sp>Missinsig</sp>, ved den
nordøstlige Ende af Ontario-Søen. I det vestlige
Kanada samt i Staterne Minnesota, Wisconsin,
Michigan og Dakota lever endnu henimod 30000
C., af hvilke de, der hører hjemme i U. S. A.,
alle er samlede i Reservationer.
<i>(C. A.). H. P. S.</i>
</chapter>

<chapter name="Chippewyans (se Chepewyans)">
<b>Chippewyans</b> [↱t∫ip<sub>i</sub>waî<sub>ə</sub>nz], se
<sp>Chepewyans</sp>.
</chapter>

<chapter name="Chipping Norton">
<b>Chipping Norton</b> [↱t∫ip<sub>i</sub>ŋ-↱nå.<sub>ə</sub>t<sub>ə</sub>n], By i
Sydengland, Grevskab Oxford, 40 km NV. f. Oxford
ved en Gren af Great Western Jernbanen, har
(1911) 3972 Indb., Industri i Uld og Handsker
og Handel med Agerbrugsprodukter.
<i>G. Ht.</i>
</chapter>

<chapter name="Chipping Wycombe (se Wycombe)">
<b>Chipping Wycombe</b> [↱t∫ip<sub>i</sub>ŋ-↱wa^ik<sub>ə</sub>m], se
<sp>Wycombe</sp>.
</chapter>

<chapter name="Chippolin">
<b>Chippolin</b> [t∫i-], Træ, bemalet med
Vand- ell. Limfarve og lakeret saaledes, at det faar et
porcelæns- ell. emailleagtigt Udseende.
<i>K. M.</i>
</chapter>

<chapter name="Chiquimula">
<b>Chiquimula</b> [t∫iki↱mula], By i den
mellemamerikanske Republik Guatemala, har c. 4000
Indb. og er Hovedstad i Dept. af s. N. I
Nærheden findes Ruiner af det ved Jordskælv
ødelagte <sp>Gammel-C.</sp>
<i>G. Ht.</i>
</chapter>

<chapter name="Chiquinquirá">
<b>Chiquinquirá</b> [t∫ikinki↱ra], By i Dept Boyaca
i Republikken Colombia, 70 km V. f.
Hovedstaden Tunja, ligger i 2650 m's Højde over Rio
Juarez og har c. 10000 Indb. I Byen opbevares
et undergørende Mariabillede, til hvilket aarlig
20—30000 Mennesker valfarter. Hvert syvende
Aar finder her en offentlig Procession Sted, i
hvilken 50000 Fremmede deltager.
<i>M. V.</i>
</chapter>

<chapter name="Chiquitos">
<b>Chiquitos</b> [t∫i↱kit<sub>å</sub>s], Indianerstamme i Bolivia,
lever omkr. Floderne Paraguays og Madeiras
Kildefloder og udgør c. 20000. C., der af
Jesuiterne er omvendt til Katolicismen, er nu
bosiddende og agerdyrkende.
<i>H. P. S.</i>
</chapter>

<chapter name="Chir-, Chlro-">
<b>Chir-, Chlro-</b> [kir-] (af gr. χείρ, Haand)
anvendes hyppig som første Del af sammensatte
Ord, hvis Bet. staar i Forbindelse med Haand.
Smlg. <sp>Kir</sp>-.
</chapter>
