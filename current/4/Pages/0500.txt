Kommunalbestyrelsen, der bestemmer, om en B.
skal oprettes, og fastsætter Børsreglementerne.
I Amsterdam udøves imidlertid den væsentligste
Ledelse af Fondsbørsen af Bestyrelsen for
»Vereeniging voor den Effektenhandel«. Der
eksisterer vel offentlig ansatte Mæglere, men de har
ikke Eneret paa Afslutning af Forretninger. —
I <sp>Belgien</sp> er siden 1868 Børsvæsenet ordnet
som et fuldstændig frit og privat Anliggende,
saaledes at de offentlige Myndigheder kun fører
et Polititilsyn.

Børsforretninger kan som ovf. bemærket enten
afsluttes pr. Kassa ell. paa Tid
(Terminsforretninger). Disse sidste har opr. udviklet sig i
Fondsforretningen og er først senere trængte
igennem i Vareforretningen.
Terminsforretningerne i Fonds afsluttes i Reglen pr. medio ell.
ultimo af den løbende Maaned. I Varehandelen
afsluttes de enten pr. en bestemt Maaned ell. pr.
fl. Maaneder, f. Eks. pr. Dobbeltmaaned (to paa
hinanden flg. Maaneder), og Valget af
Leveringstiden inden for det fastsatte Tidsrum tilkommer
Sælgeren, som efter bestemte fastsatte Regler
har at give Køberen Varsel. I øvrigt er
Vareterminshandelen paa B. ordnet paa den Maade,
at der usancemæssigt er fastsat en bestemt
typisk Kvalitet, paa Basis af hvilken enhver
Terminsforretning betragtes som afsluttet (f. Eks.
for Hvede i New York: Red Winter wheat Nr. 2;
for Kaffe i Hamburg: Santos good average o. s. v.).
Terminsforretninger lader sig derfor kun
afslutte i Varer, for hvilke det er muligt at
fastsætte saadanne Typer. Terminsforretninger kan
afsluttes med den Hensigt virkelig at modtage
ell. levere Varen; men en overordentlig stor
Mængde af dem er
<sp>Differenceforretninger</sp>, der afsluttes med den Hensigt at
dække sig (d. v. s. købe ind, hvis man har solgt,
og sælge, hvis man har købt) inden Terminens
Udløb, for derved at tjene en Prisdifference. En
Vare ell. et Papir kan blive Genstand for en
Mængde Omsætninger, idet f. Eks. B køber af A
og sælger til C, der atter sælger til D, som igen
sælger til E o. s. v. Da det vilde kræve et stort
Apparat, hvis Partiet ved den endelige
Afvikling skulde gaa gennem alle disse Hænder, er
der fl. St. indrettet <sp>Likvidationsbureauer</sp>,
til hvilke alle Parter opgiver de Forretninger,
som de har gjort, og som sørger for, at kun
første Sælger kommer til at levere til sidste
Køber, medens de andre maa indbetale ell. faar
udbetalt de Prisdifferencer, der resulterer af deres
Forretninger. Til Brug for Afviklingen fastsættes
en Likvidationskurs. En videre Udvikling af
Likvidationsbureauerne er de egentlige
<sp>Likvidationskasser</sp>, som er indrettede paa fl.
B. Likvidationskasserne er Aktieselskaber, som
paatager sig Garanti for Forretningernes
Afvikling, saaledes at Forretningerne betragtes ikke
som gjorte mellem Parterne indbyrdes, men
mellem disse og Kassen. Denne modtager altsaa
de solgte Partier og leverer de købte, ligesom
den modtager og udbetaler Købesummerne og
Differencerne. De Handlende undgaar derved
Risikoen for, at Modparten kan blive ude af
Stand til at afvikle Forretningen ell. udbetale
den eventuelle Difference. Som Sikkerhed
kræver Kassen, at hver Kontrahent stiller et
Depositum, og naar Kurserne gaar ham imod, saa at
Differencen bliver større end det opr. Depot,
kan dette kræves forhøjet.

Naar en Spekulant har købt ell. solgt og
henholdsvis ikke har Penge til at betale Partiet ell.
ikke er i Stand til at levere det, men paa den
anden Side heller ikke ønsker at dække sig ved
Salg ell. Køb, fordi Kurserne forekommer ham
ugunstige, kan han foretage en
<sp>Prolongation</sp>, en Udsættelse af Afviklingen til næste
Termin. Prolongationen foregaar i Reglen ved
Hjælp af Kapitalister eller Pengeinstitutioner og
er i Realiteten et Laan enten af Penge ell. af
Varer (Papirer), der har Form af et Køb og
Salg. Den, der har købt og vil prolongere,
henvender sig til et Firma, der pr. kontant afkøber
ham de Papirer ell. Varer, som han skal
modtage, og samtidig sælger ham dem igen pr.
næste Termin til en højere Kurs. Kursforskellen
kaldes <sp>Report</sp> (eng. <i>contango</i>). Den, som har
solgt og vil prolongere, henvender sig til et
Firma, der sælger ham Partiet pr. kontant og
afkøber ham det pr. næste Termin til en lavere
Kurs. Kursforskellen kaldes i dette Tilfælde
<sp>Deport</sp> (eng. <i>backwardation</i>). Størrelsen af
Report og Deport retter sig dels efter Rentefodens
Højde og dels efter Spekulationstendensens
Retning, idet en overvejende Haussespekulation vil
fremkalde en høj Report, en overvejende
Baissespekulation en høj Deport.

Hvis den, der foretager en
Terminsspekulation, ønsker at begrænse sin Risiko til et
bestemt Beløb, kan dette ske ved, at han afslutter
en <sp>Præmieforretning</sp>, hvilket vil sige,
at han forbeholder sig at træde tilbage fra
Forretningen mod Betaling af et ved Afslutningen
af Forretningen fastsat Beløb, Præmien. Naar
det er Køberen, der betinger sig
Tilbagetrædelsesret, kaldes Præmien <sp>Forpræmie</sp> (tysk
Vorprämie, eng. <i>call</i>); er det derimod Sælgeren,
som betinger sig det, kaldes det <sp>Rykpræmie</sp>
(tysk Rückprämie, eng. <i>put</i>). Til Gengæld for
Retten til at træde tilbage maa Vedk. gøre
Modparten Indrømmelser i Henseende til Prisen.
Ved <sp>dobbelt Præmieforretning</sp> (tysk
Stellage, eng. <i>put and call</i>) indrømmer den ene
Part den anden Ret til, naar Terminen kommer,
at vælge mellem Stillingen som Køber ell.
Sælger til en Kurs, der er henh. højere ell. lavere
end den alm.

B.'s Bet. for Omsætningen og derigennem for
Produktion og Forbrug ligger deri, at de er
Samlingssteder, hvor enhver Køber kan være
vis paa at træffe en Sælger og omvendt. Dette
medfører bl. a. den Fordel, at ingen af Parterne
m. H. t. Prisen behøver at være underkastet
Tilfældigheder, idet Omsætningerne paa B. giver
enhver Lejlighed til at gøre sig bekendt med
Markedets virkelige Tilstand. Dette gælder
saavel for Varer som for Papirer. Men ved Siden
af den effektive Omsætning er B. ganske vist
ogsaa Tumleplads for en mere ell. mindre
legitim Spekulation, og denne Omstændighed gør,
at mange er tilbøjelige til at opfatte B. som en
Institution, der ved Siden af sin ubestridelige
Nytte gør endnu større Skade. Navnlig er i
denne Henseende Terminsforretningerne udsatte
for stærke Angreb, og medens disse Angreb for
