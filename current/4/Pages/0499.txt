med 500 £ for et Tidsrum af 4 Aar for, at den
Foreslaaede opfylder sine Forpligtelser.
Stridigheder mellem Medlemmerne indbyrdes skal
afgøres af Komiteen ell. af Voldgiftsretter
nedsatte under Komiteens Tilsyn, og Sagen maa
ikke uden Komiteens ell. den anden Parts
Samtykke bringes for Domstolene. Bliver et Medlem
insolvent p. Gr. a. sine Børsforretninger, skal
Fallitten, for saa vidt ikke Forhold til
Udenforstaaende umuliggør det, afvikles uden Rettens
Mellemkomst, og efter at Sagen er ordnet, kan
Fallenten atter paa visse Betingelser genvinde
sin Medlemsret. Det er forbudt Medlemmerne
at gøre Spekulationsforretninger for
Funktionærer i offentlige Anstalter ell. private
Forretninger uden de vedk. Chefers ell. Principalers
Tilladelse. — Adgang til B. tilstedes kun
Medlemmerne og dem af deres Kommis'er, som
udtrykkelig er admitterede af Komiteen. —
Medlemmerne er delte i to Grupper: <sp>Brokers</sp>
(Mæglere) og <sp>Jobbers</sp> ell. <sp>Dealers</sp> (Handlende);
men ethvert Medlem kan til enhver Tid frit
vælge, om han vil tilhøre den ene ell. den anden
Gruppe; kun maa han ikke tilhøre dem begge
paa een Gang. Brokeren modtager Ordrer fra
Udenforstaaende, og for at udføre dem
henvender han sig til en Jobber, som handler i det
Papir, der er Tale om. Henvendelsen sker i
Alm. paa den Maade, at Brokeren nævner
Papiret uden at angive sig som Køber ell. Sælger,
og Jobberen angiver da en Pris, hvortil han er
Køber, og en, hvortil han er Sælger. I
Differencen mellem de 2 Priser ligger sædvanligvis
Jobberens Fortjeneste. Hensigten med
Jobberinstitutionen er at lette Forretningens Afslutning,
idet Brokeren i St. f. at løbe om og søge en
anden Broker, der tilfældigvis er i Stand til at
afslutte Forretningen med ham, kan opsøge en
Jobber, om hvem det vides, at han netop
handler i vedk. Papir. Kursnoteringen foregaar paa
den Maade, at Medlemmerne i en Kasse i Salen
nedlægger Sedler med Meddelelse om de
Forretninger, de har gjort, og disse Meddelelser
indsamles med korte Mellemrum, hvorefter
Kurserne opslaas. De fleste Forretninger gøres
paa Tid d. v. s. til Afvikling i Midten (medio)
ell. Slutn. (ultimo) af Maaneden. —
Børsbygningen tilhører et Aktieselskab, som ikke har noget
med Børsforretningerne at gøre.

I <sp>Berlin</sp> staar B. under Styrelse af et
Handelskammer, og den dgl. Ledelse besørges af et
Børsforstanderskab paa 36 Medlemmer.
Bestemmelsen om Papirers Optagelse til Børsnotering
træffer et Zulassungsstelle, der bestaar af 22
Medlemmer. Saavel Børsforstanderskabets som
Zulassungsstelle's Afgørelser kan indankes for
Handelskamret. Adgangen til B. staar kun aaben
for dem, der af Kollegiet har faaet et
Adgangskort, for hvilket der betales et ringe
aarligt Bidrag. Adgangskort gives saavel til
Medlemmer af Købmandslavet som til
Udenforstaaende, dog maa disse sidste være anbefalede af
tre Medlemmer. Voldgiftskommissioner af forsk.
Art er nedsatte til Afgørelse af Stridigheder
mellem de Børsbesøgende. Af Mæglere fungerer
to Slags, nemlig dels de offentlig ansatte
»edsvorne« Mæglere, dels de private. Forretninger
paa Berlin's B. foregaar saavel pr. Kassa som
paa Tid. Tidsforretninger i Papirer afsluttes pr.
ultimo. Kursnoteringen for Papirer foregaar paa
forsk. Maade for de to Arter af Forretninger. I
de Papirer, der handles pr. ultimo, foregaar der
i hele Børstiden Forretninger til vekslende
Kurser. Ved Noteringen, der foretages af de
edsvorne Mæglere, optegnes den højeste og den
laveste Kurs, hvortil der er gjort Forretning, samt
Begyndelseskurs (Kl. 12) og Slutningskurs (Kl.
2). For de Papirer, der handles pr. Kassa,
foretages Noteringen paa den Maade, at de edsvorne
Mæglere sammen med et Medlem af
Børskommissariatet fastsætter en Kurs for hvert Papir,
idet de til Grund for Kursberegningen lægger
samtlige de Købs- og Salgsordrer, som den
vedk. Dag er givne Mæglerne. Efter den
saaledes beregnede Kurs reguleres alle Dagens
Kassaforretninger. — I de fleste tyske Byer er
Forholdene ordnede omtr. som i Berlin.

I <sp>Frankrig</sp> kræves Regeringens Tilladelse
til Oprettelse af B., og disse staar i udstrakt
Grad under de offentlige Myndigheders Tilsyn.
Ledelsen er, for saa vidt den materielle
Forvaltning angaar, overdraget Handelskamrene,
medens det egl. politimæssige Tilsyn udøves i Paris
af Politipræfekten, i de andre Byer af
Politikommissærerne ell. Mairerne. Fondsbørserne
frembyder adskillige Ejendommeligheder; i Alm.
deles de i Parket og Kulisse; dette er saaledes
Tilfældet med Fondsbørsen i <sp>Paris</sp>, hvis
Bygning tilhører Byen Paris. <sp>Parkettet</sp> bestaar
af 60 af Republikkens Præsident udnævnte
<i>Agents de change</i>, som ifølge Loven har Eneret
til som Mellemmænd at gøre Forretninger i
Børspapirer og Veksler og til at fastsætte
Kurserne. De adskiller sig fra Mæglere i da. Bet.
derved, at de afslutter Forretningerne i eget
Navn. De opholder sig paa en af en Skranke
omgivet Plads i Børssalen og modtager der de
Børsbesøgendes Ordrer. Deres Syndikatskammer
afgør, hvilke Papirer der skal optages paa den
officielle Kursliste; dog kan Finansministeren
nedlægge Forbud mod udenlandske Papirers
Optagelse. Kursnoteringen foretages af Personer,
som Syndikatskammeret beskikker dertil, og
som hører paa de Forretninger, der foregaar,
og noterer de Priser, hvortil der omsættes.
Forretningerne afsluttes dels pr. Kassa, dels pr.
medio og ultimo. Adgangen til B. uden for
Parkettet er offentlig, og den store Mængde
Forretningsmænd og Spekulanter, der indfinder sig
der og afslutter Forretninger uden Parkettets
Mellemkomst, kaldes <sp>Kulissen</sp>. P. Gr. a.
Parkettets lovmæssige Eneret er Kulissen egl. en
ulovlig Institution; men den tolereres dog, og
Størrelsen af dens Omsætninger overgaar
Parkettets. — Paa de fr. Varebørser eksisterer der
ikke nogen til Parkettet svarende Institution,
idet Adgangen til at gøre Forretning som
Mægler (<i>courtier</i>) staar aaben for Alle.

Ordningen af B. i <sp>Østerrig</sp> ligner i mange
Henseender den tyske; men der er den Forskel,
at Regeringens Indflydelse er langt større;
enhver B. behøver Regeringens Tilladelse for at
eksistere, og ved Siden af den af Købmændene
valgte Bestyrelse staar en af Finansministeren
og Handelsministeren udnævnt Børskommissær,
som fører Overtilsynet. — I <sp>Holland</sp> er det
