Kanalanlæg, en Tanke, der dog senere faldt for
Sues-Kanalen. Senere tjente han i Indien og gjorde
Felttoget i Kina (1843—47) med som
Brigadegeneral i Artilleriet.
<i>C. A.</i>
</chapter>

<chapter name="Chesney, George Tomkyns">
<b>Chesney</b> [↱t∫ezn<sub>i</sub>], <sp>George Tomkyns</sp>
(1830—95), ovenn. C. C. C.'s Broder, eng. Milit.
og Forf., gjorde Tjeneste i den indiske Hær
1848—91, saaredes haardt ved Dehli 1857. C.
grundlagde en Anstalt til Uddannelse af ind.
Civilingeniører og var dens Forstander til 1880,
indtog forsk. milit. Stillinger i den ind.
Regering, udnævntes 1892 til General og blev s. A.
Medlem af Underhuset. Han vandt sig et Navn
ved sin Haandbog i det eng.-ind.
Forvaltningssystem: <i>Indian polity: a view of the system of
administration in India</i> (1868, 3. Opl. 1894) og
ved det anonymt udgivne Arbejde <i>The battle of
Dorking</i> (1871), hvor han skildrer et tænkt,
fjendtligt Angreb paa de britiske Øer. Dette
sidste Skr. bidrog meget til at vække Interessen
for den frivillige Forsvarsbevægelse.
</chapter>

<chapter name="Chessylit (d. s. s. Azurit)">
<b>Chessylit</b> [∫æsi↱lit], d. s. s. <sp>Azurit</sp>.
</chapter>

<chapter name="Chester (By i England)">
<b>Chester</b> [↱t∫estə], By i det vestlige England,
Hovedstad i Cheshire, ligger 25 km SSØ. f.
Liverpool paa et klippefuldt Højdedrag ved højre
Bred af Floden Dee, 13 km fra dens Munding i
den irske Sø, er et vigtigt Jernbaneknudepunkt
og har (1911) 39028 Indb. Den af røde Sten
byggede Bymur følger mod N. og Ø. de gl. rom.
Volde og danner nu en 3 km lang Spadseregang
rundt om Byen. Byen er delt i 4 Kvadrater
ved Hovedgaderne, Northgate Street, Eastgate
Street, Bridge Street og Watergate Street, der
udgaar under rette Vinkler fra den centrale
Plads Cross og ender ved de 4 Byporte; disse
Gader er ejendommelige ved deres overdækkede
Fortove (<i>Rows</i>), der ligger over Gadens Niveau,
og ved mange gl. Bindingsværkshuse, der
vender Gavlene til Gaden. Over Dee fører en gl Bro
med syv Buer samt en ny Bro, Grosvenorbroen.
Den gotiske Domkirke, delvis fra 12. Aarh., og
fl. andre gl. Kirker samt Werburghabbediet
minder om Byens Ælde; derimod er der af den gl.
Borg kun faa Rester tilbage; paa dens Tomt er
i Slutn. af 18. Aarh. opført en Samling ny
Bygninger, der tjener til Raadhus, Fængsel og
Kaserner. C. er Sædet for en Biskop, har et
Lærerseminarium, en Latinskole (<i>King's School</i>,
grundet 1541), og et Oldsagsmuseum
(<i>Grosvenor</i>). C. er vel endnu en Søhavn, men kun
Kystfartøjer naar op ad Floden til Byens Havn,
og selv <sp>Ellesmerekanalen</sp>, som fører til
<i>Ellesmere Port</i> ved Mersey, er kun tilgængelig
for smaa Skibe. Stadens Handel med Udlandet
er derfor kun ringe, og det nærliggende
Liverpool har langt overfløjet den; derimod er
Kystfarten af Vigtighed. Industrien drives især uden
for Murene og beskæftiger sig med Tobak,
Læder, Blyhvidt og Jernstøberi. Byen besøges
meget af Turister. Uden for Murene ligger den
bekendte Væddeløbsbane <i>Rodee</i> og 4 km mod S.
<i>Eaton Hall</i>, Hertugen af Westminsters prægtige
Herresæde. Mod Ø. ligger <i>Hawarden</i>,
Gladstone's Sæde. — C. var opr. en rom. <i>Castrum</i>
(<i>Deva</i>), grundet c. 48 e. Kr., et betydningsfuldt
milit. og kommercielt Centrum. Her havde
Agricola sit Vinterkvarter 78—79, og senere var C.
Hovedkvarter for 20. Legion. Byens
angelsaksiske Navn var Leganceaster. Mod Vilhelm
Erobreren ydede C. haardnakket Modstand og
faldt først i 1070. I 14. Aarh. begyndte Dees
Munding at sande til, hvorved C.'s Havn
mistede Bet. Byen vedligeholdt dog en betydelig
Uldhandel, og Uldvæveri indførtes 1674. 1553—1885
sendte C. to Medlemmer til Parlamentet, nu
kun eet.
<i>G. Ht.</i>
</chapter>

<chapter name="Chester (By i U. S. A.)">
<b>Chester</b> [↱t∫estə], By i U. S. A., Stat
Pennsylvania, ligger véd Delaware River, 15 km ndf.
Philadelphia. (1910) 38500 Indb. C., der har
Skibsværfter og talrige Fabrikker, er den
ældste Koloni i Pennsylvania; den grundlagdes 1643
af Svenskere og kaldtes da Upland. Under
William Penn var Byen 1682 Sæde for den
provisoriske lovgivende Forsamling.
<i>H. P. S.</i>
</chapter>

<chapter name="Chesterfield">
<b>Chesterfield</b> [↱t∫estəfi.£d], By i Mellemengland,
Derbyshire, 36 km N. f. Derby, ved Midland og
Great Central Jernbanerne og ved Floden Rother,
har (1911) 37406 Indb. og Industri i Bomuld,
Silke, Lervarer, Tobak, Jern- og Metalstøberi; i
Omegnen er der Skiferbrud, Kul-, Jern- og
Blyminer. Byen har snævre og uregelmæssige
Gader, men et stort Torv og en smuk Sognekirke
(St Mary) med et ejendommeligt 70 m højt,
snoet Taarn af Træ, dækket med Bly. Af de
offentlige Bygninger fremhæves Stephenson
Memorial Hall, som indeholder et Bibliotek, et
Teater m. m. og er opført 1879 til Minde om
George Stephenson, som døde i C. og ligger
begravet i Trinity Church. C. er en gl By og fik
Stadprivilegier 1204.
<i>G. Ht.</i>
</chapter>

<chapter name="Chesterfield, Phillip Dormer Stanhope, Jarl af">
<b>Chesterfield</b> [↱t∫estəfi.£d], <sp>Phillip Dormer
Stanhope</sp>, Jarl af, eng. Statsmand og Forf.
(1694—1773), hørte til Prinsen af Wales' (den
senere George II's) Hof og beklædte forsk.
diplomatiske og politiske Stillinger. Han var Ven
med Voltaire. Hans litterære Ry beror paa en Rk.
Breve, som han havde skrevet til sin uægte Søn
og Arving Philip Stanhope. De blev udgivne Aaret
efter hans Død og indeholder en saadan
Vejledning i alle Livets Forhold, som en
kundskabsrig, klog og aandrig Verdensmand med en
ikke alt for streng Moral kunde give sin Søn.
De er skrevne i et fortrinligt Sprog og giver
ypperlige Bidrag til Belysning af Sæder og
Skikke paa den Tid i de fornemste Kredse i og
uden for England. Bl. de nyere Udgaver maa
nævnes en af Lord Carnarvon (1890), et
Uddrag af G. Birkbeck Hill: <i>Lord C.'s Worldly
Wisdom</i> (1891), samt William Ernst: <i>Memoirs of
Lord C. with numerous Letters</i> (1893). C.'s Breve
er oversat til Dansk af Skovgaard (1806) og i
bearbejdet Form af G. V. Reumert (1895).
<i>I. O.</i>
</chapter>

<chapter name="Chesterfield-Øerne">
<b>Chesterfield</b> [↱t∫estəfi.£d], <b>-Øerne</b>, en V. f.
Nykaledoniens Nordspids liggende Gruppe af
Klippeøer, der er rige paa Guano, hvorfor
Franskmændene tog dem, i Besiddelse 1878.
<i>M. V.</i>
</chapter>

<chapter name="Chester-le-Street">
<b>Chester-le-Street</b> [↱t∫estə-£<sub>ə</sub>-↱stri.t], By i
Grevskabet Durham, England, 10 km N. f. Durham,
ved North Eastern Banen, har (1911) 14712 Indb.
og betydelig Industri (Kulgruber, Jernværker).
Sognekirken, St Mary, er rig paa adelige
Gravmæler, 1 km fra C. ved Floden Wear ligger
Lumley Castle, Sæde for Jarlen af Scarborough.
<i>G. Ht.</i>
</chapter>

<chapter name="Chesterlit (se Feldspat)">
<b>Chesterlit</b> [tjæst<sub>ə</sub>r↱lit], se <sp>Feldspat</sp>.
</chapter>
