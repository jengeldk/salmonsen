Reformperioden i 60'erne med dens store
Forhaabninger og Afslappelsens Tid bagefter, som
kom til at danne Baggrunden for Handlingen i
hendes senere Fortællinger, der i langt højere
Grad end de første vakte Interesse og skaffede
hende Anerkendelse. — C.'s Romaner og
Noveller udkom i en samlet Udgave i Petrograd 1883.
<i>(K. V.). H. C-e.</i>
</chapter>

<chapter name="Chybinsky, Adolf">
<b>Chybinsky</b> [кy↱b<sub>j</sub>insk<sub>y</sub>], <sp>Adolf</sp>, polsk
Musikforfatter, f. 29. Marts 1880 i Krakau,
helligede sig efter først at have været praktisk
Musiker (Klaverspiller) efterhaanden helt til
Studiet af den polske Musiks Historie. Hans
Afh. er i Reglen affattede paa Polsk, enkelte
paa Tysk, som »Polsk Musik og Musikkultus i
det 16. Aarh.« i »Internat. Musikgesellschafts
Sammelbände« (1912); fl. af hans Studier
angaar Chopin's Liv og Værker og har her bragt
nyt Stof.
<i>W. B.</i>
</chapter>

<chapter name="Chydenius, Anders">
<b>Chydenius</b> [tjy-], <sp>Anders</sp>, finsk-svensk
Præst og økonomisk Forf. (1729—1803), var en
usædvanlig praktisk anlagt Natur, der ved Raad
og Eksempel fremmede Agerbrug, Fædrift og
Husflid bl. sine Sognebørn; ved Tidens Mangel
paa Læger bragtes han ogsaa til at udøve en
udstrakt Sygepleje. C. har dog navnlig Interesse
ved sine mærkelige, økonomiske Afh. Han er
endog (af Prof. Odhner) blevet betegnet som
»Sveriges talentfuldeste Tænker i økonomiske
Emner«. Betydelig Opsigt og Diskussion i Samtiden
vakte hans tankerige og velskrevne Indlæg
»Vederläggning« etc. mod Stockholms, Åbos og
Gefles Handelsmonopol. I endnu højere Grad blev
dette Tilfældet med Skriftet: »Källan till rikets
vanmakt« (2. Udg. 1765), som fremkaldte en
Mængde Modskrifter. Til Forsvar for sine ny
og djærvt frisindede Meninger udgav C. s. A.:
»Den nationale vinsten«, indeholdende en
Redegørelse for disse i usædvanlig koncis og klar
Form, samt »Omständeligt svar etc.«, der
indeholder hans økonomiske System og paaviser
Svaghederne ved den indtil da herskende
sv.-finske Handelspolitik. C.'s Skr frembyder i deres
Bevisføring og deres Hovedresultater paa en Rk.
Punkter en mærkelig Overensstemmelse med de
epokegørende Tanker, Adam Smith 11 Aar
senere udviklede i <i>Wealth of nations</i>. Da C. 1765
sad i Aarets Rigsdag, vakte han voldsom
Bevægelse ved sin Brochure »Rikets hjälp genom en
naturlig finance-system«, hvis Radikalisme
overtraf alt, hvad han tidligere havde præsteret af
Kritik over Samtidens økonomiske Fejlgreb. Han
blev stemplet som Landsforræder og afsat fra
sin præstelige Værdighed. C. virkede paa
Rigsdagen for Indførelse af Trykkefrihed. Hans
samlede økonomiske Arbejder udkom 1877—80 i
Helsingfors, indledet med en Levnedsskildring
af Prof. E. G. Palmén.
<i>K. V. H.</i>
</chapter>

<chapter name="Chylat (se Chilah)">
<b>Chylat</b> [кy↱lat], se <sp>Chilah</sp>.
</chapter>

<chapter name="Chylopoiesis og chylopoietisk">
<b>Chylopoiesis</b> og <b>chylopoietisk</b> [↱ky-på^i-]
anvendes om de Virksomheder og Egenskaber,
der er særlige for alle de Indvolde, Kar og
Nerver, der staar i den Del af Fordøjelsens
Tjeneste, som angaar Chylustilberedningen.
<i>E. A. T.</i>
</chapter>

<chapter name="Chylothorax">
<b>Chylothorax</b> [ky-] kaldes en Lidelse,
hvorved der findes en mælkeagtig udseende Vædske
mellem Brysthindens to Blade (chyløst Ekssudat).
Det skyldes imidlertid kun sjældent Optræden
af virkelig Chylus (ved Brud paa
Chyluskarrene), men er sædvanlig kun en mælkeagtig
Vædske, som har sin Aarsag deri, at der ved
nogle Tilfælde af tuberkuløs ell. kræftagtig
Lungehindelidelse tilblandes talrige Fedtkorn
til Ekssudatet.
<i>H. I. B.</i>
</chapter>

<chapter name="Chyluri">
<b>Chyluri</b> [ky-] er en Lidelse, der viser sig ved
en ejendommelig Forandring af Urinen, der
bliver hvidlig blakket som af tilblandet Mælk,
hvoraf ogsaa kommer den synonyme Betegnelse
Galakturi. Den almindeligste Antagelse om C.'s
Oprindelse er, at den skulde skyldes en
Parasit, <i>Filaria sangvinis hominis</i>. Ved Urinens
nærmere Undersøgelse ved denne Lidelse har man
fundet Tilblanding af Æggehvide og fine
Fedtdraaber, saaledes som de findes i Chylus,
undertiden er ogsaa paavist smaa Mængder Blod;
men den Paastand, at denne Tilblanding skulde
skyldes Bristning af Lymfekar inde i
Urinvejene, har dog ikke vundet Tilslutning, navnlig
p. Gr. a., at der ingen Sukker findes i Urinen
ved C., medens der dog findes Sukker i
Lymfen. Ved de faa Obduktioner af Patienter med
C., som foreligger, har man fundet Nyrerne
sunde. Lidelsen synes at være af forholdsvis
godartet Natur. Dens Hjemstavn er Troperne,
men den forekommer ogsaa uden for disse
Zoner, især hos Personer, som har levet i
disse Egne.
<i>E. A. T.</i>
</chapter>

<chapter name="Chylus">
<b>Chylus</b> [ky-] kaldes den Vædske, som findes
i Underlivsorganernes Lymfekar
(Chyluskarrene) og Mælkebrystgangen (<i>Ductus Aurium</i>)
under Fordøjelsen. Efter Fordøjelsen af
fedtholdige Maaltider er C. stærkt fedtholdig og har
et mælkeagtigt Udseende. C. er altsaa i
Virkeligheden Lymfe plus en Del opsugede, til Dels
lidt omdannede Næringsstoffer (se i øvrigt
Lymfe).
<i>(S. T.). L. F.</i>
</chapter>

<chapter name="Chymosin">
<b>Chymosin</b> [ky-] kaldes det i Mavesaften især
hos diende Dyr forekommende
<sp>Løbeferment</sp>, der bevirker Mælkens Ostning ved en
Omdannelse af Ostestoffet (<sp>Kasëinet</sp>, se i
øvrigt <sp>Fordøjelse</sp>).
<i>(S. T.). L. F.</i>
</chapter>

<chapter name="Chymus">
<b>Chymus</b> [↱ky-] kaldes den vællingagtige
Masse, som dannes af Fødemidlerne og Mavesaften
under Fordøjelsen i Mavesækken; det er i
Virkeligheden altsaa en Blanding af mere ell.
mindre sønderdelte og fordøjede Fødemidler
opslemmede i Mavesaften (se i øvrigt
<sp>Fordøjelse</sp>).
<sp>(S. T.). L. F.</sp>
</chapter>

<chapter name="Chytridiaceæ">
<b>Chytridiaceæ</b> [ky-], Fam. af mikroskopiske
Svampe, der fortrinsvis lever i Vandplanter,
især Alger, og i smaa Vanddyr; en enkelt Slægt,
<i>Synchytrium</i>, lever i Landplanters
Overhudsceller. I Alm. bestaar Svampen kun af en
enkelt Celle, der til sidst bliver til et Sporangium
med en stor Mængde Sværmsporer; disse er
forsynede med en Svingtraad og bevæger sig
hurtig gennem Vandet, indtil de træffer en
Værtplante, i hvis Celler de borer sig ind,
omgiver sig med en Væg, vokser og til sidst bliver
til ny Sporangier med Sværmsporer. Nogle
bestaar af to Celler, af hvilke den ene er
forgrenet og optager Næring, medens den anden
danner Sværmsporer. Hos de fleste C. findes
Befrugtning og Ægsporedannelse.
<i>F. K. R.</i>
</chapter>

<chapter name="Chytræus, David">
<b>Chytræus</b> [кy-], <sp>David</sp> (Kochhafe), tysk
luthersk Teolog (1531—1600), Prof. i Rostock
