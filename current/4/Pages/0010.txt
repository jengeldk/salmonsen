det 20 Points for Lille Slem; disse Points for
Slem opføres i Regnskabet samtidig med Points
for Honnører og Chikane efter Afslutningen af
Spillet. Det Makkerpar, der vinder Rubberen,
faar 100 Points derfor. — B. kan ogsaa spilles
med 3 ell. med 2 Spillere. (<sp>Litt.</sp>: <sp>Carl
Brorson</sp>, »B.«, o. fl. udenlandske,
hovedsagelig eng. og amer. Værker). — B. har affødt
en Mængde Variationer, af hvilke den
herhjemme hyppigst spillede er: <sp>Royal
Auction B.</sp>, for hvilket Spil Lovene er vedtaget
af de engelske Bridgeklubber 1914. Forskellen
mellem B. og Royal Auction B. (med 4 Spillere)
er flg.: Kortgiveren melder — hvis han ikke
siger Pas — ikke alene Farve (ell. uden Trumf),
men ogsaa, hvor mange Trik han forpligter
sig og sin Makker til at gøre i Meldingen.
Derefter kan Spilleren til venstre for
Kortgiveren enten melde Pas, fordoble
Kortgiverens Melding ell. afgive en ny Melding, som
maa være bedre end dennes, ɔ: en Melding,
der indbringer fl. Points, ell. — hvis den
indbringer samme Antal Points — da ved flere
Trik. Dette gentager sig for Kortgiverens
Makker og Tredie Haand og derefter videre rundt
efter Tur saa længe, til et Overbud er blevet
efterfulgt af Pas fra de 3 andre Spillere. Ingen
Spiller maa overbyde sig selv, uden at hans
Melding i Mellemtiden er overbudt ell. fordoblet
af en af de andre Spillere. Der kan kun
fordobles og genfordobles een Gang. (En Spiller
kan dog ikke fordoble sin Makkers Melding,
men vel genfordoble den, hvis den er fordoblet
af en af Modspillerne). Ved Overbud af en
afgiven Melding tages ikke (ved Pointsberegning)
Hensyn til, om denne er fordoblet ell.
genfordoblet, men Trikkene beregnes til deres opr.
Pointsværdi; Fordoblingen angaar saaledes kun
Regnskabet. Makkerparret med højst
Slutmelding har derefter Spillet, som spilles af den
Spiller, der først afgav Melding i Farven ell.
uden Trumf, uden Hensyn til om Makkeren
senere har højnet Antallet af Trik i Farven
ell. i uden Trumf og mulig til Slut stod med
højeste Bud. Forhaanden (til venstre for den
Spillende) spiller ud, og derefter lægger
Spillerens Makker (nu altsaa: den Blinde) sine
Kort aabenlyst paa Bordet, hvorefter Spillet
forløber som i alm. B. — Regnskabet i Royal
Auction B. frembyder flg. Forandringer fra
alm. B.: Farverne har andre Værdier, nemlig:
er Klør Trumf, tæller hvert Trik 6, er Ruder
Trumf 7, er Hjerter Trumf 8, er Spader Trumf
9 Points, og spilles uden Trumf, tæller hvert
Trik 10 Points. Parti (30 Points ell. derover
som i alm. B.) kan kun opnaas ved Points for
vundne Trik, idet tabte Trik godskrives
Modspillerne med 50 Points — uanset Meldingen
— pr tabt Trik i Honnørkolonnen og regnes
først til Indtægt ved Rubberens Opgørelse. Ved
Fordobling og Genfordobling fordobles og
firdobles denne Godtgørelse for tabte Trik,
medens Spilleren, hvis han opfylder sin
Forpligtelse ved en fordoblet ell. genfordoblet
Melding, foruden Trikkenes fordoblede ell.
firdoblede Pointsværdi faar en Bonus i
Honnørkolonnen paa henh. 50 ell. 100 Points derfor og
yderligere en lige saa stor Bonus for hvert Trik,
han har faaet ud over Forpligtelsen. Honnører
og Chikane beregnes som i alm. B. — Store
Slem og Lille Slem godtgøres med henh. 100
og 50 Points. Det Makkerpar, der vinder
Rubberen, faar 250 Points derfor.
<i>Carl Br.</i>
</chapter>

<chapter name="Bridgend">
<b>Bridgend</b> [↱bridзend], By i Glamorganshire
i Wales, ved Ogwr og ved Great Western
Jernbanen, har Jernværker og Kornhandel og (1911)
8021 Indb. I Omegnen findes flere Borgruiner
(Coity-Castle).
<i>G. Ht.</i>
</chapter>

<chapter name="Bridge of Allan">
<b>Bridge of Allan</b> [↱bridз-<sub>ə</sub>v-↱ä£<sub>ə</sub>n], yndet
Badested i Skotland, Grevskab Stirling ved
Allan og ved den caledoniske Jernbane, med (1911)
2566 Indb. Det har saltholdige Kilder, en
Koldtvandskuranstalt og er ved Sporvogne forbundet
med den 4 km mod SØ. liggende By Stirling.
</chapter>

<chapter name="Bridgeport">
<b>Bridgeport</b> [↱bridзpå<sub>ə</sub>t], 1) By i U. S. A.,
Stat Connecticut, ligger 80 km NØ. f. New
York ved Long Island Sound. (1910) 102054 Indb.
B. har stor Fabriksvirksomhed og navnlig
Tilvirkning af Geværer, Patroner og Vognmateriel.
Havnen er stor, men lidet dyb.

2) By i U. S. A., Stat Ohio, ligger paa højre
Bred af Ohio lige over for <sp>Wheeling</sp>, hvis
Forstad den er. (1910) 3974 Indb. — 3) By i
U. S. A., Stat Pennsylvania, ligger ved
Schuylkill lige over for <sp>Norristown</sp>. (1910) 3860
Indb.
<i>H. P. S.</i>
</chapter>

<chapter name="Bridges, Robert Seymour">
<b>Bridges</b> [↱bridз<sub>i</sub>z], <sp>Robert Seymour</sp>,
eng. Digter, f. 1844, fik sin Uddannelse i Eton
og Oxford og studerede derpaa Medicin i
London, hvor han en Tid praktiserede samtidig
med, at han var ansat ved et af de store
Hospitaler. 1882 opgav han sin med. Virksomhed
og slog sig ned i Berkshire, hvor han siden har
boet. Hans første Digtsamling <i>Growth of Love</i>
udkom privat 1872; paa samme Maade udkom
fl. af hans senere Værker: <i>Prometheus the
Firegiver</i> (1883); <i>Eros and Psyche</i> (1885), og det
var egl. først med Samlingen <i>Shorter Poems</i>
(1890), der er et Udvalg af disse privattrykte
Samlinger, at han blev kendt i videre Kredse.
Stærkest synes han at være paavirket af
Elizabethanerne og Milton, af hvis Versekunst han
i <i>Prosody of Milton</i> (1893) har givet en
overordentlig fin Analyse. Denne videnskabelige
Interesse for hans Kunsts Teknik har dog ikke
altid været gavnlig for hans egne Vers, der
undertiden kan synes lidt for meget skrevne for at
illustrere hans metriske Teorier. Foruden Lyrik
har han ogsaa skrevet en Del Skuespil, mest
over klassiske Emner: <i>Achilles in Scyros</i>;
<i>Ulysses</i>. 1898—1902 udkom <i>Poetical Works</i>. 1913
udnævntes han til <i>Poet Laureate</i> efter Alfred
Austin. Han har ogsaa skrevet <i>Critical Essay on
Keats</i>.
<i>I. O.</i>
</chapter>

<chapter name="Bridgeton">
<b>Bridgeton</b> [↱bridзt<sub>ə</sub>n], By i U. S. A., Stat
New Jersey, ligger 55 km S. f. Philadelphia
ved Cohansey Creek, der 32 km SV. f. B.
udmunder i Delaware Bai. (1910) 14209 Indb.
B. har Tilvirkning af Jernvarer, Glas og
Bomuldsvarer.
<i>H. P. S.</i>
</chapter>

<chapter name="Bridgetown (se Barbados)">
<b>Bridgetown</b> [↱bridзta^un], se <sp>Barbados</sp>.
</chapter>

<chapter name="Bridgewater">
<b>Bridgewater</b> [↱bridзwå.tə], By i U. S. A.,
Stat Massachusetts, ligger 40 km S. f. Boston.
(1910) 7688 Indb. B., der grundlagdes 1642, har
betydelige Jernværker.
<i>H. P. S.</i>
</chapter>
