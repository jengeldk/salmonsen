1551, blev af Kejser Maximilian II kaldet til
at ordne de evangeliske Kirkeforhold i
Østerrig (1569) og medvirkede ved Affattelsen af
Konkordieformlen. (<sp>Litt.</sp>: <sp>O. Krabbe</sp>, »D.
C.« [Rostock 1870]).
<i>A. Th. J.</i>
</chapter>

<chapter name="Chærophyllum (se Hulsvøb)">
<b>Chærophyllum</b> [kæro↱fyl<sub>u</sub>m], se <sp>Hulsvøb</sp>.
</chapter>

<chapter name="Chætoceras">
<b>Chætoceras</b> [kæ-], Slægt inden for
Kiselalgernes Gruppe. Dens Arter er alle vigtige
Planktonformer i Saltvand.
<i>C. H. O.</i>
</chapter>

<chapter name="Chætoderma (se Solenogastra)">
<b>Chætoderma</b> [kæ-], se <sp>Solenogastra</sp>.
</chapter>

<chapter name="Chætodon (se Skælfinnefisk)">
<b>Chætodon</b> [↱kæ´-], se <sp>Skælfinnefisk</sp>.
</chapter>

<chapter name="Chætogaster">
<b>Chætogaster</b> [kæ-], en Slægt af smaa, plumpe,
gennemsigtige Ferskvandsorme, hørende til
Oligochæternes Afdeling (Fam. <i>Chætogastridæ</i>).
De bestaar kun af et meget lille Antal Ringe,
som paa hver Side bærer en enkelt Række
Børstesamlinger, hver med c. 20 lange, smalle,
i Spidsen tokløvede Børster. Arterne er
graadige Rovdyr, hos hvilke, ligesom hos Naiderne,
den kønnede Formering skifter med en
Knopskydning, hvorved der dannes en Kæde af
Individer. I Danmark lever 2 Arter, af hvilke
den ene (<i>Ch. Limnaei</i>) findes hos Snegle.
<i>T. K.</i>
</chapter>

<chapter name="Chætopoda (se Børsteorme)">
<b>Chætopoda</b> [kæ-], se <sp>Børsteorme</sp>.
</chapter>

<chapter name="Chætura (se Mursvaler)">
<b>Chætura</b> [kæ-], se <sp>Mursvaler</sp>.
</chapter>

<chapter name="Ciaconna">
<b>Ciaconna</b> [t∫a↱kon.a] (ital., fr. <i>chaconne</i>),
opr. Navn paa en gammeldags Dans af sp. ell.
ital. Oprindelse, senere paa et
Instrumentalstykke, der over en <i>basso ostinato</i> i Perioder
paa 4. højst 8 Takter (3/4-Takt, langsom
Bevægelse) bringer en Række forsk. Variationer.
En særlig berømt C. findes i J. S. Bach's Sonate
i D-mol for Violin alene.
<i>S. L.</i>
</chapter>

<chapter name="Cialdini, Enrico">
<b>Cialdini</b> [t∫al-], <sp>Enrico</sp>, ital. General, f.
10. Aug. 1811 i Castelvetro, d. 8. Septbr 1892
i Livorno. Han sluttede sig til Opstanden 1831
og flygtede efter Anconas Kapitulation til Paris,
hvor han fortsatte sine tidligere afbrudte
medicinske Studier. 1833 begav han sig imidlertid til
Portugal for som simpel Soldat at deltage i
Kampen mod Dom Miguel. 1835 traadte han i
sp. Tjeneste og udmærkede sig saaledes i
Kampen mod Karlisterne, at han forfremmedes til
Oberstløjtnant, men afskedigedes 1841. 1848
traadte han i sit Fædrelands Tjeneste,
saaredes og fangedes ved Forsvaret af Vicenza og
kæmpede med megen Tapperhed i det
uheldige Slag ved Novara. 1855 var han
Brigadekommandør paa Krim og efter Hjemkomsten
fra Krim-Krigen Adjutant hos Kong Victor
Emanuel. 1859 førte han den 4. piemontesiske
Division med Udmærkelse ved Palestro og
forfremmedes til Generalløjtnant. 1860 førte han
de sardinske Tropper mod Kirkestaten og slog
de pavelige Tropper under Lamoricière ved
Castelfidardo, sejrede s. A. over de
neapolitanske Tropper og indtog det flg. Aar Capua, Gaëta
og Messinas Kastel. Han udnævntes for sine
Fortjenester i dette Felttog til General, fik
Titlen Hertug af Gaëta og blev Statholder i
Neapel, hvilken Stilling han dog kun beklædte i
ganske kort Tid. 1864 valgtes han til Senator.
I Krigen mod Østerrig 1866 havde han ingen
Lejlighed til Udmærkelse, han ansattes efter
Slaget ved Custozza som Generalstabschef i St
f. Lamarmora. Under den fr.-tyske Krig
1870—71 søgte han forgæves at bevæge Italien til at
gribe ind til Gunst for Frankrig. I Slutn. af
1873 overtog han Generalkommandoen i Firenze
og udnævntes 1876 til Gesandt i Paris, hvilken
Stilling han beklædte indtil 1881.
<i>B. P. B.</i>
</chapter>

<chapter name="Ciamician, Giacomo">
<b>Ciamician</b> [t∫amit∫an], <sp>Giacomo</sp>, Prof. i
Kemi ved Univ. i Bologna, f. 1857 i Triest,
studerede ved Univ. i Wien og var derefter
Assistent hos Cannizzaro i Rom 1880—87, da han
kaldtes til Prof. i Kemi i Padua, hvorfra han
1889 kom til Bologna. Han har især arbejdet
med Pyrrol og dets afledede Forbindelser og
har senere ydet betydningsfulde Arbejder inden
for Fotokemiens Omraader.
<i>R. K.</i>
</chapter>

<chapter name="Ciampi, Ignazio">
<b>Ciampi</b> [↱t∫ampi], <sp>Ignazio</sp>, ital. Forfatter
(1824—80), var med i den nationale Rejsning
1847—49, blev siden Sagfører og 1874 Prof. i
nyere Historie i Rom. C. var en frugtbar Forf.
i mange Retninger, ogsaa som Digter: <i>Poesie
varie</i> (1857), <i>Nuove poesie</i> (1861), <i>Stella</i> (et Digt
i 5 Sange [1858]), desuden Komedier,
Fortællinger og en fri Bearbejdelse af Alexander
Puschkin's Digte. Af hans øvrige Skr kan anføres en
Del Udg. af middelalderlig Litt., <i>La commedia
italiana, studi</i> (litterærhistoriske Afh., 1880), <i>La
città etrusca</i> (hist. Værk, 1866), <i>Innocenzo X.
e la sua corte</i> (hist. Værk, 1878) og især <i>Storia
moderna dalla scoperta dell' America alla pace
di Westfalia</i> (udg. efter C.'s Død, 1881—83, 2
Bd).
<i>(E. G.). E. M-r.</i>
</chapter>

<chapter name="Ciampi, Sebastiano">
<b>Ciampi</b> [↱t∫ampi], <sp>Sebastiano</sp>, ital. Forf.
(1769—1847), var Prof. i Pisa, men forlod
Landet 1818 og fik en Ansættelse ved Univ. i
Warszawa; der opholdt han sig i 4 Aar. Af C.'s
temmelig talrige litterære Arbejder, der gaar i
hist. og litteraturhistorisk Retning, kan
fremhæves: <i>Memorie d'un manoscritto autografo di
G. Boccaccio</i> (1827—30), <i>Memorie della vita di
Messer Cino da Pistoia</i> (1808), hvortil sluttede
sig en Udg. af Cino's Digte (1813), <i>Notizie
inedite della sagrestia pistoiese de' belli arredi
e del Campo santo pisano</i> (1810) samt som
Vidnesbyrd om hans Interesse for det Land, der
havde vist ham Gæstfrihed, <i>Bibliografia critica
delle antiche reciproche corrispondenze dell'
Italia colla Russia, Polonia etc.</i> (1834—43, 3 Bd)
med fl. mindre Afh. vedrørende Polens Historie.
<i>(E. G.). E. M-r.</i>
</chapter>

<chapter name="Ciampoli, Domenico">
<b>Ciampoli</b> [↱t∫am-], <sp>Domenico</sp>, ital. Forf.
og Litteraturhistoriker, f. 25. Aug. 1855 i Atessa.
Han er Bibliotekar i Rom. I sine Noveller har
han navnlig skildret Almuens Liv i sin
Hjemstavn Abruzzerne: <i>Racconti abruzzesi</i> (1880),
<i>Trecce nere</i> (1882, oversat paa Svensk), <i>Cicuta</i>
(1884), <i>Fra le selve</i> (1890). Bl. hans Romaner
kan nævnes: <i>L'Ignoto</i> (1883), <i>Roccamarina</i> (1890),
<i>L'Invisibile</i> og <i>Il barone di San Giorgio</i> (1897).
C.'s Navn er dog særlig knyttet til en Række
litteraturhistoriske Skr, særlig vedrørende
slavisk Litt. som: <i>Letterature slave</i> (2 Bd,
1889—91), <i>Studi letterarii</i> (2 Serier, 1891 og 1898),
<i>Saggi critici di letterature straniere</i> (1904). Et
Bd Overs. udgav C. med Titlen <i>Melodie russe</i>
(1881); han har ogsaa oversat Runeberg's
»Nadeschda« o. fl. Romaner af Sienkiewicz og
Dostojevski.
<i>(E. G.). E. M-r.</i>
</chapter>

<chapter name="Ciampoli, Giovanni Battista">
<b>Ciampoli</b> [↱t∫am-], <sp>Giovanni Battista</sp>,
ital. Digter (1590—1643). Sine Studier drev han
under Beskyttelse af Giovanni Battista Strozzi i
Firenze, der bragte ham i Forbindelse med
