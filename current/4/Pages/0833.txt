maatte ved Freden i Senlis 1493 afstaa det til
Maximilian, hvorpaa det 1556 gik over til det
Habsburg-spanske Hus; 1684 gav Ludvig XIV
det, imod Pyrenæerfredens Bestemmelse, til
Huset Condé; 1771 forenedes det med den fr.
Krone.
<i>G. Ht.</i>
</chapter>

<chapter name="Charolais-Bjergene">
<b>Charolais-Bjergene</b> [∫arå↱læ-], <sp>Montagnes
du C.</sp>, et efter ovenn. Landskab opkaldt, lavt
Bjergdrag (højeste Punkt 775 m), der er en
nordlig Fortsættelse af Cevennerne. De danner
Vandskel mellem Loire og Saône; deres Ryg,
der bestaar af Granit, er dækket af gode
Græsgange, medens Skraaningerne, som bestaar af
Lag fra Juraformationen, er rige paa Vin.
<i>G. Ht.</i>
</chapter>

<chapter name="Charolles">
<b>Charolles</b> [∫a↱rål], By i det østlige Frankrig,
Dept. Saône-et-Loire, Arrondissement C.,
tidligere Hovedstad i Charolais, ligger ved
Smaafloderne Semences og Arconces
Sammenløb, c. 300 m o. H. ved Lyonbanen i en skov- og
vinrig Egn, og har (1911) 3740 Indb., en
Underret, en Handelsdomstol, et kommunalt Collège,
Lervareindustri og Handel med Kvæg. Ovf. Byen
ligger Ruiner af Greverne af Charolais' Slot.
<i>G. Ht.</i>
</chapter>

<chapter name="Charon">
<b>Charon</b> [↱кa.-], Færgemanden, som efter
Grækernes Forestillinger færgede de Dødes
Skygger over Acheron til Hades' Rige. Navnet er af
gr. Oprindelse; det antages sædvanlig for en
Forkortelse af Χαροπός; »med gnistrende Øjne«.
De homeriske Digte kender endnu intet til C.;
i 5. Aarh. f. Kr. finder vi ham derimod hyppig
nævnet hos Digterne og fremstillet af
Kunstnerne, f. Eks. i Polygnotos' store Maleri i
Delfoi »Odysseus' Nedfart til Hades«. I det
Tidsrum, som ligger imellem de to Perioder, maa
Forestillingerne om C. være blevne alm.
udbredte. Hvorfra de har deres Oprindelse, er
endnu ikke oplyst. Mulig skyldes de
Paavirkning fra Ægypten, hvor Gravfærden sædvanlig
indlededes med, at Mumien færgedes i Baad til
Gravpladsen; til den ægyptiske Lære om
Dødsriget hørte ogsaa Troen paa, at den Døde
maatte sejle paa en Flod i Underverdenen. —
C.'s Billede findes ofte paa de hvide Olieflasker
(Lekythoi), der i Grækenland i 5. og 4. Aarh.
f. Kr. benyttedes ved Begravelsen og nedlagdes
hos den Døde; fra en saadan er Afb. taget.
Sædvanlig er C. en mager, uskøn Skikkelse med
pjusket Haar og Skæg og med Sømandshue paa
Hovedet; med Aaren i Haanden holder han i
sin Baad og venter paa den Døde, som føres
ned til Acheron af Hermes Psychopompos. Som
Færgeløn til C. lagdes en Mønt (Obol) i Ligets
Mund (Smaamønter bares nemlig i Oldtiden
ofte i Munden). Lukian har i en af sine vittige
Dialoger anvendt C. som Hovedperson og ladet
ham satirisere over Menneskelivets
Latterligheder. I den gr. Gudeverden indtog C. i øvrigt
en saare underordnet Plads; men den populære
Bevidsthed har utvivlsomt levende sysselsat sig
med ham. Det er derfor forstaaeligt, at han
endnu, under Navnet Charos ell. Charontas,
spøger i Ny-Grækernes overtroiske
Forestillinger, dog ikke længer som Færgemand over
Acheron, men som en Dødningeaand, der fører
de Døde bort gennem Luften. — Ogsaa i
<sp>Etruskernes</sp> Mytologi forekommer C. (etrusk.
<i>Charun</i>). Navnet er optaget fra Grækerne; men
Skikkelsen, som bærer det, er vidt forsk. fra
den gr. Færgemand. Den etruskiske C. er en
frygtelig Dødsdæmon med hæsligt Ansigt, stor,
krum Næse og Hugtænder, tit ogsaa Vinger;
han svinger en stor Dobbelthammer ell. bærer
Slanger i Hænderne, dræber Menneskene i
Kamp, fører Dødningene bort ell. holder Vagt
ved Indgangen til de Dødes Rige.
<i>C. B.</i>

<img>Charon.</img>
</chapter>

<chapter name="Charondas">
<b>Charondas</b> [кa-], siciliansk Lovgiver i 6.
Aarh. f. Kr.; som en ny Bestemmelse i hans
Love fremhæves Retten til at protestere mod
Vidnesbyrds Sandfærdighed.
<i>K. H.</i>
</chapter>

<chapter name="Charoneia">
<b>Charoneia</b> [кa↱ro.næ^ia] (gr.), Nedgange til
Underverdenen, som efter Grækernes Antagelse
fandtes fl. St., sædvanlig i store, dybe Huler
(som paa Tainaron og i Lebadeia) ell. ved Søer
med giftigt, ildelugtende Vand (jfr.
<sp>Acherusia</sp>).
<i>C. B.</i>
</chapter>

<chapter name="Charost, Armand Joseph de Béthune, Hertug af">
<b>Charost</b> [∫a'ro], <sp>Armand Joseph de
Béthune</sp>, Hertug af, fr. Filantrop (1728—1800).
Han ejede store Godser i Bretagne, hvor han
mest opholdt sig, i Picardie og i Berry, og
arbejdede som ivrig Tilhænger af Økonomisterne
(s. d.) af al Magt paa at forbedre Bøndernes
Kaar. Fra 1770 af skaffede han Hoveriet til sine
Hovedgaarde, han eftergav trykkende Afgifter,
grundede milde Stiftelser i sine Landsbyer,
anlagde Veje, sørgede for Ansættelse af Læger og
Jordemødre, oprettede Apoteker paa sine
Godser, indførte en Forsikring mod Brand- og
Hagelskade, grundede et Agerbrugsselskab, opførte
Vandmøller, Smedier, byggede Skoler og
Mønstergaarde, indførte Dyrkning af Hør, Tobak,
Krap, Rabarber o. s. v. I Nationalforsamlingen
tog han med Eftertryk Ordet for ligelig
Fordeling af Skatter og Afgifter. Trods sin
velsignelsesrige Virksomhed svævede han i Terrorismens
Dage i stor Fare; han sad 6 Maaneder i
Fængslet la Force, men Robespierre's Fald frelste
hans Liv. Efter 18. Brumaire valgte 10.
Arrondissement i Paris ham til sin Maire. Ogsaa som
økonomisk og filantropisk Skribent var C.
virksom: han skrev om Midler til at udrydde
Tiggeriet, om Forbedring af Landarbejdernes Kaar,
om Ønskeligheden af en Laanekasse for
Landboerne o. s. v.
<i>(F. J. M.). P. L. M.</i>
</chapter>

<chapter name="Charpentier, Alexandre Louis-Marie">
<b>Charpentier</b> [∫arpã↱t<sub>i</sub>e],
<sp>Alexandre Louis-Marie</sp>, fr. Billedhugger, f. 10. Juni 1856 i
Paris, d. 4. Marts 1909 smst. C., Elev af <i>École</i>
