Skal, Skalbuklerne er uens, tilbagekrummede
ell. næsten spiralsnoede, Hængslet kraftigt, i
den ene Skal med en tyk, skævt kærvet Tand,
der passer ind i en Grube i den anden Skal,
Laasbaandet udvendigt. Dyrets Kapperande er
helt frie, kun bagtil forenede til to korte
Aanderør. Der kendes c. 50 Arter fra Tropehavene og
Middelhavet.
<i>C. M. S.</i>
</chapter>

<chapter name="Chamilly, Noël Bouton de">
<b>Chamilly</b> [∫am↱ji], <sp>Noël Bouton de</sp>, fr.
Adelsmand, Marskal af Frankrig (1636—1715),
kendt i Litt. ved Udgivelsen af en Samling
Kærlighedsbreve, skrevne til ham af en portugisisk
Nonne, <sp>Marianna Alcoforado</sp> fra Byen
Beja, hvem han havde lært at kende under et
Felttog i Portugal. Brevene udkom første Gang
paa Fransk som Lettres portugaises (1669) og
er siden, da Originalerne for længst var gaaede
tabt, oversatte paa mange andre Sprog, bl. a.
paa Portugisisk: <sp>Luciano Cordeiro</sp>, <i>Soror
Marianna, a freira portugueza</i> (2. Udg. 1891),
og paa Dansk: <sp>Karl Larsen</sp>, »Søster
Marianna og hendes Kærlighedsbreve« (1894).
<i>Chr. H.</i>
</chapter>

<chapter name="Chaminade, Cécile">
<b>Chaminade</b> [∫ami↱nad], <sp>Cécile</sp>, fr.
Komponistinde, f. 8. Aug. 1861 i Paris, Elev bl. a.
af Marsick og Godard, har særlig skrevet
Klaver- og Orkesterstykker i mindre Former.
Større Arbejder er Korværket <i>Les Amazones</i>, en
Ballet, Koncertstykke for Klaver og Orkester
m. m.
<i>W. B.</i>
</chapter>

<chapter name="Chamisso, Adalbert von">
<b>Chamisso</b> [fr. ∫ami↱so, tysk ∫a↱miso.],
<sp>Adalbert v.</sp>, tysk Digter og Naturforsker (egl.
Navn Louis Charles Adelaïde de Ch. de
Boncourt), f. 30. Jan. 1781 paa Slottet Boncourt i
Champagne, d.
i Berlin 21.
Aug. 1838.
Revolutionen
nødsagede hans
Familie til 1790
at forlade
Frankrig, og
han naaede
omsider efter
megen
Omflakken til Berlin,
hvor han 1796
blev Page hos
Friedrich
Wilhelm II's
Dronning, senere
Fændrik og
Løjtnant i den
preuss. Hær.
Da hans Forældre vendte tilbage til Frankrig,
forblev han i Berlin, og han kom, da Krigen
mellem Preussen og Frankrig udbrød, i en alvorlig
Kollision mellem Pligten mod sit ny og
Kærligheden til sit gl. Fædreland. Da han omsider
kunde udtræde af Hæren, rejste han til
Frankrig for at besøge sin Slægt, men vendte tilbage
til Berlin, som han paa ny forlod 1810, da han
blev udnævnt til Prof. i Napoléonville. Da
denne Ansættelse imidlertid viste sig illusorisk,
begav han sig med Madame de Staël til Genf og
Coppet, hvor han dyrkede medicinske og
naturhistoriske Studier, der blev fortsatte, da han
Efteraaret 1812 atter bosatte sig i Berlin. Her
blev hans Ophold dog kun af kortere Varighed,
da han 1815—18 som Naturforsker ledsagede
Otto von Kotzebue paa den af Grev Romanzov
foranstaltede Rejse omkr. Jorden. Paa
Udrejsen kom han til Kbhvn, hvor han lærte
Oehlenschläger og Ingemann at kende. Af andre
Danske traf han senere i Berlin H. C.
Andersen. Efter sin Hjemkomst blev C. Medlem af
Videnskabernes Akademi. Som Naturforsker har
C. ydet værdifulde zool. og bot. Bidrag, og hans
Skrift: »Über die havaiische Sprachen«, der
udkom Aaret før hans Død, vidner om hans
ualmindelige sproglige Talent og har bevaret sin
Bet. Som Digter tilhører C. udpræget
Romantikken. Hans Eventyr, »Peter Schlemihl«, der
udkom 1814, gentagne Gange er gengivet paa
Dansk og af C. selv oversat paa Fransk, er en
original og fantasifuld Skildring af en Mand,
der sælger sin Skygge og senere aldrig kan
finde Fred i Sindet — saaledes som C. selv heller
ikke kunde finde Fred, da han havde ombyttet
sit fr. Fædreland med Preussen. Som
Versifikator er han blevet navnkundig for sin virtuose
Anvendelse af Terzinen i Romancen <i>Salaz y
Gomez</i>. Bl. hans Digte, som udkom 1831, er
forøvrigt især Cyklus'en »Frauen Liebe und
Leben«, som Schumann komponerede, blevet
berømt. Hitzig udgav 1836—39 C.'s samlede
Værker med en Biografi.
<i>C. B-s.</i>

<img>A. v. Chamisso.</img>
</chapter>

<chapter name="chamois">
<b>chamois</b> [∫a↱mwa], 1) semsgarvede Gemse-,
Gede- ell. Faareskind af en gulrødlig Farve; 2)
en lgn. Farve som den, disse Skind har.
<i>K. M.</i>
</chapter>

<chapter name="Chamoisit (d. s. s. Chamosit)">
<b>Chamoisit</b> [sjamoa-], d. s. s. <sp>Chamosit</sp>.
</chapter>

<chapter name="Chamomilla (se Matricaria)">
<b>Chamomilla</b> [ka-], se <sp>Matricaria</sp>.
</chapter>

<chapter name="Chamond, St (se Saint-Chamond)">
<b>Chamond</b> [∫a↱mǡ], <b>St</b>, se <sp>Saint-Chamond</sp>.
</chapter>

<chapter name="Chamonix">
<b>Chamonix</b> [∫amå↱ni ell. -↱niks], en for sin
Skønhed kendt Alpedal i det sydøstlige
Frankrig, Dept Haute-Savoie, Arrond. Bonneville,
gennemstrømmes af øvre Arve og strækker sig 22
km i sydvestlig Retning fra det 2202 m høje
Col de Balme, idet den mod NØ. begrænses af
Bjergkæderne Aiguilles-Rouges og Brévent, mod
SV. af Montblanc-Gruppen. Dalbunden ligger
gennemsnitlig 1050 m o. H. og er opfyldt af
Enge og Græsgange, der gør Kvægavlen til en
vigtig Næringsvej; der dyrkes ogsaa lidt Havre,
Byg og Kartofler. Mægtige Isbræer strækker sig
ned i Dalen; over Halvdelen af Montblancs Is
og Sne ligger paa den Side, der vender mod C.
Klimaet er strengt om Vinteren, og Sneen
ligger højt fra Oktbr—Maj; om Sommeren finder
store Temperaturforandringer Sted, om
Efteraaret og Foraaret hersker der ofte voldsomme
Storme, og Sneskredene gør undertiden Skade.
Ikke desto mindre er C., efter at Englænderne
Pococke og Windham 1744 udgav en Beretning
om deres Besøg i Dalen, blevet en af Verdens
mest yndede Turistegne. I de 3
Sommermaaneder samles i den lille By C. (c. 800 Indb.), der
er forbundet med Genève ved Jernbane, Turister
og Alpebestigere fra alle Lande. C. er det
bedste Udgangspunkt for Bestigning af Mont Blanc
og dets Gletschere.
<i>G. Ht.</i>
</chapter>

<chapter name="Chamorro">
<b>Chamorro</b> [t∫a↱mår.<sub>å</sub>], Beboerne af
Marianerne.
</chapter>

<chapter name="Chamosit">
<b>Chamosit</b> [sja-], 1) en grønlig graa indtil sort
Jernmalm, der forekommer i Kalksten ved
Chamoson i Wallis (Schweiz). 2) et kloritagtigt
