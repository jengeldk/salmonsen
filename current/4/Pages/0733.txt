hos en Del Alger o. a. lavere Planter. I C. med
talrige Kerner er C.-Delingen ikke afhængig af
nogen enkelt Kernes Deling, men Tværvæggenes
Dannelse sker uden Forbindelse med slige
Processer (Fig. 24). Og der findes Tilfælde,
saaledes ved
Dannelsen af
Frøhvide, hvor der
i Beg. sker en
talrig Rk.
Kernedelinger uden
nogen
Vægdannelse, altsaa i
Grunden dannes
et Slags
Plasmodium, som
dernæst ved
Vægdannelser deles
i C. (Fig. 25).
Siden deler
disse sig paa
normal Vis.

Det mest
karakteristiske ved
den omtalte
typiske
Kernedeling er den
ligelige Deling af Traadnettet, altsaa
»Kromatin-Substansen«, som derved uvilkaarlig
maa anses for at have særlig Vigtighed. I
det i Figur 21 givne skematiserede Eksempel
tænkes der at være 8 Traade
(Kromosomer), der deles paa langs til lige saa
mange Traadpar. Hver Plante- og Dyre-Art
(respektive Sær-Art, se <sp>Art</sp>) har sit ganske
bestemte Antal, saaledes har f. Eks. Spinat 12,
Hvede 16, visse Lillier 24, Blæretang 64; og
f. Eks. hos visse Græshoppe-Arter findes 24, hos
andre 34, hos visse Spoleorme 4, hos andre kun
2 Kromosomer o. s. v. Disse Tal er typisk <sp>lige</sp>
Tal, idet der, fraset særlige Tilfælde (se
<sp>Kønsbestemmelse</sp>), ved den Befrugtning, som
grundlægger et Individ, tilføres lige mange
Kromosomer fra Sæd-C. og fra Æg-C. De
Delingsprocesser, der fører til Dannelsen af
Køns-C., opviser paa et vist Stadium en Reduktion
af Kromosomantallet, som omtales i
<sp>Reduktionsdeling</sp>. Da de normale, vegetative C.
i Dyr og Planter saaledes har det dobbelte
Antal af det for Køns-C. karakteristiske Antal
Kromosomer, kaldes de diploïde C. i
Modsætning til Køns-C., der er haploïde (se dog ogsaa
<sp>Generationsskifte</sp>).

8) <sp>Fysiologiske Forhold</sp>. Da al
Livsvirksomhed, saaledes navnlig Stofskifte,
Assimilation, Aandedræt, er knyttet til C. ell.
Omdannelsesprodukter af dem, vil C.'s Fysiologi
paa en Maade være ensbetydende med
Fysiologi i Alm. Her skal dog kort omtales visse
specielle Forhold. Kernen og Cytoplasmaet

<img>Fig. 22. Celledeling i Stængelspidsen af en højere Plante (Cl.
Müller). I alle Billeder betyder <i>nl</i> Kernelegemet, der midlertidig
opløses og formodentlig kun er Forraadsstof. <i>n</i> er Kernen, <i>w</i> dens
Hinde, <i>pl</i> Cytoplasmaet. I 1 ses den endnu hvilende Kerne. I 2 er
Traadnettet grupperet i Klumper (<i>ch</i>), der i 3 og 4 ordnes til
uregelmæssige Traade. I 5 ses der otte Grupper af Traadpar, idet de
oprindelige Traade (Kromosomer) har delt sig paa langs. I 6
optræder der ved Kernens to Poler fine Strænge som »Polkapper« (<i>k</i>).
I 7 er Kernehinden opløst, Strængene (<i>s</i>) gennemsætter Kernerummet
og Traadparrene ligger tværs over Midten som »Kerneplade« (<i>kp</i>).
I 8—9 drages af hvert Traadpar den ene Traad til hver sin Pol,
men fine Forbindelsestraade (Tentraade) bliver synlige (<i>v</i>). I 10 er
denne Proces fuldbyrdet og i Forbindelsestraadene dannes midt over
<i>C</i> en ny Væg. Denne vokser (11) samtidig med, at de to Grupper
Traade grundlægger hver sin nye Kerne (<i>t</i>). I 12 er C.-Delingen
fuldført, Væggen (<i>m</i>) lukket og Døtrekernen færdig. Derpaa sker
Vækst af de unge C., der udvikler sig videre, jfr. Fig. 2.</img>

<img>Fig. 23. En Kerne i Deling.
Tydelige Pollegemer. Af en
Landsalamanders Epithelium.
(Efter <i>Bergh</i>.)
</img>

<img>Fig. 24. Del af en flerkernet
Algecelle (<i>Cladophora</i>), som
danner en ny Tværvæg.
(<i>Strasburger</i>.)
</img>

<img>Fig. 25. Brudstykke af den
ganske unge Frøhvide i Kimsækken
hos en Blomsterplante.
Forneden er Vægdannelsen begyndt.
(<i>Strasburger</i>.)
</img>
