fremstillet i Figur 3. Ovnrummet begrænses
nedadtil af en bagtil opadskraanende Herd,
som er dannet af Fliser, bedst ildfaste, lagte i
Cement, og opadtil og til Siderne en flad
udmuret Hvælving, der paa sit højeste Punkt kun
er i en Afstand af 30—50 cm fra Herden.
Opvarmningen sker ved Brænde, der indlægges
paa Herden og
antændes, og
Forbrændingsprodukterne
føres bort
gennem 3 Kanaler,
der fra
Ovnrummets
bagest Ende føres
frem over
Hvælvingen til
en Hætte over
Ovndøren,
hvorfra
Skorstenen udgaar.
Her kan
Kanalerne lukkes
med Klapper,
naar man
under Bagningen
vil holde paa
Emmen i Ovnen. Naar Brændet er udbrændt,
skal Herden være saa varm, at Mel, der
lægges derpaa, brankes, men ikke
forkulles, og den afviskes derpaa, efter at Asken
er raget ud, om fornødent, for at nedsætte
Temperaturen, med en vaad Visk. B. skydes
derefter ind, og
den til
Bagningen
nødvendige
Opvarmning bevirkes
altsaa kun ved
Udstraaling og
Overføring fra
det opvarmede
Murværk. Naar
Bagetiden, der
vokser med B.'s
Størrelse, er
forbi, og B. er
tagne ud, maa
Ovnen
opvarmes paa ny
til den næste
Bagning, i
Stedet for
Brænde anvendes
ogsaa ofte det
langt billigere
Stenkul, om
hvilke dog mange har den fejlagtige
Anskuelse, at det skal indvirke skadelig paa
B.'s Kvalitet. Naar imidlertid en dertil
konstrueret Ovn benyttes, kan man fremstille
fuldstændig lige saa godt B. med Kul som med
Brænde; men Ovnen maa da have eet ell. fl.
særlige Fyrsteder beliggende foran Ovnrummet,
saa at kun Forbrændingsprodukterne slaar
igennem dette. Paa lgn. Maade, ɔ: med særskilt
Fyrsted, men dog indvendig Opvarmning af
Ovnrummet, benyttes i den senere Tid mere og
mere Generatorgas, som baade er meget
økonomisk og renlig, da der ved dens
Forbrænding hverken kommer Aske ell. Sod ind i
Rummet. I Modsætning til de omtalte
Ovnsystemer, der alle har saakaldt indvendig Fyring, og
ved hvilke der maa fyres op paa ny efter hver
Bagning, benyttes ogsaa en Mængde forsk. Ovne,
ved hvilke Forbrændingsprodukterne slet ikke
kommer i Berøring med Ovnrummet, men
bevæger sig uden om ell. i lukkede Ledninger i
dette, hvorved opnaas, at Bagningen kan blive
kontinuerlig. Ved saadanne Ovne ledes
Forbrændingsprodukterne i talrige frem- og
tilbagegaaende Kanaler over og under
Ovnrummet, oftest saaledes at to Ovnrum er anbragte
oven over hinanden i samme Ovn, og
Forbrændingsprodukterne bevæger sig frem under det
underste, tilbage imellem dem og atter frem
over det øverste og ud til Skorstenen. Saadanne
Ovne konstrueres ogsaa med bevægelig Herd,
hvilket i høj Grad letter Indsættelsen og
Udtagningen af B. <sp>Rolland</sp>'s Ovn, der bruges til
Hvedebrød, har saaledes en cirkelrund
roterende Herd, dannet af Chamottefliser, der bæres
af et Jernstativ, og som kan drejes ved
Haandkraft, naar B. sættes ind og tages ud.
<sp>Slater</sp>'s Ovn, der navnlig er bestemt til Bagning
af Skibsbrød, er fremstillet i Fig. 4 i
Længdesnit og i Fig. 5 i Tværsnit. Fra Fyrstedet <i>B</i>
gaar Forbrændingsprodukterne hen under
Hvælvingen <i>D</i>, der beskytter den forreste Del af
Ovnrummet mod for stærk Hede, gennem
Trækhullerne <i>C</i> og <i>G</i> op gennem Kanalerne <i>E</i> og til
sidst gennem Kanalen <i>F</i> ud i Skorstenen <i>H</i>. Inde
i Ovnrummet er anbragt et større Antal
endeløse Kæder <i>L</i>, der uden for Ovnen gaar over
Valserne <i>K</i> og bevæges ganske langsomt
fremad ved disses Rotation. B. lægges paa disse
Kæder ved Ovnens forreste Ende og kommer
færdigbagte ud ved den bageste. <i>M P R</i> er
et Pyrometer, bestaaende af en Kobberstang,
der udvider sig ved Varmen og derved gennem
et Vægtstangssystem indvirker paa en Viser,

<img>Fig. 5. Slater's Ovn, Tværsnit.</img>

<img>Fig. 6. Perkin's Ovn.</img>
