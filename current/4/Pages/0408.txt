Rigets Hovedfjender, havde allerede Anastasios
I befæstet Hovedstaden ved en 50 km lang Mur
fra Propontis til Sortehavet; Justinian styrkede
Grænsen ved en Række Fæstninger langs Donau
og S. derfor. Hans Feltherre Belisar gjorde
Ende paa Vandalerriget i Afrika (533—34), og
efter næsten 20 Aars Kampe lykkedes det at
vinde Italien fra Østgoterne (553); ogsaa fra
Vestgoterne i Spanien toges en Række
Søstæder. Mindre heldig var Justinian over for
Persernes krigerske Konge Kosru I Nuschirwan,
men den endelige Fred 561 opretholdt dog den
tidligere Østgrænse. I det Indre gennemførtes
Enevælden og Religionsenheden fuldstændig;
Konsulatet blev ophævet 541, Filosofskolen i
Athen blev lukket 529, og de sidste Tilhængere
af Platonismen og Hedenskabet blev tvungne til
at udvandre; den strengeste Ortodoksi
herskede. Paa Partikampene i selve Hovedstaden toges
med kraftig Haand, og den saakaldte
Nika-Opstand (s. d.) blev knust i Blod af Belisar's
Tropper. Rigets Enhed fremmedes ved den store
Lovsamling <i>Codex Justinianeus</i> (529), hvortil
sluttede sig Fortolkningerne (<sp>Pandekter</sp>
ell. <sp>Digester</sp>) og en Lærebog
(<sp>Institutionerne</sp>) samt de siden fremkomne
Forordninger (<i>Novellae</i>).

Af Justinian's Landevindinger gik Byerne i
Spanien delvis tabt allerede inden hans Død, og
under hans Brodersøn, <sp>Justinus II</sp>
(565—78), erobrede Longobarderne Italien 568,
medens Perserkrigen begyndte paa ny, saaledes
at Kejseren blev tvunget til at tage Livvagtens
Anfører, den dygtige <sp>Tiberius</sp>, til
Medregent. Han kæmpede ogsaa heldig mod
Perserne og efterfulgtes af sin Svigersøn,
<sp>Maurikios</sp> (582—602), der blev afsat af Hæren,
som indsatte <sp>Fokas</sp> til Kejser (602—10).
Denne befæstede sit Herredømme med endeløs
Grusomhed, indtil den ægyptiske Statholders Søn,
Heraklios, til sidst rejste Opstand imod ham og
fik ham dræbt. Under <sp>Heraklios</sp> (610—41)
begyndte ny Kampe mod Perserne, og disse
trængte endog frem lige til Bosporos; Kejseren
købte dem bort og nyttede den derved vundne
Tid saa godt, at han kunde trænge langt ind i
Perserriget og tvinge dettes Konge til en Fred,
hvorved han tilbagegav alle sine Erobringer
(628). Kort efter fik B. dog i Araberne endnu
farligere Fjender, og allerede i Heraklios' Tid
erobrede disse baade Syrien (633—40) og
Ægypten (639—42); inden Aarh.'s Udgang havde alle
B.'s øvrige Besiddelser i Nordafrika samme
Skæbne (Karthago 698). Heraklios fulgtes paa
Tronen af sin Søn <sp>Konstantin III</sp>, der dog
døde s. A. og efterfulgtes af sin Søn
<sp>Konstans II</sp> (641—68), hvis Grusomhed var
saadan, at han til sidst maatte forlade
Konstantinopel og tage Ophold i Syrakus, hvor han blev
myrdet. Under hans Søn, <sp>Konstantin IV
Pogonatos</sp> ɔ: den Skæggede (668—85),
naaede Araberne allerede frem til selve
Konstantinopel, og Hovedstaden blev kun reddet ved
Anvendelse af den gr. Ild. Konstantin's Søn,
<sp>Justinian II</sp>, regerede saa grusomt, at han til
sidst blev afsat, fik sin Næse afhugget (deraf
hans Tilnavn Rhinotmetos) og blev fordrevet;
i 10 Aar var han borte fra Konstantinopel, og i
denne Tid regerede <sp>Leontios</sp> (695—98) og
<sp>Tiberius III</sp> (698—705); men derefter førtes
Justinian tilbage af en bulg. Hær og regerede
endnu 6 Aar med en Grusomhed uden Mage,
indtil han blev myrdet 711. Derefter fulgte
hurtig skiftende Kejsere (<sp>Philippicus</sp> 711—13,
<sp>Anastasios II</sp> 713—16, <sp>Theodosius
III</sp> 716—17).

Med <sp>Leo III Isaurieren</sp> (717—41) kom
en ny Herskerslægt paa Tronen, der atter
bragte Glans over B. Allerede tidligere havde
Dogmestridigheder ofte spillet en Hovedrolle i Rigets
Historie; nu rettede Leo (726) et Forbud mod
den afguderiske Dyrkelse af Billeder og rejste
derved <sp>Billedstriden</sp>, der delte hele
Folket i to Partier, Billedtjenerne (Ikonolatrer) og
Billedstormerne (Ikonoklaster). Kejserens
Angreb paa Billederne gjaldt vel nok saa meget
Præstestandens stedse voksende Magt over
Folket; den første Følge var dog, at Riget mistede
Ravenna og Eksarkatet, hvis Indbyggere
foretrak at underkaste sig Longobarderne fremfor
at opgive deres hellige Billeder. Leo's Søn
<sp>Konstantin V</sp> (741—75) fortsatte Faderens
Kamp mod Kirkebillederne, hvorfor han fik
Tilnavnet <sp>Kopronymos</sp> (Besudleren), og
krigede ligesom han ogsaa heldig mod Araberne
og Bulgarerne. Efter hans Søn <sp>Leo IV</sp>
(775—80) regerede dennes Enke, Irene, som
Formynder for sin Søn <sp>Konstantin VI
Porfyrogennetos</sp>; paa den anden Synode i
Nikæa (787) indførtes Billeddyrkelsen atter.
Snart efter at Konstantin var blevet myndig,
blev han blindet paa Moderens Befaling (797),
og hun regerede nu i sit eget Navn, prist af de
kirkelige Forfattere, indtil hun 802 blev styrtet
af Storskatmesteren <sp>Nikeforos</sp>, der 811
faldt mod Bulgarerne. Efter <sp>Michael I
Rhangabes</sp>' svage Regering fulgte <sp>Leo V
Armenieren</sp> (813—20), der slog
Bulgarerne, som var trængte frem lige til selve
Konstantinopel, og tvang dem til en 30-aarig Fred;
han optog ogsaa Isauriernes Billedkamp og
ophævede den sidste Nikæa-Beslutning, men blev
snart efter ryddet af Vejen af Præstestanden.
Under <sp>Michael II den Stammende</sp>
(820—29) satte Saracenerne sig fast paa Kreta
og erobrede Sicilien (827), og ny Tab led Riget
under hans Søn <sp>Theofilos</sp> (829—42), som
derimod gjorde sig fortjent ved at beskytte
Videnskaben. Efter hans Død fulgte hans Søn
<sp>Michael III</sp> (842—67), for hvem først hans
Moder, Theodora, siden hendes Broder Bardas
førte Regeringen; af disse bragte Theodora
Billedstriden til endelig Afslutning ved at vende
tilbage til Irene's Standpunkt. Farerne udefra
øgedes stedse; Araberne trængte langt frem i
Lilleasien, og en ny Fjende fik Riget i Russerne,
hvis Flaade 865 ankrede i Konstantinopels Havn,
men her blev ødelagt af en opkommende Storm.
Michael blev myrdet af sin Yndling Basilius,
med hvem det <sp>makedoniske Dynasti</sp>
kom til Magten for omtr. to Aarh.

<sp>Basilius I</sp> (867—86) styrede med Kraft
baade i det Indre og Ydre og lod udarbejde en
ny Lovsamling, Basilikerne, der fuldendtes under
hans Søn <sp>Leo VI</sp> (886—911). Denne, hvis
Kærlighed til Videnskaben skaffede ham Tilnavnet
