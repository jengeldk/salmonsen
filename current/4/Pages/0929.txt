der udmærkede sig ved smagfuld Komposition
og betydelig malerisk Virkning.
<i>S. M.</i>
</chapter>

<chapter name="Christensen, Christian Thomsen">
<b>Christensen,</b> <sp>Christian Thomsen</sp>, dansk
Nordamerikaner, f. 26. Jan. 1832 i Kbhvn, d. paa
sin Fødselsdag 1905 smst., kom 1846 i
Handelslære, men drog 1850 til New York og arbejdede
sig hurtig op, saa at han allerede 1853 kunde
gifte sig med en danskfødt Dame og 1855 fik
Ansættelse i en Bank. Som ivrig Republikaner
og begejstret Tilhænger af H. W. Beecher
indtraadte han ved Borgerkrigens Udbrud 1861 i
et Kompagni af skandinaviske Frivillige og blev
Løjtnant; gjorde senere Tjeneste i Mac Clellan's
Felttog i Virginia 1862 og var Stabschef hos
General Canby ved Mobiles Indtagelse 1865; til
Løn udnævntes han til Brigadegeneral. Efter
Krigen vendte C. tilbage til Forretningslivet,
blev 1868 Associé i et stort Handelshus i New
York og fik 1880 en vigtig Post i et af Stadens
største Bankierhuse. 1880—84 var C.
Brigadegeneral i Brooklyns Borgervæbning og derefter
i nogle Aar Divisionsgeneral for hele Styrken.
1869—73 var han dansk Konsul, og baade da
og senere paa mange Maader en kraftig Støtte
for sine Landsmænd, indtil han i sine sidste
Leveaar vendte tilbage til Danmark.
<i>E. E.</i>
</chapter>

<chapter name="Christensen, Fanny">
<b>Christensen,</b> <sp>Fanny</sp>, dansk
Operasangerinde (Alt), f. 28. Oktbr 1855 og debuterede 2.
Novbr 1877 paa det kgl. Teater som Margarethe
i »Den hvide Dame«. Hvorvel C.'s
Stemmeomfang ikke tillod hende at binde an med de store,
dram. Altpartier, udfyldte hun ved sin mus.
Begavelse, sin støtte og altid paalidelige Kunst
en, ganske vist beskednere, men derfor ikke
mindre væsentlig Plads i Operarepertoiret, hvis
talrige værdige Mødre og Ammer — foruden
enkelte andre mere ungdommelige Altpartier,
som f. Eks. Nancy i »Martha«, Fatime i
»Oberon«, den ene Markis i »Kongen har sagt det«
og Mercedes i »Carmen« — altid var i
omhyggelige Hænder hos hende. C. optraadte sidste
Gang 1. Juni 1907.
<i>S. L.</i>
</chapter>

<chapter name="Christensen, Georg">
<b>Christensen,</b> <sp>Georg</sp>, dansk Rustmester, f.
27. Decbr 1819, d. 2. Febr 1883, blev 1840
Bøssemagersvend og foretog, efter at have søgt
Undervisning paa den polytekniske Læreanstalt,
1843—47 en Udenlandsrejse, paa hvilken han
stærkt paavirkedes af de demokratiske
Bevægelser i Paris. Efter sin Hjemkomst deltog han
med en Del af Kammeraterne fra Paris i
Oprettelsen af »Haandværkerdannelses-Foreningen«
(Oktbr 1847) og optraadte ved
Hippodrommøderne, hvad der førte til, at han blev kongevalgt
Medlem af den grundlovgivende Rigsforsamling.
Her spillede han imidlertid ingen Rolle. 1849
etablerede han sig som Bøssemager, blev 1857
af Regeringen sendt til Udlandet for at indkøbe
de til en Omdannelse af Kronborg Geværfabrik
nødvendige Maskiner, blev 1861 Rustmester og
ledede som saadan 1866 Anlægget af
Geværfabrikken paa Tøjhuset. Fra 1861 var han
Medlem af Overbestyrelsen for de danske
Skytteforeninger og fra 1865 af Industriforeningens
Bestyrelse, hvor han navnlig virkede for
Afholdelsen af en nordisk Industriudstilling, og
Udstillingen i Kbhvn 1872 skyldtes da navnlig
ham. Fra 1876 var han Industriforeningens
Formand, og som saadan gennemførte han, at
Foreningen købte Udstillingsbygningen fra 1872 med
tilhørende Grund og flyttede ud i den (1881).
Da han 1879 blev Formand for den nystiftede
»Fællesrepræsentation for dansk Industri og
Haandværk«, stod han ved sin Død som
Formand for hele Datidens industrielle
Foreningsvirksomhed.
<i>(C. N.). R. B.</i>
</chapter>

<chapter name="Christensen, Halfdan">
<b>Christensen,</b> <sp>Halfdan</sp>, norsk Teaterchef
og Skuespiller, f. i Porsgrund 12. Decbr 1873.
Han blev uddannet til Handelsmand og var et
Par Aar Bankassistent i Kria, men viste
allerede da litterære Interesser og udgav 1895 en
Samling »Digte«; senere udkom »Spindelvæv, to
Noveller« (1898). 1895 debuterede C. paa
Bergens nationale Scene og viste straks betydeligt
Talent som Skuespiller. 1899 blev han knyttet til
»Nationaltheatret« som Skuespiller; 1909 blev
han desuden Sceneinstruktør; 1911 udnævntes
han til Chef for »Nationaltheatret«. Som
saadan har C. vist betydelig Dygtighed; han har
Fortjenesten af at have givet den nyere norske
Litt. en bredere Plads paa Repertoiret og i
Publikums Gunst end tidligere. Ogsaa som
Teaterchef er C. vedblevet at optræde som
Skuespiller. Hans Talent er smidigt og intelligent,
og han raader ogsaa over en lyrisk Varme, som
særlig virker stærkt som et Islæt i udprægede
Karakterroller. C.'s bedste Roller har været i
Ibsen's, Bjørnson's og de nyere norske
Dramatikeres Skuespil; særlig fortrinlig har han været
som Osvald i »Gengangere«, Elias Sang i »Over
Ævne«, Løvborg i »Hedda Gabler«, Jerven i
»Livets Spil«, Preben Rust i »Mimosas
Hjemkomst« og Hvass i »Therese«. C. er gift med
Skuespillerinden <sp>Gyda Christensen</sp>, f.
Andersen (f. 1872), der har gjort sig bemærket
som en intelligent Skuespillerinde og ogsaa har
virket ved »Nationaltheatret« som Iscenesætter
af Balletoptrin.
<i>E. S-n.</i>
</chapter>

<chapter name="Christensen, Halvor Olaus">
<b>Christensen,</b> <sp>Halvor Olaus</sp>, norsk
Embedsmand og Politiker (1800—91), 1832—89
Byfoged i Stavanger, hvis Stortingsrepræsentant
han var paa alle Storting mellem 1833 og 1873
med Undtagelse af Sessionerne 1851, 1857 og
1859. C. var Præsident i Lagtinget 1845, 1854 og
1862—69, og Præsident i det samlede Storting
1848, ligesom han var Medlem af de vigtigste
Komiteer, hyppig som disses Formand, var i det
hele et af Nationalforsamlingens mest
fremragende og indflydelsesrige Medlemmer. Af de
større poetiske Reformer, han viede sit Arbejde,
maa nævnes Indførelse af aarlige Storting og
Statholderpostens Ophævelse. Ved Behandlingen
af de unionelle Spørgsmaal kæmpede han i
Frisindets Rækker for Norges fulde Ligestilling i
Unionen. Ogsaa inden for sin Kommune virkede
han for Fremskridt og Forbedringer i forsk.
Retninger. Kort før hans Død oprettedes der et
kommunalt Legat, der bærer hans Navn.
<i>K. V. H.</i>
</chapter>

<chapter name="Christensen, Harald Refsgaard">
<b>Christensen,</b> <sp>Harald Refsgaard</sp>, dansk
Agrikulturbakteriolog, f. 7. Maj 1879 paa
Frammerslevgaard i Salling, tog alm.
Forberedelseseksamen 1895, Landbrugseksamen ved
Landbohøjskolen 1898, og smst. udvidet Eksamen i
Landbrugets Plantedyrkning
(Fortsættelseskursus) 1902. Studerede Bakteriologi i Sommeren
1903 ved Univ. i Königsberg, 1904 i Breslau og
Kiel, 1909 ved »Hochschule für Bodenkultur« i
