opfordre Kongen til at forberede en
dansk-slesvigsk Fællesforfatning og omgive sig med ny
Ministre, der vilde virke i denne Retning. Fra
dette Møde udgik det store Folketog til
Christiansborg den flg. Dag. — Det 3. C. afholdtes
28. Marts 1863 efter Indbydelse af ledende Mænd
af det nationalliberale Parti. Formaalet var at
tilskynde Regeringen til at besvare den
holstenske Stænderforsamlings og den tyske
Forbundsdags forsk. udæskende Skridt med en
Udsondring af Holsten og en yderligere Udvikling af
den konstitutionelle Forbindelse mellem
Kongeriget og Slesvig. Resolutioner i denne Retning
vedtoges omtr. enstemmig, og to Dage efter
udstedtes den af Regeringen i længere Tid
forberedte Kundgørelse af 30. Marts 1863, som gik
i den af Mødet ønskede Retning.
<i>N. N.</i>
</chapter>

<chapter name="Casinum">
<b>Casinum,</b> i Oldtiden volskisk Stad i Latium i
Italien ved Foden af Bjerget Casinus. Efter at
være erobret af Romerne blev den rom.
Præfektur ell. Municipium. Ruiner findes ved
Landsbyen S. Germano, som dog i nyere Tid har
faaet det gl. Navn <i>Cassino</i> tilbage.
<i>H. H. R.</i>
</chapter>

<chapter name="Casius">
<b>Casius</b> (<sp>Kasion</sp>), 1) Bjerg ved Syriens
Kyst, nu Djébel-el-Akra, ikke langt fra
Antiocheia, 1770 m høj, med vid Udsigt; det
regnedes fra gl. Tid for helligt, og vistnok var det
en gl. Kultus, der i gr.-rom. Tid fandtes her
som en Dyrkelse af Zeus Casius. Endnu Julianus
Apostata bragte Ofringer her. 2) Bjerg ved
Grænsen mellem Ægypten og Palæstina, et Parti
af Sandklitter, nær Pelusion. Ogsaa her
dyrkedes Zeus Casius. I Nærheden overvandt
Antiochos IV Epifanes Ægypten, erobrede
derefter Pelusion og forsøgte at blive Herre over
Ægypten og dets Konge Ptolemaios Filometor,
hans Søstersøn (170 f. Kr.).
<i>H. A. K.</i>
</chapter>

<chapter name="Časlav">
<b>Časlav</b> [↱t∫aslaf], <sp>Czaslau</sp>, tsch. <sp>Cáslav</sp>,
By i Böhmen, ligger 82 km ØSØ. f. Prag, 263
m o. H., er et Jernbaneknudepunkt og har c.
9500 Indb., mest Tschecher. C. har Gymnasium
og protestantisk Seminarium. C., der er en
meget gL By, var et Hovedsæde for Hussitterne,
og i en Kirke i Byen er Johan Zisca begravet.
N. f. C. ligger Slagmarken ved Chotusitz, hvor
Frederik II af Preussen 17. Maj 1742 slog
Østerrigerne under Hertug Karl af Lothringen.
Kampen benævnes snart efter Chotusitz, snart
efter C.
<i>G. Ht.</i>
</chapter>

<chapter name="Casorati, Felice">
<b>Casorati,</b> <sp>Felice</sp>, ital. Matematiker, f. 1835
i Pavia, d. 1890 smst., blev 1859 ekstraord. Prof.
og 1862 ord. Prof. ved sin Fødebys Univ. Han
har i <i>Annali di matematica, Rendiconti del
Istituto lombardo, Acta math.</i> udfoldet en betydelig
Forfattervirksomhed med Emner fra
Funktionsteorien (f. Eks. Funktioner med mere end to
Perioder, <i>Acta math.</i> 1886), Differensregningen
og Geometrien. I en Afh. af ham i <i>Acta math.</i>,
Bd 14, indføres et interessant nyt
Krumningsmaal for Flader.
<i>Chr. C.</i>
</chapter>

<chapter name="Casoria e Arpino">
<b>Casoria e Arpino</b> [-↱sår<sub>i</sub>a-], By i Syditalien,
Prov. Neapel, ligger 10 km NØ. f. Neapel. (1911)
14427 Indb. C. driver Vin- og Frugtavl.
<i>H. P. S.</i>
</chapter>

<chapter name="Casorti, Giuseppe">
<b>Casorti,</b> <sp>Giuseppe</sp>, Mimiker og
Pantomimeforfatter (1749—1826). C., der fødtes i en
omrejsende Artistfamilie, virkede den sidste Snes
Aar af sit Liv i Danmark, hvor han, paa det af
ham uden for Kbhvn opførte <sp>Vesterbros
Teater</sp>, dels som udmærket Fremstiller af
Pjerrot, dels som habil Forf. til mange
Pantomimer, af hvilke fl. (»Harlekin mekanisk
Statue«, »Harlekin Skelet«) endnu opføres, ledede
den danske Pantomimik nær hen til dens opr.
ital. Forbillede.
<i>A. A.</i>
</chapter>

<chapter name="Caspari, Carl Paul">
<b>Caspari,</b> <sp>Carl Paul</sp>, Teolog og Orientalist,
f. 8. Febr 1814 i Dessau af jød. Forældre, d.
11. Apr. 1892 i Kria. Den første Undervisning
fik han i Byens jød. Barneskole, hvor han
navnlig lærte Hebraisk. 1834 kom han som
Student til Leipzig, hvor han studerede orientalske
Sprog under Fleischer. 1838 lod han sig døbe,
under Paavirkning bl. a. af sin Studiefælle
Franz Delitzsch. I 2 Aar studerede han nu i
Berlin under den meget ortodokse
Hengstenberg, hvis Opfattelse af gl. Test. blev
bestemmende for ham. 1842 blev han <i>Dr. phil.</i>, 1844
<i>Lic. theol. hon. c.</i> ved Königsberg Univ.; en
Kaldelse som <i>Prof. extraord.</i> til dette Univ.
afslog han 1845, da han som streng Lutheraner
ikke
anerkendte den
preuss.
unerede Kirke. 1847
konstitueredes
han som
Lektor i Teologi
ved Univ. i
Kria, en
Stilling, han
havde søgt efter
Gisle Johnson's
Opfordring.
Han blev Prof.
1857 og blev
trods fl.
Kaldelser til
Tyskland i Norge
til sin Død.
1860 blev han
<i>Dr. theol. hon.
c.</i> i Erlangen. C.'s første Arbejde var Udgivelsen
af en arab. Tekst i 1838, og han skrev en større
<i>Grammatica Arabica</i> 1844—48, der senere kom
paa Tysk (1859, 1866, 1876 ved Aug. Müller),
Fransk og Engelsk og navnlig i den eng.
Bearbejdelse ved Wright er blevet et Hovedværk.
Hans Universitetsvirksomhed bestod mest i
Behandling af Gl. Test. 1842 udgav han en
Kommentar til Obadja og skrev endvidere »Beiträge
zur Einleitung in das Buch Jesaja« (1848), »Über
den syrisch-ephraimitischen Krieg unter Jotham
und Ahaz« (1849), »Über Micha den Morashtiten«
(1852). Han begyndte en Fortolkning af Jes.
1—12, hvoraf kun Halvdelen udkom (1867), og
skrev »Zur Einführung in das Buch Daniel«
(1869). Ved Siden heraf skrev han populære
Skr paa Dansk-Norsk, saaledes om »Abrahams
Prøvelse og Jakobs Kamp med Gud«, »Populære
Foredrag over Bogen Daniel«, »Bibelske
Afhandlinger« (1884). Hans Standpunkt er stærkt
apologetisk i Hengstenberg's Aand med
Afvisning af al Kritik. 1857 grundede han med Gisle
Johnson og Tønder Nissen »Theologisk
Tidsskrift for den evang.-luth. Kirke i Norge. Her
offentliggjorde han bl. a. en Del af de
Undersøgelser af Daabssymbolet, som han foretog paa

<img>C. P. Caspari.</img>
