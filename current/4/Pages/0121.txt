Kloakledninger, i de sidste Aartier tage Opsving, bl. a. i
Rhinlandene og ved Bitterfeld imellem Berlin
og Magdeburg.
<i>(T.-J.). Arn. K.</i>
</chapter>

<chapter name="brown-stout (se Øl)">
<b>brown-stout</b> [↱bra^un-↱sta^ut], se <sp>Øl</sp>.
</chapter>

<chapter name="Brownsville">
<b>Brownsville</b> [↱bra^unzvi£], By i U. S. A.,
Stat Texas, ligger 56 km fra Floden Rio Grandes
Udløb i den meksikanske Havbugt. (1910) 10517
Indb. B. har et kat. Gymnasium og driver
betydelig Handel. Ved B. fandt i den meksikanske
Krig (1846) Kampe Sted mellem Amerikanerne
og Meksikanerne. Byen blev 1880 næsten
fuldstændig ødelagt af en Orkan.
<i>H. P. S.</i>
</chapter>

<chapter name="Brown Willy (se Cornwall)">
<b>Brown Willy</b> [↱bra^un-↱wi£<sub>i</sub>], se <sp>Cornwall</sp>.
</chapter>

<chapter name="Brownwood">
<b>Brownwood</b> [↱braunwud], By i U. S. A., Stat
Texas, ligger 196 km NV. f. Austin ved Bayou
Pecan og ved Banen fra Austin til San Angelo.
(1910) 6967 Indb.
<i>H. P. S.</i>
</chapter>

<chapter name="Broxburn">
<b>Broxburn</b> [↱bråksbən], By i Skotland,
Linlithgowshire, ligger 17 km V. f. Edinburgh ved
Union Kanalen. (1911) 7807 Indb. B. er en vigtig
Mine- og Industriby og er særlig kendt for sin
Olie og Parafin, der siden 1878 udvindes af en
Lerskifer, som brydes i Nærheden af Byen.
<i>G. Ht.</i>
</chapter>

<chapter name="Broye">
<b>Broye</b> [brwa], en 79 km lang Flod i det
vestlige Schweiz, udspringer paa Jorat og løber mod
NØ. ind i Murten-Sø, som den atter forlader i
dens nordvestlige Hjørne for igen efter et kort
Løb at falde ud i Neuchâtel-Søen; paa
Strækningen mellem de to Søer besejles den af
Dampbaade.
<i>G. Ht.</i>
</chapter>

<chapter name="Brozas">
<b>Brozas</b> [↱bråþas], By i det vestlige Spanien,
Prov. Caceres, ligger 15 km S. f. Floden
Guadiana. (1900) 4842 Indb. B. har Svovlbade og
driver Vinavl.
<i>H. P. S.</i>
</chapter>

<chapter name="Brožik, Václav">
<b>Brožik</b> [↱broзik], <sp>Václav</sp> (Wenzel),
tschechisk Maler, f. 1851 i Tremoschna ved Pilsen,
d. 1901 i Paris. Ved Akademiet i Prag og under
E. Lauffer smst. fik han sin første maleriske
Uddannelse, der fortsattes i Dresden, senere i
München og, under Indflydelse fra Laurens og
Munkaczy, i Paris. Allerede i Prag forsøgte
han sig, med »Eva v. Lobkowitz besøger sin
Fader i Fængslet« (1871), i Historiemaleriet, der
senere blev hans sikre Domæne og gav ham
talrige Udstillings-Succes'er; han skildrer med
Forkærlighed Tildragelser fra sit eget Lands
Historie i omfangsrige Arbejder, der øver deres
Tiltrækning mere ved Emnets underholdende
Natur, godt koloristiske Greb og effektfulde
Kostumebehandling end ved dybere
Karaktertegning. I Dresden malede han »Zavis v.
Falkenstein's Bryllup med den böhmiske Kong
Przemysl Ottokar II's Enke«. 1874 udstillede
han i München »Ottokar II tager Afsked
med sin Familie«; derefter »Den hellige
Iria«, »Eksekutionen paa det hvide Bjerg«
og »Dagmar, Przemysl Ottokar I's
Datter, drager med sin Brudgom, Valdemar
II af Danmark, fra Meissen Kloster« (1875).
Hovedværker: »Böhmerkongen Vladislav
Posthumus' Gesandtskab ved Kong Karl VII's Hof«
(1879, Berlins Nationalgaleri), »Huss for
Konciliet i Konstanz« (Prags Raadhus),
»Raadsherrerne kastes ud af Vinduerne, Prag 1618« (1889),
»Tu Felix Austria nube« (1897, i den østerrigske
Kejsers Eje) og »Georg af Podiebrad« (1898,
Prags Raadhus). (<sp>Litt.</sp>: <sp>Oliva Madl</sp>, »B.«
[Prag 1903]).
<i>A. Hk.</i>
</chapter>

<chapter name="Broøjne (se Broer)">
<b>Broøjne,</b> se <sp>Broer</sp>.
</chapter>

<chapter name="Brúará">
<b>Brúará</b> [↱bru.ara.], en Biflod til Ølfusá i
Island. Elven maa passeres af alle Turister, der
over Thingvellir rejser til Geysir. Paa
Vadestedet er der en dyb Revne i Elvens Lavabund, og
over denne ligger en lille Bro, Vandet styrter
skummende ned i Revnen og i smaa Vandfald
ned ad Klipperne paa begge Sider. Nu er der
ogsaa kommet en ny Bro over Elven. De smukke
Omgivelser er utallige Gange blevne beskrevne
i Turist-Rejsebeskrivelser. 1594 druknede i denne
Elv Rektoren i Skalholt, <sp>Sigurður
Stefánsson</sp>, en for sin Tid meget lærd Mand,
som var en af de første i Norden, der tegnede
et Kort over Nordhavet og omliggende Lande.
<i>Th. Th.</i>
</chapter>

<chapter name="Bruay">
<b>Bruay</b> [bry↱æ], By i det nordvestlige
Frankkrig, Dept. Pas-de-Calais, Arrond. Béthune, har
Ølbryggerier, Kulgruber og (1906) 7482 Indb.
<i>G. Ht.</i>
</chapter>

<chapter name="Bruce (se Elgin)">
<b>Bruce</b> [bru.s], se <sp>Elgin</sp>.
</chapter>

<chapter name="Bruce, A. H. (se Balfour of Burleigh)">
<b>Bruce</b> [bru.s], <sp>A. H.</sp>, se <sp>Balfour of
Burleigh</sp>.
</chapter>

<chapter name="Bruce, Catherine Wolfe">
<b>Bruce</b> [bru.s], <sp>Cathérine Wolfe</sp>, amer.
Mæcen, f. 22. Jan. 1816 i New York, d. 13. Marts
1900 smst. Hun har grundet <i>George Bruce Free
Library</i> i New York og til astron. Øjemed
udgivet i alt 174275 $, hvoraf største Delen er
tilfaldet amerikanske Institutter. Til det
astrofysiske Observatorium i Heidelberg har hun
skænket en større fot. Kikkert; dets Direktør Max
Wolf har døbt Asteroiden (323), som var den
første, han opdagede, og den, der først er
fundet ad fot. Vej (22. Decbr 1891), Brucia til
Minde om hende.
<i>J. Fr. S.</i>
</chapter>

<chapter name="Bruce (se Aberdare, H. A. B.)">
<b>Bruce</b> [bru.s], se <sp>Aberdare</sp>, <sp>H. A. B.</sp>
</chapter>

<chapter name="Bruce, James">
<b>Bruce</b> [bru.s], <sp>James</sp>, skotsk
Afrikarejsende (1730—94), studerede først Jura i
Edinburgh. Som Deltager i en
Vinhandlerforretning kom, han 1762 til Sydeuropa og blev
senere eng. Konsul i Algier, hvor han ivrig
studerede de østerlandske Sprog. Efter fl.
Rejser saavel langs Middelhavets Kyster som i det
Indre af Afrika drog han, ledsaget af en Tegner,
til Asien 1767, besøgte Ruinerne af Ba'albek og
Palmyra og tog Tegninger af de vigtigste
Oldtidsmindesmærker, som han skænkede
Biblioteket i Kew i London. I Foraaret 1768 kom han
til Kahirah, hvorfra han fulgte Nilens Løb til
Assuan; efter at være vendt tilbage til Kenneh
drog han med Karavane gennem Ørkenen til
Kosseïr ved det Røde Hav, hvorfra han sejlede
til Djidda i Arabien. 1769 vendte han dog
atter tilbage til Afrika og landede i Massaua,
hvorfra han begyndte sin berømte store Rejse i
Abessinien. Under store Farer og
Besværligheder naaede han Gondar, hvor han var saa
heldig at vinde stor Anseelse ved at behandle en
Koppeepidemi paa europ. Vis. Han forblev over
3 Aar i Abessinien, besøgte Kilderne til Nilens
store Bifloder Bahr-el-Asrak og Takazze,
hvorefter han gennem Nubien rejste tilbage til
Alexandria 1773. Efter en Fraværelse paa 11 Aar
vendte han tilbage til Skotland, hvor han udgav
<i>Travels to discover the sources of the Nile</i>
(1790).
<i>C. A.</i>
</chapter>

<chapter name="Bruce, John">
<b>Bruce</b> [bru.s], <sp>John</sp>, eng. Historiker, f. 1802.
d. 28. Oktbr. 1869, var i fremragende Grad
