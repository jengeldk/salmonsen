som udgør den vigtigste Del af den nationale
Dragt for Araberne i Afrika; dens
Uundværlighed er karakteriseret ved et arab. Ordsprog:
<i>Moslem bla burnus ze kelb bla bassus</i> ɔ: en
Rettroende uden B. er som en Hund uden Hale.
Gennem Spansk og Fransk har Ordet vundet
alm. Borgerret i europ. Sprog.
<i>J. Ø.</i>
</chapter>

<chapter name="Buro">
<b>Buro</b> (<sp>Buru</sp>, holl. <sp>Boeroe</sp>), nederlandsk
ind. Ø af Molukkerne, 8584 km<sup>2</sup> med c. 20000
Indb. Øen er ikke vulkansk, men opbygget af gl.
Bjergarter. Det højeste Punkt er Tomahu (2600
m). Ved de sumpede Kyster findes Mangrover,
Bjergene i det Indre er skovklædte. Indb. er
overvejende Hedninger, ved Kysten findes dog
ogsaa Muhammedanere og Kristne. Hovedstad er
<sp>Katjeli</sp> ved en Bugt mod NØ. Der udføres
Cajeputolie, som udvindes af <i>Melaleuca
leucadendron</i>. Nær B. ligger den lille Ø <sp>Ambelau</sp>
(187 km<sup>2</sup>).
<i>M. V.</i>
</chapter>

<chapter name="Burod (se Artemisia)">
<b>Burod</b>, se <sp>Artemisia</sp>.
</chapter>

<chapter name="Burollos (se Burlos-Søen)">
<b>Burollos</b>, se <sp>Burlos-Søen</sp>.
</chapter>

<chapter name="Burr, Aaron">
<b>Burr</b> [bə.], <sp>Aaron</sp>, nordamerikansk
Politiker (1756—1836), indtraadte 1775 ved
Frihedskrigens Udbrud i Revolutionshæren og
deltog i Arnold's Tog mod Kanada; han
udmærkede sig fl. Gange og blev 1777 Oberstløjtnant,
men tog Afsked af Helbredshensyn 1779 og blev
1783 Sagfører i New York. Han vandt snart
stort Ry og skal have udkastet Plan til det
senere Tammany-Parti, rettet imod Stadens gl.
Aristokrati. Han blev 1784 Medlem af Statens
lovgivende Forsamling og var 1788—90 <i>Attorney
general</i>, samt 1791—97 Unionssenator. Ved
Præsidentvalget 1800 fik han lige saa mange
Stemmer (73) som Jefferson, og da
Repræsentanthuset ved det afgørende Valg foretrak
Jefferson, blev B. Vicepræsident 1801—05. Han
søgte 1804 at opnaa Valg til Guvernør i New York,
men da dette hindredes af hans gl. Modstander,
Alex. Hamilton, udfordrede han denne og
dræbte ham i Duel (Juli 1804). Fordømt herfor af
den offentlige Mening og desuden overvældet af
Gæld drog han 1805 vesterpaa og udkastede der
eventyrlige Planer om Tog imod Meksiko og
Grundlæggelse af en stor uafhængig Stat i
Mississippi-Landet med New Orleans til
Hovedstad. Han hvervede Tropper og samlede
Forraad paa en Ø i Ohio, men Novbr 1806 blev disse
beslaglagte iflg. Præsident Jefferson's Paalæg,
og han selv fængslet. Vistnok blev han Septbr
1807 frikendt for landsforræderske Planer, og
han drog derefter til Europa, besøgte Kbhvn
og Sverige 1808 og Paris 1810, arbejdende for
sin store Tanke om et Kejserdømme i Meksiko.
1812 bosatte han sig igen i New York som
Sagfører, 1833 ægtede han 77 Aar gl Enken efter
en rig fr. Købmand fra Haïti, men de blev snart
skilte igen, da han bortødslede hendes Formue,
og han døde i Fattigdom og Glemsel. (<sp>Litt</sp>.:
<sp>M. L. Davis</sp>, <i>Memoirs af A. B</i>. [4 Bd, New
York 1838]; <sp>Parton</sp>, <i>Life and time of A. B</i>.
[2 Bd, New York 1864]).
<i>E. E.</i>
</chapter>

<chapter name="Burr, Wilhelm Hubert">
<b>Burr</b> [baj,] <sp>Wilhelm Hubert</sp>, amer.
Ingeniør, f. 14. Juli 1851 i Watertown, Conn., har
særlig beskæftiget sig med offentlige
Brobygnings- og Kanaliseringsarbejder. Han er Prof. i
<i>Civil Engineering</i> ved Columbia University i
New York og har skrevet forsk. Lærebøger om
Brobygning.
<i>A. O-d.</i>
</chapter>

<chapter name="Burrau, Carl">
<b>Burrau</b>, <sp>Carl</sp>, dansk Astronom og
Forsikringsmatematiker, f. 29. Juli 1867 i Helsingør,
studerede Matematik og Astronomi i Kbhvn,
hvor han 1890 tog mat. Embedseksamen.
1893—99 var B. ansat som Assistent ved
Observatoriet og beskæftigede sig med Studiet af 3
Legemers Problemet, fik 1894 Videnskabernes
Selskabs Guldmedaille for dets Prisopgave
(<i>Recherches numériques conçernant des solutions
périodiques d'un cas spécial de la problème des
trois corps</i>, I, II (1894). Ved Siden heraf
arbejdede B. med Himmelfotografi og tog 1895
Doktorgraden med Afh.: »Undersøgelser over
Instrumentkonstanter ved Kbhvn's Univ.'s
astronomiske Observatoriums Maaleapparat for
fotografiske Plader« (1895). Fra 1899 er B.
matematisk Direktør for Forsikringsselskabet »Tryg«
i Kbhvn. Han var Sekretær for den danske
Aktuarforening fra dens Stiftelse 1901 og er
fra 1911 dens Viceformand. 1906—12 docerede
B. Beregningsmatematik ved Universitetet.
Han er Medarbejder for Norden i
»Astronomischer Jahresbericht« siden 1899. B. har
fortsat sine Studier af 3 Legemers Problemet og
bl. a. publiceret: »Über einige in Aussicht
genommene Berechnungen betreffend einen
Specialfall des Dreikörper-Problems« (1906) og
»Numerische Berechnung eines Specialfalles des
Dreikörper-Problems« (1913) (Publikation Nr 13
fra Kbhvn's Observatorium (se <sp>Strömgren</sp>).
Som Forsikringsmatematiker har han behandlet
aktuelle Spørgsmaal i Fagtidsskrifter. Af andre
Publikationer nævnes: »Tafeln der Funktionen
Cosinus und Sinus« (1907).
<i>J. Fr. S.</i>
</chapter>

<chapter name="Burre">
<b>Burre</b>, norsk <sp>Borre</sp> (<i>Arctium</i> L., <i>Lappa</i>
Juss.), Slægt af Kurvblomstrede
(Tidsel-Gruppen), toaarige, høje og kraftige Urter med store
Blade; de er let kendelige paa Kurvenes
hagekrummede Svøbblade, der sidder i mange
Rækker. Blomsternes Kroner er gerne røde med
forsk. Farvenuancer; Frugterne tre- ell.
firkantede med korte og let affaldende Fnugstraaler,
der ingen Rolle spiller ved Frugtspredningen,
idet denne let besørges af Svøbbladene. Mindst
5 Arter, der i deres Ydre ligner hinanden
meget, og hvoraf 4 forekommer i Danmark ved
Veje og Gærder; især er et Par af dem alm. 3
Arter i Norge, mindre alm., paa lgn. St.
<i>A. M.</i>

<sp>Skov-B.</sp> (<i>L. nemorosa</i>) optræder ofte som et
besværligt Ukrud i Kulturer af Eg og Bøg, idet
dens store Blade overskygger de unge Planter.
Da Roden gaar dybt ned, er det vanskeligt at
udrydde Planten.
<i>C. V. P.</i>
</chapter>

<chapter name="Burrerod">
<b>Burrerod</b>, Roden af <i>Lappa officinalis All.,
minor D C, nemorosa Körnicke, tomentosa Lam</i>,
der indsamles om Efteraaret i første ell. om
Foraaret i anden Vækstperiode. Indeholder Inulin,
Garvestof, æterisk Olie og Bitterstof. Finder
Anvendelse som sveddrivende og blodrensende
Middel; endvidere til Haarvand o. l.
Præparater. Dens Ry som Middel mod Haaraffald er
dog ikke begrundet.
<i>B. G.</i>
</chapter>

<chapter name="Burrerods Olie">
<b>Burrerods Olie</b> faas ved at koge de
smaatskaarne Rødder af <i>Lappa minor</i> og <i>L.
tomentosa</i> med Olivenolie, der derved farves brun.
