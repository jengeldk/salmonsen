»Skaalen« (<i>skáli</i>; i Oldtiden som oftest Navn
paa Sovekamret), der i Reglen bruges som
Pulterkammer til alskens; til højre er Køkkenet
(<i>eldhús</i>); inden for »Skaalen« er den egl. »Stue«
(<i>stofa</i>), inden for Køkkenet Forraadskammeret,
Buret (<i>búr</i>). Bagest er den saakaldte »Badstue«
(<i>baðstofa</i>). Værelserne kan naturligvis faa en
noget forsk. Gruppering, ligesom der ogsaa ofte
findes endnu et Par Rum til Siderne (der dog
ogsaa kan udgøre særskilte Smaabygninger), et
Hus til Opbevaring af alle Slags Redskaber m.
m. (<i>skemma</i>), samt en Smedie (<i>smiðja</i>); endelig
kan Kostalden (<i>fjós</i>) være sammenbygget med
Gaarden. Foran Gaarden findes en Slags
Fortov, undertiden belagt med Sten (<i>hlað</i>) og med
den karakteristiske »Hestesten« (<i>hestasteinn</i>)
med Jernbøjler, hvortil Hestene bindes, for at
de ikke skal rende deres Vej, og navnlig for at
de ikke — om Sommeren — skal løbe ud i
den Gaarden omgivende Græsmark,
Hjemmemarken (<i>tún</i>), og der anrette Skade.

I Oldtiden var »Stuen« det vigtigste Rum som
Opholdssted for Personalet. Her var to
Langbænke (<i>bekkir</i>) langs Væggene, samt som oftest
en Tværbænk, hvor Kvinderne havde deres
Plads. Midt paa Gulvet, der var af stampet Ler,
var Arnen (<i>arinn</i>), et af Sten omgivet Ildsted,
hvor Ilden flammede frit op; Røgen gik op
gennem et Hul i Taget, Lyren (<i>ljóri</i>); det
indvendige af Taget var derfor helt sodet (deraf
Udtrykket »at sove under en sodet Bjælke« om
at sove i et ordentligt Hus). Midt paa hver
Bænk var en Hædersplads (<i>öndvegi</i>), den til
højre for Husets Herre, den til venstre for hans
fornemste Mand ell. en Gæst; Herrens eget
Højsæde var omgivet af de saakaldte
»Højsædestøtter« (<i>öndvegissúlur</i>). Disse Støtter, »Søjler«,
delte tillige med andre Søjler fra Gulv til Tag
hele Stuen i forsk., ellers lidet afgrænsede Rum
(<i>stafgolf</i>), der genfindes i den islandske
Badstue. I Stuen sad man og spiste og drak; smaa
Borde blev da satte frem foran Langbænkene;
Mændene havde da deres Vaaben hængende paa
Væggen lige oven over deres Pladser. Væggene
kunde, især ved festlige Lejligheder, ogsaa være
prydede med Tæpper. »Skaalen« var i Oldtiden
det alm. Soveværelse; den var indrettet paa
lgn. Maade som Stuen, med Bænke
(Sovepladser) paa begge Sider. De enkelte Sengerum var
afgrænsede med et Bræt af forsk. Højde. I den
nuv. »Badstue«, der ogsaa svarer til Oldtidens
»Stue«, for saa vidt som den er det sædvanlige
Opholdssted for Mænd og Kvinder, findes
Sengene paa langs med Væggen (Sengestederne)
paa begge Sider stødende op til hinanden, mere
ell. mindre skarpt adskilte. Sengestederne er
tillige om Dagen Siddepladser for Personalet.
Den inderste Del af »Badstuen« udgør i Reglen
som et Værelse for sig, og her findes altid et
Bord og et Par Stole, og der er Mandens og
Konens Senge. »Stuen« benyttes i Reglen som
Gæsteværelse o. lgn. Brædegulv er der nu i
Stue og Badstue saa godt som alle Vegne. —
I Køkkenet er Ildstedet dannet af Sten (<i>hlóðir</i>),
og Røgen gaar frit op gennem en Aabning i
Taget. Ilden »skjules« i Asken om Natten og
holdes saaledes levende til næste Morgen. —
Til en Gaard hører fremdeles forsk. Stalde for
Køer, Faar og Heste, som oftest staar disse i
nogen Afstand fra den egl. Gaard.

En Gaard af et saadant Materiale som de isl.
er naturligvis ikke synderlig holdbar;
Grønsværstaget og Væggene opsuger og beholder
Fugtigheden, hvorved de underliggende Bræder
hurtig forraadner; følgelig kan heller ikke de
hygiejniske Forhold være synderlig gode paa
saadan en Gaard, hvor Kakkelovne indtil for
forholdsvis kort Tid siden var ukendte. Heldigvis
er der nu indtraadt en afgjort Bedring i alle
Bygningsforhold paa Island, og Tømmerhuse
er ikke mere nogen Sjældenhed. (<sp>Litt.</sp>: <sp>V.
Guðmundsson</sp>, »Privatboligen paa Island«
[Kbhvn 1889]).
<i>F. J.</i>

<img>Fig. 2. Bær. <i>a</i> Hovedindgang. <i>b</i> Gangen. <i>c</i>
Inderdøren. <i>d</i> Den indre Gang. <i>e</i> Skaalen. <i>f</i> Køkken.
<i>g</i> Stue. <i>h</i> Buret. <i>i</i> Badstuen. <i>j</i> Smedie.</img>
</chapter>

<chapter name="bære">
<b>bære</b> (Søv.). <sp>Kanoner kan b.</sp>, naar
Retningen til Maalet i Forbindelse med Kanonernes
Sideretningsfrihed er saaledes, at disse kan
rettes mod Maalet, og siges <sp>at b.</sp>, naar de <sp>er</sp>
rettede mod dette. <sp>Trosser b.</sp>, naar det Træk, de er
bestemte til at optage, virker paa dem, saa de
er stivhalte, <sp>b. af</sp>, at dreje bort fra Vinden
(<sp>falde af</sp>). At en Kurs <sp>bærer fri</sp> vil sige,
at den viser klar af Grunde, andre Skibe o. l.
<sp>b. ned</sp>, at styre ned mod et andet Skib. At en
Redningskrans, Trægenstand <sp>bærer oppe</sp> vil
sige, at den har saa megen Opdrift, at en Person
kan flyde ved den. En Taljes Parter, der alle er
lige stive, siges at <sp>b. overet</sp>.
<i>H. E.</i>
</chapter>

<chapter name="Bærebøjle (se Luftkabler)">
<b>Bærebøjle,</b> se <sp>Luftkabler</sp>.
</chapter>

<chapter name="Bæreevne">
<b>Bæreevne.</b> Hermed forstaas et Legemes
(Byggemateriales) Evne til at modstaa ydre
Kræfters Paavirkning. Idet Legemerne er mere
ell. mindre elastiske, vil de under Indvirkning
af de ydre Kræfter lide smaa Formforandringer,
som man med en for Praksis tilstrækkelig
Tilnærmelse kan sætte proportionale med
Paavirkningens Størrelse, naar denne holder sig inden
for en vis Grænse (se nærmere <sp>Elasticitet</sp>),
og idet Legemet gør Modstand mod disse
Formforandringer, fremkaldes indre Kræfter,
Spændinger, af en saadan Størrelse, at de kan holde
Ligevægt med de ydre Kræfter, medmindre da
Legemets B. forinden er overskredet. B.
afhænger af Paavirkningsmaaden, i hvilken
Henseende der skelnes mellem: Træk, Tryk,
Forskydning (Overklipning), Vridning, Bøjning. Af disse
