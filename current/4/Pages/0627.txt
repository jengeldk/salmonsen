skatten voldte en følelig, omend til Dels
midlertidig Nedgang.

Efter at Ny Carlsberg 1901 var blevet
Carlsberg-Fondets Ejendom, blev de to Bryggerier
vel drevne som selvstændige Virksomheder, men
under en fælles Bestyrelse med Carl Jacobsen
som Formand; der opførtes en stor moderne
Aftapningsanstalt for Bryggeriernes Produkter, og
til denne overførtes hele Omsætningen af
Flaskeøl, der hidtil væsentlig var sket gennem
Aftappere i Kbhvn og Provinserne. Efter
Overdirektør Kühles Død Apr. 1906 foretoges en
direkte Sammenslutning af de to Bryggerier og
en stærk Koncentration af Driften; Carl
Jacobsen beklædte Stillingen som administrerende
Direktør for C. indtil sin Død, Jan. 1914, da
han afløstes af Poul C. Poulsen, medens Carl
Jacobsen's Søn, Vagn Jacobsen, som Direktør er
Medlem af Bestyrelsen. Carlsbergs Omsætning
udgjorde i Driftsaaret 1913/14 402000 hl
skattepligtigt og 19600 hl skattefrit Øl.

Fra 1890 blev der paa Gamle Carlsbergs
Initiativ indgaaet en Overenskomst, et Kartel
mellem de tre store kbhvn'ske Bryggerier, Gamle
Carlsberg, Ny Carlsberg og »De forenede
Bryggerier« til Regulering af Ølomsætningen og til
Sikring af de tre Kontrahenters Andel i denne.
Denne Aftale afløstes — ligeledes paa S. A. v.
d. Aa Kühle's Initiativ — i Beg. af dette Aarh.
af en anden af endnu intimere Natur, idet den
tager Sigte paa Fordelingen af Bryggeriernes
Udbytte. Overenskomsten er indgaaet for 99 Aar
og maa betragtes som en Sikring af Fondets
Virksomhed ud igennem Tiderne.
<i>R. K.</i>
</chapter>

<chapter name="Carlsbergfondet">
<b>Carlsbergfondet</b> [-fån(d)<sub>ə</sub>ð ell. -fåŋ<sub>ə</sub>ð], stiftet
25. Septbr 1876 af Kaptajn, Brygger J. C.
Jacobsen, med det Formaal dels at fortsætte det
af ham oprettede »Carlsberg Laboratorium«,
dels at fremme de forsk. Naturvidenskaber samt
Matematik, Filosofi, Historie og
Sprogvidenskab; dertil kom 1878 som en tredie Afdeling
det nationalhistoriske Mus. paa Frederiksborg.
C. styres af en Direktion paa 5 Medlemmer, som
vælges af Videnskabernes Selskab bl. dets egne
Medlemmer; 3 af disse danner den særlige
Bestyrelse for Laboratoriet. Om C.'s Virksomhed
gives aarlig Beretning i »Oversigt over
Videnskabernes Selskabs Forhandlinger«.

Til C. ydede Jacobsen straks 1 Mill. Kr,
hvortil han kort efter først føjede 200000 Kr og saa
atter 1 Mill., som alt sikredes ved Prioritet i hans
Bryggeri »Gamle Carlsberg«; men ved sin Død
1887 skænkede han i Stedet selve Bryggeriet til
C. 1902 fulgte Carl Jacobsen Faderens
Eksempel og overdrog sit Bryggeri »Ny Carlsberg«
til C., dog saaledes, at Indtægten deraf skulde
gaa til det af ham samtidig stiftede »Ny
Carlsbergfond«. — I sit Testamente havde J. C.
Jacobsen paalagt Direktionen for C. snarest at
opspare et urørligt Grundfond, som kunde sikre
Institutionens fremtidige Virksomhed; det blev
ansat til 6 Mill. Kr, og hertil naaede man
allerede 1896. Samtidig var der opført en
rummelig Bygning for Laboratoriet, og ved Vestre
Bulevard opførte C. sin egen smukke Bygning
(Arkitekt: Vilh. Petersen), hvoraf største Delen
overlodes Videnskabernes Selskab til varig
Benyttelse; i Bygningens Beletage har Selskabet
sine stilfulde Mødesale. Fra dette Tidspunkt
kunde Virksomheden i C.'s tre Afdelinger
betydelig udvides, og Tyngdepunktet kom til at
ligge i den almenvidenskabelige Afdeling (Afd.
B.), som er blevet en Hovedstøtte for dansk
Videnskab. Der er næppe nogen dansk
Videnskab, som siden ikke har fundet Understøttelse
af C. til sine Studier ell. til Offentliggørelse af
sine Arbejder, og omfattende videnskabelige
Foretagender er gennemførte, saaledes fl.
Ekspeditioner til Grønland, den videnskabelige
Dybdeboring i Grøndalsengen ved Kbhvn, en arkæol.
Undersøgelse af Borgen Lindos paa Rhodos; paa
C.'s Bekostning har danske Historikere i
Vatikanarkivet afskrevet alle Danmark vedrørende
Pavebreve o. s. fr. En samlet Oversigt over de
uddelte Understøttelser findes i Mindeskriftet
over J. C. Jacobsen 1911; i alt er der hidtil
uddelt over 4 Mill. Kr, og Afdelingen kan nu
aarlig raade over c. 250000 Kr, et Beløb, der
efterhaanden vil vokse, da Henlæggelserne
stadig er fortsatte. C.'s Formue, som ved
Overtagelsen af Bryggeriet »Gamle Carlsberg«
ansloges til c. 4 Mill., er nu c. 18 Mill., hvoraf
c. 6 Mill. er anbragt i Bryggeriet.

I J. C. Jacobsen's Testamente var det
fastsat, at hans egen Bolig paa »Gamle Carlsberg«
med den dertil hørende store Have skulde,
naar hans Hustru og Søn var døde, overdrages
som Fribolig for Livstid til en af Samfundet
højt fortjent Mand ell. Kvinde, valgt af
Videnskabernes Selskab. Efter Carl Jacobsen's Død
1914 blev denne Bestemmelse om et dansk
Prytaneion udført, og til første Indehaver af
Æresboligen valgtes Filosoffen Harald Høffding.
<i>Kr. E.</i>
</chapter>

<chapter name="Carlsberglaboratoriet">
<b>Carlsberglaboratoriet,</b> videnskabelig
Institution — oprettet Maj 1875 af J. C. Jacobsen —
danner Udgangspunktet for det af Samme 25.
Septbr 1876 stiftede Carlsbergfond (s. d.),
hvoraf det udgør Afdeling A, og ledes af en
Bestyrelse, bestaaende af de tre naturkyndige
Medlemmer af Fondets Direktion og en ell. to
tilforordnede Bryggerikyndige. C., hvis Formaal
og Arbejdsvilkaar af Stifteren er angivet i
Bestemmelsen: »Intet Resultat af Instituttets
Virksomhed, der har Bet. i teoretisk ell. praktisk
Henseende, maa hemmeligholdes«, og for
hvilket Stifteren som speciel Opgave har anvist
Undersøgelser, der direkte ell. indirekte tager
deres Udgangspunkt fra eller tager Sigte paa
Opklaring af Bryggeriteknikkens forsk.
Processer, omfatter en kem. og en fysiol. Afdeling, der
hver forestaas af en Direktør, som igen har
det af Arbejdet paakrævede Antal Assistenter til
Raadighed. Som Direktør for den kem.
Afdeling virkede <sp>Johan Kjeldahl</sp> (s. d.) fra
Laboratoriets Oprettelse til sin Død 18. Juli
1900, hvorefter Stillingen overtoges af <sp>S. P. L.
Sørensen</sp> (s. d.); den fysiol. Afdeling
lededes fra Septbr 1876 af Plantefysiologen
<sp>Rasmus Pedersen</sp> (s. d.), der imidlertid 1. Jan.
1878 overtog Universitetsprotessoratet og derfor
afløstes af <sp>Emil Chr. Hansen</sp> (s. d.), der
virkede paa C. til sin Død Juli 1909; derefter
overtog <sp>Johannes Schmidt</sp> (s. d.)
Stillingen som Afdelingens Direktør.

De fra C. udgaaede Arbejder offentliggøres i
»Meddelelser fra C.«, der udkommer i dansk
