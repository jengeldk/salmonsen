1891. Han studerede Jura i Padua og maatte
1847 flygte derfra til Toskana som Deltager i
den nationale Frihedsbevægelse. 1848—49 var
han med i Kampen mod Østerrigerne, forvistes
derpaa og levede i Grækenland og Orienten;
men efter Napoleon III's Ønske formentes det
ham, p. Gr. a. et politisk Flyveskrift, at
opholde sig i Bukarest, hvor han havde søgt
Tilflugt. C. kom tilbage til Italien 1859 og virkede
derefter som Journalist i forsk. Byer. Rattazzi
sendte ham 1862 som hemmelig Agent til
Orienten; 1866 fulgte han med Garibaldi's Hær,
dog ikke som Kombattant; derefter opholdt han
sig i Frankrig, men fra 1873 igen i Italien.
Under sit første Ophold i Østen udgav han i Athen
en Digtsamling, <i>Mente, fantasia e cuore</i> (1852);
siden kom en anden Samling: <i>Amore e dolore</i>
(1880); til hans poetiske Skr hører ogsaa
<i>Giorgio il monaco e Leila</i> (1872) og en Samling
Kærlighedsdigte, oversatte fra mange forsk. Sprog
(1886—87, 2 Bd, med Titel <i>Il libro dell' amore</i>).
Desuden en Skildring af hans Omflakken (<i>Vingt
années d'exil</i>), fl. politiske Skr paa Italiensk,
Nygræsk og Rumænsk samt en Bog om ital.
Ord afledede af Græsk, der bragte ham i
Polemik med Ascoli.
<i>(E. G.). E. M-r.</i>
</chapter>

<chapter name="Canino">
<b>Canino,</b> By i Mellemitalien, Prov. Roma,
ligger 36 km NØ. f. Viterbo. (1911) 3069 Indb.
C. har et smukt Palads, som Pave Pius VII
1814 gav til Lucien Bonaparte tillige med
Titlen Fyrste af C.
<i>H. P. S.</i>
</chapter>

<chapter name="Caniramin (d. s. s. Brucin)">
<b>Caniramin,</b> d. s. s. <sp>Brucin</sp>.
</chapter>

<chapter name="Canis (se Hunde)">
<b>Canis,</b> se <sp>Hunde</sp>.
</chapter>

<chapter name="canis a non canendo (se lucus a non lucendo)">
<b>canis a non canendo,</b> se <sp>lucus a non
lucendo</sp>.
</chapter>

<chapter name="Canisius, Petrus">
<b>Canisius,</b> <sp>Petrus</sp>, Jesuit, f. i Nimwegen
1521, d. 21. Decbr 1597 i Freiburg, erklæret for
»salig« 1864. C., der egl. hed <sp>de Hondt</sp>, gik
1543 som den første i Tyskland ind i
Jesuiterordenen. Han deltog som Kardinalbiskoppen af
Augsburgs Raadgiver i Kirkeforsamlingerne i
Trient og Bologna, opholdt sig derefter en Tid i
Rom under Opsyn af selve Ignatius Loyola, der
anviste ham Tyskland til Arbejdsmark. Han blev
Prof. i Ingolstadt, Hofpræst i Wien,
Ordensprovincial for Tyskland og Østerrig, var udset til
Biskop i Wien, men Jesuitergeneralen forbød
det. Snart var C. her, snart der, altid
bekæmpende Protestanterne med Mund og med Pen;
i Wien, Prag, Augsburg og Dillingen samt i
Freiburg i Schweiz grundede han
Jesuiterkollegier, og Jesuiterordenen blev ved ham en Magt
i Tyskland. Fra 1580 levede han stille,
væsentlig for litterære Formaal, i Kollegiet i Freiburg.
Bl. hans mange Skr, der er polemiske,
homiletiske, kateketiske, asketiske og Udg. af
Kirkefædrene, har hans to Katekismer: <i>Catechismus
major</i> (1. Udg. uden Aarstal [1554] og
Trykkested) og <i>Parvus Catechismus Catholicorum</i>
(Augsburg 1561) faaet størst Bet.; de er
Grundlaget for Romerkirkens Religionsundervisning.
Hans Breve er udgivne af <sp>Braunsberger</sp>
(Freiburg i B. 1913).
<i>L. M.</i>
</chapter>

<chapter name="Canis major og minor (se Hunden)">
<b>Canis major</b> og <b>minor</b> (lat.), se <sp>Hunden</sp>.
</chapter>

<chapter name="Cañizares, José de">
<b>Cañizares</b> [kan<sub>j</sub>i↱þar<sub>æ</sub>s], <sp>José de</sp>, sp. dram.
Digter, f. 4. Juli 1676, d. 4. Septbr 1750. Han
levede i Madrid og var sin Tids
Yndlingsforfatter. I sin Ungdom var han Militær, siden
havde han Embede som Teatercensor. Henved
80 Stykker har man af ham; men han har
forfattet en hel Del fl., som nu er tabte. C.
sluttede sig ganske til det ældre sp.
Nationaldrama og er at anse som Calderón's sidste
heldige Efterfølger; han er imidlertid lidet
original i Emner som i Udførelse og har ofte
formelig plyndret sine Forgængere. Som hans
bedste Stykker betragtes <i>El Picarillo en España</i> og
Lystspillene <i>El dómine Lucas</i>, hvori Fattigdom
og Hoffærdighed skildres morsomt, samt det
finere <i>De los hechizos de amor la música es el
mayor</i>. 7 af hans Komedier findes i
Rivadeneyra's <i>Biblioteca de autores españoles</i> (49. Bd)
<i>E. G.</i>
</chapter>

<chapter name="Çankara">
<b>Çankara,</b> berømt <sp>Vedānta</sp>-Lærer (jfr.
<sp>Advaita</sp>), skal efter een Angivelse være født
788 e. Kr. Han har haft den største Bet. for
Vedānta-Skolen, idet han dels forfattede
Kommentarer til de Upanishad'er (s. d.), hvorpaa denne
er baseret (udg. af <sp>Roer</sp> i Bibl. Ind., Vol. II,
III, VII og VIII, Kalkutta 1849—50); endvidere
til <sp>Nṛisiṃhatāpanīya</sp> Up. (Bibl. Ind.
1870—71) samt til <sp>Bhagavadgītā</sp> og til
selve <sp>Bādarāyaṇa</sp>'s »Brahmasūtra«, og
dels selv skrev en Mængde Smaaskrifter til
Oplysning og Begrundelse af Vedānta-Læren.
Disciple af ham (<sp>Ānandagiri</sp> o. fl.)
forfattede Glosser til hans Kommentarer (udg. med
disse). Han skal som omvandrende Asket have
gjort vidtløftige Rejser i Indien (endog til
Kashmir), »udryddet« Buddhismen og overvundet en
Mængde andre afvigende Sekter i Disputationer
samt stiftet <sp>Smārta-brāhmaṇa</sp>'ernes (jfr.
<sp>Brahmaner</sp>) Samfund (navnlig en berømt
Skole i <sp>Cringagiri</sp>). Han gøres til en
Inkarnation af <sp>Çiva</sp>, og hans Liv er sagnagtig
udsmykket i de forsk. Levnedsbeskrivelser, der
findes om ham, saaledes en <sp>Çankaravijaya</sp>
(»Ç.'s Sejr«), der tilskrives <sp>Ānandagiri</sp>
(Bibl. Ind. 1864—68), og en anden af samme
Navn, som tilskrives <sp>Mādhava</sp> (udg. i Bombay
1864). (<sp>Litt.</sp>: <sp>F. H. H. Windischmann</sp>,
»Sancara« [Bonn 1833]; <sp>Wilson</sp>, <i>Rel. Sects
of the Hindus</i> [2. Udg., London 1861];
<sp>Deussen</sp>, »Das System des Vedānta« [især S. 39];
jfr. <sp>Bādarāyaṇa</sp>).
<i>(S. S.). D. A.</i>
</chapter>

<chapter name="Canlassi, Guido">
<b>Canlassi,</b> <sp>Guido</sp>, kaldet <sp>Cagnacci</sp> [kɑ↱n<sub>j</sub>ɑt.∫i]
p. Gr. a. sit grimme Ydre, ital. Maler, f. 1601 i
S. Arcangelo ved Rimini, d. 1681 i Wien. C.,
som var Elev af G. Reni og en af dennes
dygtigste Efterlignere, har særlig virket ved
Kejser Leopold's Hof i Wien. Her findes ogsaa
(i Hofmuseet) fl. af hans bedste Arbejder:
»Kleopatra's Død«, »Angrende Magdalene« og
»Hieronymus' Død«. I øvrigt en Del Arbejder af C.
i Italien o. a. St. Det saakaldte Beatrice Cenci
Portræt (Gal. Barberini) tilskriver nogle C.
<i>A. Hk.</i>
</chapter>

<chapter name="Canna">
<b>Canna</b> [↱kän<sub>a</sub>], <sp>Cana</sp>, <sp>Cannay</sp>, Ø blandt
den skotske Øgruppe Hebriderne, hører til
Argyllshire og ligger NØ. f. Øen Run og S. f.
Skye. C. bestaar af Basalt, er 8 km lang, indtil
1 km bred og har et Areal paa 15 km<sup>2</sup> og c. 60
Indb. Ved Nordspidsen findes den bekendte
»Kompasklippe«, ved hvilken Kompasnaalen
afviger 90° mod V.
<i>G. Ht.</i>
</chapter>

<chapter name="Canna">
<b>Canna</b> L., Slægt af Cannaceer, fleraarige og
anselige Urter med knoldfornnet Rodstok og
