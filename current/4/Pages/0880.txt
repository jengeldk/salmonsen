3. Bd af dette <i>Cours</i> udkom 1850 <i>De la Monnaie</i>,
der giver en mesterlig Udredning af
Møntspørgsmaalet. Revolutionen 1848 havde i meget
hans Sympati; men de socialistiske
Eksperimenter fandt nu i ham en energisk Modstander;
sine polemiske Artikler herom i <i>Débats</i>
samlede han i <i>Lettres sur l'organisation du travail
et la question des travailleurs</i>, hvor C. ret
lægger Aandssmidighed, Kundskaber,
Tankerigdom, Iagttagelsesevne og Formfuldendthed for
Dagen. Den revolutionære Regering svarede
med at afsætte ham fra hans Lærestol; denne
Beslutning annuleredes imidlertid næste Aar
af den ny forfatningsgivende Forsamling. Af
Frygt for Parlamentarismen sluttede C. sig til
Statskuppets Regimente, og 1852 blev han
titulær Statsraad. S. A. rettede han sit flængende
Angreb paa Beskyttelsessystemet i <i>Examen du
système . . . . protecteur</i>. 1846 havde han,
sammen med Bastiat, stiftet Frihandelsligaen, og
Frihandelens praktiske Gennemførelse blev
efterhaanden en af hans kæreste Interesser. C. er
den egl. Ophavsmand til den i Europas
Toldpolitik epokegørende Handelstraktat af 23. Jan.
1860 mellem England og Frankrig, idet det var
ham, der fik Cobden til at gaa med paa Tanken
herom. C. blev 1860 Medlem af Senatet. 1866
genoptog han sine Forelæsninger, som han
fortsatte indtil 1878, da han blev afløst af
Svigersønnen P. Leroy-Beaulieu. Som Forkæmper for
alt, hvad der kunde fremme Handel og
Næringsliv, ivrede C. stærkt for Afholdelsen af
Verdensudstillinger og var navnlig virksom ved
Organisationen af Verdensudstillingen 1867 i Paris;
hans <i>Introduction aux Rapports du Jury
international de 1867</i> giver et ypperligt Overblik over
det internationale økonomiske Liv i Samtiden.
C. var fremfor alt en praktisk og initiativrig
Handlingens Mand; til alle Samtidens store
økonomiske Foretagender og Planer i hans
Fædreland er hans Navn knyttet. Hans Arbejde for
Kommunikationsvæsenets Udvikling har været af
den største Bet. for Udvidelsen af Frankrigs
Jernbanenet, for Anlægget af Sues-Kanalen og
den fr. Plan om en Panama-Kanal, og Tanken
om at forbinde Frankrig og England ved en
Jernbane under Kanalen havde i ham en nidkær
Tilhænger. Efter Kejserdømmets Fald 1870 trak
han sig ganske tilbage fra den aktive Politik;
hans sidste politiske Handling var, at han, som
den eneste af Senatorerne, stemte mod
Krigserklæringen lige over for Tyskland.
<i>K. V. H.</i>
</chapter>

<chapter name="Chevalier d'Éon (se Eon de Beaumont)">
<b>Chevalier d'Éon</b> [∫<sub>ö</sub>va↱l<sub>i</sub>e-d-e↱ǡ], se <sp>Eon de
Beaumont</sp>.
</chapter>

<chapter name="Chevallier, Jean Baptiste Alphonse">
<b>Chevallier</b> [∫<sub>ö</sub>va↱l<sub>i</sub>e], <sp>Jean Baptiste
Alphonse</sp>, fr. Farmaceut og Kemiker
(1793—1879). C., der var Apoteker i Paris, Prof. ved
<i>École supérieure de pharmacie</i> og Medlem af
<i>Académie royale de Médicine</i> smst., har dels
offentliggjort, enten alene ell. i Forbindelse med
forsk. Medarbejdere, en Mængde Arbejder af
analytisk-teknisk ell hygiejnisk Indhold, idet
han interesserede sig bl. a. særlig for
Næringsmidlernes Kemi og for Paavisning af
Forfalskninger af disse, dels har han udg. vigtige
Haandbøger, hvoriblandt <i>Dictionnaire des drogues
simples et composées</i>, 5 Bd 1827, sammen med
A. Richard, og <i>Dictionnaire des altérations et
falsifications des substances alimentaires</i>, hvis
5. Opl. udkom 1878 ved Samarbejde med
Baudrimont. Største Delen af hans Afh. er
offentliggjorte i <i>Journal de chimie médic.</i>, af hvilket
han var Redaktør, og i <i>Ann. d'hygiène publ.</i>
<i>R. K.</i>
</chapter>

<chapter name="Chevau-légers">
<b>Chevau-légers</b> [∫<sub>ö</sub>↱vo-le↱зe] var opr.
Betegnelsen for let Rytteri i Modsætning til det
sværtbevæbnede. Saaledes benævnedes f. Eks. det
lette Rytteri, som Henrik IV af Navarra
oprettede, sandsynligvis for at økonomisere ved at
indskrænke sit svære Rytteri. Senere og indtil
vore Dage har Benævnelsen imidlertid været
anvendt kun paa enkelte Regimenter af det
lette Rytteri, bl. a. i Frankrig, Østerrig og
Bayern. Betegnelsen C. træder da inden for det
lette Rytteri i Modsætning til Husarer,
Chasseurs o. s. v., og Forskellen bestaar
hovedsagelig kun i Uniformeringen.
<i>(C. G. B.). O. P.</i>
</chapter>

<chapter name="Chevé-Metoden">
<b>Chevé-Metoden</b> [∫<sub>ö</sub>↱ve-], en simplificeret, paa
Sang beregnet Nodelæsningsmetode, der ved
Brugen af Tal i St f. Noder søger at omgaa
Vanskelighederne ved Læsningen af disse.
Allerede Rousseau havde foreslaaet for Nemheds
Skyld at benytte Tal ved Sangundervisningen;
Tonerne i en Oktav betegnes ved Tallene 1—7,
Tallet alene angiver Mellemoktaven, et Punkt
over Tallet den højere, et Punkt under Tallet
den dybere Oktav o. s. fr.; Grundtonen i
Musikstykkets Toneart er altid 1, de andre diatoniske
Intervaller opfattes let ved Forholdet mellem de
7 Tal. En anden Vanskelighed ved Nodetegnene,
det indviklede Taktsystem, forsøgte den fr.
Matematiker <sp>P. Galin</sp> (1786—1821) at bøde paa
ved Opfindelsen af et klart og letfatteligt mat.
System, der dog ikke kunde finde Indgang i
Tyskland, hvorimod man i Frankrig optog det
fuldt ud; navnlig var det Sanglæreren <sp>Aimé
Paris</sp>, der virkede her for dets Udbredelse.
Men Sagen fik dog først rigtig Fart, da Lægen
<sp>Émile Chevé</sp> (1804—64), der var gift med
Paris' Datter Nanine, opgav sin
Lægevirksomhed for tillige med sin Hustru at hellige sig til
Sangundervisning med Tal. Han udarbejdede en
Læremaade, den <sp>chevé'ske Sangmetode</sp>,
der havde til Formaal at lære Eleverne at læse
Musik, ɔ: at synge fra Bladet med Tal, alene
ved egen Hjælp. Den danske Musiker, <sp>Jørgen
Malling</sp>, der 1862 havde det Ancker'ske
Rejsestipendium, lærte i Paris C. at kende og
bragte den til Danmark. Den blev indført i fl.
Skoler, og der dannedes et
<sp>Chevé-Samfund</sp> for Voksne. Der blev arbejdet ivrig og
med Lyst af baade Lærere og Elever; men da
Malling senere forlod Kbhvn, og Chevé-Sagen
navnlig hos Musikerne mødte en, ganske vist
særlig passiv Modstand, sygnede den
efterhaanden ganske hen i Danmark. (<sp>Litt.</sp>:
<sp>Jacob Erslev</sp>, »Syngeøvelser med Tal« [Kbhvn
1863; 4. Opl. 1871]).
<i>(J. Erslev). S. L.</i>
</chapter>

<chapter name="Chevillard, Camille">
<b>Chevillard</b> [∫<sub>ö</sub>vi↱ja.r], <sp>Camille</sp>, fr. Musiker,
f. 14. Oktbr 1859 i Paris, blev sin Svigerfader
Lamoureux' Efterfølger som Leder af <i>Concerts
Lamoureux</i> (1897) og er for øvrigt kendt som
Komponist af Kammermusik og
Orkesterværker.
<i>W. B.</i>
</chapter>

<chapter name="Cheville, Pas de">
<b>Cheville, Pas de</b> [pa-t-∫<sub>ö</sub>↱vij], Pas i
Freiburger-Alperne paa Grænsen af de schweiziske
