Børsen staar et Monument over 257 Kolonister,
dræbte i Matabele-Opstanden 1896, og i Hjørnet
af to Hovedgader en kolossal Statue af Cecil
Rhodes. I den østlige Del af Byen ligger en stor
Park, bag hvilken Residensforstaden ligger.
Guvernementsbygningen er bygget paa Lobengulas
Kraal's Plads. Træet, hvorunder han sad og
dømte, er bevaret. SØ. f. Byen ligger Matoppo
Hills, hvor Cecil Rhodes ligger begravet. B. er
en vigtig Station paa Banelinien fra Kapstaden
til Sambesi og staar desuden over Salisbury i
Jernbaneforbindelse med Beira paa Østkysten.
— B., der paa Zulusprog bet. »Dræbningens
Plads«, grundlagdes 1838 af Mosilikatze og var
senere i lang Tid hans Søn Lobengulas
Residens. Den blev 1893 besat af det eng.
Sydafrikanske Selskabs Tropper og maatte 1896
udholde en haard Belejring af Matabelerne.
<i>C. A.</i>
</chapter>

<chapter name="Bulwer">
<b>Bulwer</b> [↱bu£wə], eng. Forf., se <sp>Lytton</sp>.
</chapter>

<chapter name="Bulwer, H.">
<b>Bulwer, H.</b> [↱bu£wə], <sp>H.</sp>, se <sp>Dalling and
Bulwer</sp>.
</chapter>

<chapter name="Bulygin, Alexander">
<b>Bulygin</b> [bu↱£ig<sub>i</sub>n], <sp>Alexander</sp>, russisk
Minister, f. 1851, af gl Adelsslægt. Allerede
tidlig gjorde han Tjeneste ved Guv. Saratovs
Forvaltning og medvirkede her til at undertrykke
Røret bl. de gammeltroende Raskolniker. 1888
blev han Guvernør i Kaluga og forflyttedes 1893
til Moskva, hvor han vandt Storfyrst Sergej's
Yndest og 1902 blev hans Adjoint. Som saadan
var han en trofast Haandlanger ved
Jødeforfølgelse og anden Undertrykkelse. Febr 1905 blev
han Indenrigsminister og fremmede sammen
med General Trepov, bag Førsteminister
Witte's Ryg, ny Jødeforfølgelser rundt om i Landet
for at bortlede Sindene fra Tankerne om
politisk Frihed. Ikke desmindre fik netop han det
Hverv at udføre de forberedende Arbejder til
Indkaldelse af en Rigsforsamling og til Affattelse
af en Grundlov. Novbr 1905 fik han Afsked og
Udnævnelse til Medlem af Rigsraadet.
<i>E. E.</i>
</chapter>

<chapter name="Bum">
<b>Bum,</b> <sp>B.-Kittam</sp>, Flod i det vestlige Afrika,
britisk Koloni Sierra Leone, falder ud i
Shebar-Entrance, lige over for Sherbro-Øen; den
temmelig betydelige Flods øvre Løb er endnu kun
ufuldstændig kendt, men det nedre Løb kan
besejles.
<i>C. A.</i>
</chapter>

<chapter name="Bumados (se Ghazir)">
<b>Bumados,</b> se <sp>Ghazir</sp>.
</chapter>

<chapter name="Bumbaad eller Kadrejerbaad">
<b>Bumbaad</b> eller
<sp>Kadrejerbaad</sp>, en
lille Baad, der benyttes
af Kadrejerne til at
sejle ud med Varer til
Skibe, som ligger til
Ankers ell. sejler forbi,
nær Land.
<i>H. P. C.</i>
</chapter>

<chapter name="Bumerang">
<b>Bumerang</b>
(<sp>Boomerang</sp>, af Voomera, der
egl. bet. Kastetræ), et
Kastevaaben af Træ, der
alm. bruges hos
Australnegrene. Det bestaar af
et haardt, sammentrykt,
svagt bueformet,
krummet, glat poleret Stykke
Træ af c. 60 cm's
Længde. Bøjningen ligger paa
det bredeste Sted,
hvorfra det smalner mod
begge Enderne. Kastes B. skraat opad i en
Vinkel paa 30—40°, stiger det, slaaende Kredse,
indtil det i en vis Højde pludselig vender om
og kommer tilbage til Kasteren, hvis det da
ikke har truffet noget. Det samme sker ved et
vandret Kast. Denne Bane beror paa Loven om
Skruer. Bueligheden i at benytte dette originale
Vaaben tager dog hos de Indfødte mere og mere
af. Et lgn. Vaaben findes hos Stammer paa
Dekan og hos Moqui-Indianerne i Arizona, ligesom
det synes at have været brugt af de gl.
Ægyptere.
<i>(C. A.). H. P. S.</i>
</chapter>

<chapter name="Bumia">
<b>Bumia.</b> tunesisk Guldmønt af 100 Pjasters
Paalydende. Møntens Vægt er 19,45 gr af 9/10
Finhed, saa at dens Værdi er 43 Kr 41,2 Øre.
<i>Th. O.</i>
</chapter>

<chapter name="Bunabaschi">
<b>Bunabaschi</b> [-ba↱∫i], »Kildehoved«, et flere
Steder forekommende tyrk. Stednavn, bl. a. ved
Brussa. Mest kendt er B. i Troas i Lilleasien,
i Lavlandet ved Floden Skamandros (Mendere),
1 km fra Floden, men lige ved Højlandet, c. 9
km fra Havet, idet man før Schliemann's
Undersøgelser ved Hissarlik alm. søgte det gl.
Trojas Plads paa dette Sted (opr. antaget af
Lechevalier 1785). Paa Stedet udspringer
talrige varme Kilder.
<i>H. A. K.</i>
</chapter>

<chapter name="Bunas">
<b>Bunas</b> (falsk Skrivemaade i St. f. <sp>Bulias</sp>),
en Athener, der som Voldgiftsmand ved alle
mulige Kunstgreb forhalede Kendelsens
Afsigelse, saa at den aldrig kom i Stand; derfor <i>B.
judicat</i> (dømmer) ordsproglig om Forhalingen
af en Retssags Afgørelse.
<i>K. H.</i>
</chapter>

<chapter name="bunch">
<b>bunch</b> [băn(t)∫], Maal for Linned- og Jutegarn
efter det eng. System; 1 B. = 3 Bundles =
180000 Yards.
<i>Th. O.</i>
</chapter>

<chapter name="Bund, der">
<b>Bund,</b> <sp>der</sp>, schweizisk politisk Dagblad af
liberal Farve; udkommer (fra 1850) i Bern.
</chapter>

<chapter name="Bunda eller Mbunda">
<b>Bunda</b> eller <sp>Mbunda</sp> er Navnet paa en
afrikansk Negerstamme i Angola. Sprogligt
hører B. til Bantu-Gruppen.
<i>H. P. S.</i>
</chapter>

<chapter name="Bundaberg">
<b>Bundaberg</b> [bănd<sub>a</sub>↱bə.g], By i Commonwealth
of Australia, Stat Queensland, ligger 300 km
NNV. f. Brisbane ved Burnett River, 16 km fra
dens Munding. (1901) 5200 Indb., hvoriblandt
mange Farvede, der for største Delen arbejder
paa Omegnens mange Sukkerplantager. B. har
en ret god Havn og staar i Jernbaneforbindelse
med Brisbane. Febr 1893 blev Byen næsten
ødelagt af en Oversvømmelse.
<i>M. V.</i>
</chapter>

<chapter name="Bundefjord">
<b>Bundefjord</b> er Navn paa den inderste Del
af Kristianiafjorden; den gaar som en stedse
smallere Kile i sydlig Retning 18 km ind
mellem Næsodden og Oppegaard til Næsset i Fron.
— Navnene <sp>Botten</sp> ell. <sp>Bottenfjord</sp> =
B. er for øvrigt fælles for den indre Del af et
Utal af Fjorde i Norge.
<i>(J. F. W. H.). M. H.</i>
</chapter>

<chapter name="Bundehesh">
<b>Bundehesh,</b> et paa Mellempersisk (Pehlevi)
affattet teol. Værk, der indeholder en Mængde
spredt Stof fra den gammeliranske Kosmogoni,
Mytologi og Eschatologi. Det bygger for en stor
Del paa tabte Dele af Avesta og er næst efter
selve den bevarede Avesta en af de vigtigste
Kilder til Kendskabet til Parsernes gl. Lære. En
Tekstudgave af et af Rask fra Indien hjembragt
B.-Haandskrift (som findes paa Kbhvn's
Universitetsbibliotek) blev udgivet af N. L.
Westergaard (1851). En senere Udg. med Oversættelse
er besørget af Justi. Den bedste Oversættelse er
