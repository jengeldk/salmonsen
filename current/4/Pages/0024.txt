Kalorier, og næres Forbrændingen ikke med
Luft (ɔ: fortyndet Ilt), men med ren Ilt (i den
saakaldte Knaldgasflamme), stiger Temp. i
Flammen til Hvidglødhede (c. 2000°). Knaldgas
(en Blanding af 1 Rumfang B. + 2 Rumfang
Ilt) eksploderer med yderste Voldsomhed ved
Antænding, ved Ophedning til c. 700° ell. ved
Paavirkning af kem. virksomme Lysstraaler;
men ogsaa ved lavere Temp. foregaar den
direkte Forening af B. og Ilt, desto langsommere
jo lavere Temp. er, ved alm. Temp. saa yderst
langsomt, at det vilde vare c. 106000 Mill. Aar,
inden et givet Rumfang Knaldgas var omdannet
til Vanddamp. B. forbinder sig ikke alene med
fri Ilt, men ogsaa under passende Forhold med
Ilten i Metallernes Iltforbindelser under
Dannelse af Vand og frit Metal (ell. iltfattigere
Iltforbindelser); denne Proces, der kaldes en
<sp>Reduktion</sp>, finder ret stor Anvendelse; paa lgn.
Maade reducerer B. Metalklorider under
Dannelse af Klorbrinte og Metal, visse Metalsulfider
under Dannelse af Svovlbrinte og Metal o. s. v.
En særlig <sp>reducerende</sp> Evne har den af
en Syre ved et Metal frigjorte B. i
Frigørelsesøjeblikket, B. <i>in statu nascendi</i>, som derfor
ogsaa anvendes en Del som Reduktionsmiddel;
Forklaringen paa den mere energiske
Reduktionsvirkning maa søges deri, at ved Metallets
Opløsning i Syren overføres Brintionerne til
Atomer, der lejrer sig i ell. paa Metallet;
Atomerne har i Frigørelsesøjeblikket samme
Koncentration som Ionerne, altsaa en langt større
end Atomerne i Ligevægtstilstanden og besidder
det Overskud af Energi, som de afgiver ved
Overgangen til Molekyler.

B. har længe været kendt; allerede
<sp>Paracelsus</sp> iagttog i 16. Aarh. Udviklingen af en
brændbar Luftart ved Indvirkning af visse
Metaller paa fortyndede Syrer, men først
<sp>Cavendish</sp> beskrev 1766 B. som en fra Luften
forsk. Luftart (<i>inflammable air</i>) og paaviste
1781, at Forbrændingsproduktet var Vand, uden
dog at evne at drage de rette Følgeslutninger af
denne Iagttagelse; det var forbeholdt
<sp>Lavoisier</sp>. Navnet Hydrogenium skriver sig fra 1787,
medens den danske Benævnelse B. (afledet af
brændbar) skyldes <sp>H. C. Ørsted</sp>.
<i>R. K.</i>
</chapter>

<chapter name="Brintionkoncentration">
<b>Brintionkoncentration.</b> Ifølge Arrhenius'
elektrolytiske Dissociationsteori er de som
Syrer virkende Stoffer dissocierede i højst ulige
Grad i Brintioner og Syreanioner. Da nu en
Opløsnings sure Karakter og de deraf flg.
Egenskaber kun er afhængig af den dissocierede Del
af de nævnte Stoffer, ell. m. a. O. af Mængden
af fradissocierede Brintioner, bliver
Koncentrationen af disse sidste, B., det rationelle Udtryk
for Opløsningens virkelige Surhedsgrad
(Aciditet). Se <sp>Opløsningers Teori</sp>.
<i>R. K.</i>
</chapter>

<chapter name="Brinton, Daniel Garrison">
<b>Brinton</b> [↱brint<sub>ə</sub>n], <sp>Daniel Garrison</sp>,
amer. Etnolog, f. 13. Maj 1837 i Thornburg i
Pennsylvania, d. 31. Juli 1899 i Philadelphia.
B. studerede Medicin og gav sig allerede som
Student af med indiansk Folklore. Efter
Borgerkrigen, i hvilken B. deltog som Lazaretlæge,
nedsatte han sig 1865 som praktiserende Læge
i Philadelphia og begyndte derefter en ret
omfattende litterær Virksomhed, der dels gik i
med., dels i etnologisk Retning, og navnlig fik
hans Arbejder af sidstnævnte Art Bet. som
grundlæggende for den nyere amer. Etnologi.
1884 blev B. Prof. i Etnologi og Arkæologi ved
<i>Academy of natural sciences</i> i Philadelphia og
beklædte samtidig Stillingen som Prof. i
Arkæologi og Linguistik ved Pennsylvanias Univ. 1886
blev han Vicepræsident i <i>American association
for the advancement of science</i> og Formand for
den antropologiske Sektion af dette Selskab. B.
dannede en Forlagsanstalt, der under hans
Ledelse udelukkende sysselsatte sig med at udgive
originalt sprogligt og etnologisk Materiale til
Studiet af Indianerne; til denne Række hører
<i>The Maya Chronicles</i> (1882), <i>The Iroquois
book of rites</i> (1883), <i>The Lenape and their
Legends</i> (1885) og flere. B. drev ogsaa
praktisk arkæol. og etnogr. Virksomhed, som
Udgravning af Høje og Skaldynger og Indsamling af
Museumsmateriale. Bl. hans Arbejder
fremhæves yderligere <i>The american race</i> (1891), i
hvilket han for første Gang giver en Inddeling
af hele Amerikas Indianerbefolkning efter
linguistiske og etnolog. Grundsætninger, samt <i>The
myths of the New World</i> (1868), <i>American
heromyths</i> (1882), <i>Essays of an Americanist</i> (1890),
<i>Races and peoples</i> (1890) samt <i>Religions of
primitive peoples</i> (1897).
<i>H. P. S.</i>
</chapter>

<chapter name="Brintoverilte">
<b>Brintoverilte</b>, <sp>Brintperoxyd</sp>, H<sub>2</sub>O<sub>2</sub>,
som opdagedes 1818 af Thénard, dannes hyppig
ved Iltningsprocesser og findes i ringe Mængde
i Atmosfæren. I større Mængder lader B. sig
fremstille ved Indvirkning af fortyndede Syrer
paa Overilter (Superoxyder) af Kalium,
Natrium, Baryum ell. Strontium. Man fremstiller i
Reglen B. af Baryumoverilte ved Behandling
med kold, fortyndet Svovlsyre, idet BaO<sub>2</sub>+H<sub>2</sub>SO<sub>4</sub> = BaSO<sub>4</sub>+H<sub>2</sub>O<sub>2</sub>; efter Filtrering
koncentreres Opløsningen ved Udfrysning ell. ved
Fordampning i en tør Luftstrøm ved en Temp. paa
under 30° og bringes i Handelen i Opløsning
af 3—9 % Styrke; i stærkere Koncentration paa
30 %, den saakaldte <sp>Perhydrol</sp>, der leveres
i Flasker, indvendigt overtrukne med et Lag
Parafin, faas B. ved direkte Destillation i
Vakuum af Indvirkningsproduktet af Svovlsyre paa
Natriumoverilte. En 3 %-holdig Opløsning af
B. kan holde sig maanedsvis, naar den er svagt
sur og opbevares i Mørke. I koncentreret
Tilstand danner B. en farveløs Sirup, der lugter
ejendommeligt og smager bittert; dens
Vægtfylde er 1,458; ved stærk Afkøling stivner den
til Krystaller, som smelter ved ÷ 2°. B.
sønderdeles let i Vand og Ilt, hvorfor den virker
som et kraftigt Iltningsmiddel; dog kan den
ogsaa i en vis Forstand virke reducerende;
saaledes omdanner den Sølvilte til Sølv:
Ag<sub>2</sub>O + H<sub>2</sub>O<sub>2</sub> = Ag<sub>2</sub> + H<sub>2</sub>O+O<sub>2</sub>, hvorved den samtidig
selv reduceres. En farveløs Opløsning af
Titandioxyd i koncentreret Svovlsyre farves citrongul,
og Jodkaliumklister, tilsat en ringe Mængde
Ferrosulfat, farves blaa af et Spor af B.; disse to
meget skarpe Reaktioner bruges til Paavisning
af B. B. virker blegende paa mange
Farvestoffer; det bruges som kosmetisk Middel, da det
farver Haaret blond, til Blegning af mange
organiske Stoffer, særlig af animalske, som ikke
taaler Behandling med andre Blegemidler, saasom
Blodalbumin til dettes Anvendelse som
