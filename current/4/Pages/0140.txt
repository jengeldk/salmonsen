Genstanden henligge i nogle Timer; den bearb. derpaa
med Staaltraadsbørsten. Denne Behandling
gentages 3—7 Gange, hvorpaa Genstanden koges i
rent Vand i nogen Tid ell. lægges paa et
Traadnet, der hænges ned i en Beholder med kogende
Vand og saaledes udsættes for Paavirkning af
Vanddampene. Til sidst vaskes den godt og
tørres og indgnides i Voks.

En Sortfarvning af større
Smedejernsgenstande udføres ved at paabrænde Linolie, f.
Eks. ved at varme dem over en Kulild og
samtidig bearbejde dem med Staaltraadsbørster,
der er dyppede i Linolie. Mindre
Smedejernsgenstande sortbrændes ved at trække dem
gennem Linolie, lade dem afdryppe og varme dem
stærkt i en Jernbeholder.

Til B. hører ogsaa Jernets <sp>Inoxydation</sp>,
som er udviklet af <sp>Bower</sp> og <sp>Barff</sp> samt
<sp>Dawmesnil</sp> og ledes noget forsk., efter som
man skal inoxydere Støbejern ell. Staal. Den
bestaar af en Række Iltninger med
mellemfaldende delvise Afiltninger og foregaar ved
temmelig høje Temp. Først glødes Genstanden i
aflukket Rum under Adgang af Kulsyre og Luft,
der danner sig da Jerntveilte (Fe<sub>2</sub>O<sub>3</sub>) paa
Overfladen, dernæst indledes Dampe af Kulbrinte
ell. Kulilte, og Jerntveiltet reduceres til
Jernmellemilte (Fe<sub>3</sub>O<sub>4</sub>). En Proces varer 15—30 Min.,
og Processerne gentages 4—8 Gange. Ved
Smedejern sker Iltningen ved c. 700° ved Hjælp af
Vanddampe, som dekomponeres af det glødende
Jern. De store Forventninger, der stilledes til
Inoxydationen, som man mente praktisk og
billig kunde give Jernet en virksom Beskyttelse
mod at fortæres af Rust, er ikke blevne
opfyldte; Metoden anvendes dog noget, f. Eks. paa
Tag-Bølgeblik (se i øvrigt <sp>Metalfarvning</sp>).
<i>Carl J.</i>
</chapter>

<chapter name="Brunersalt (se Brunering)">
<b>Brunersalt</b> [bry-], se <sp>Brunering</sp>.
</chapter>

<chapter name="Brunerstaal">
<b>Brunerstaal</b> [bry-], Værktøj til at polere
Staalgenstande med.
</chapter>

<chapter name="brunet">
<b>brunet</b> [da. bry↱næt, fr. bry↱næ], brunladen.
<sp>Brunette</sp> [da. bry↱næt<sub>ə</sub>, fr. bry↱næt], Kvinde af
brunlig Haarfarve og Lød (ogsaa gullig) og
tillige gerne med mørke, brune Øjne.
</chapter>

<chapter name="Brunet, Jacques Charles">
<b>Brunet</b> [bry↱næ], <sp>Jacques Charles</sp>, fr.
Bibliograf (1780—1867). 1810 udkom første Udg.
(i 3 Bd) af hans Hovedværk <i>Manuel du libraire
et de l'amateur des livres</i>, som han senere Gang
paa Gang udvidede og omarbejdede (5. Udg., 6
Bd, 1860—65), med et Supplement af P.
Deschamps og G. Brunet (2 Bd, 1878—80), et ved
Nøjagtighed og kritisk Paalidelighed
mønsterværdigt Hjælpemiddel for Detailforskninger paa
ethvert Litteraturomraade; desuden navnlig
<i>Recherches bibl. et critiques sur les éditions
originales de Rabelais, etc.</i> (1852). Han efterlod
sig et paa litterære Sjældenheder rigt og
kostbart Bibliotek, der solgtes til høje Priser ved
Auktion 1868; i den over Samlingen udgivne
<i>Catalogue</i> (1868) har Leroin Lurcy skrevet en
Oversigt over hans Liv og Arbejder.
<i>(J. B. H.). C. S. P.</i>
</chapter>

<chapter name="Brunet, Pierre Gustave">
<b>Brunet</b> [bry↱næ], <sp>Pierre Gustave</sp>, fr.
Filolog (1807—96), har indlagt sig megen
Fortjeneste ved en Række fortrinlige Udgaver af
lidet kendte ældre Skr, der har Bet. for fr.
Litteratur- og Kulturhistorie, bl. a. <i>Correspondance
complète de la duchesse d'Orléans Elisabeth
Charlotte</i> (2. Opl. 1869). Desuden har han
skrevet en Mængde selvstændige og
indholdsrige Afh., især vedrørende bibliografiske
Spørgsmaal, samt <i>Dictionnaire des ouvrages anonymes</i>
(Supplement til Barbier's Værk 1889).
<i>Kr. N.</i>
</chapter>

<chapter name="Brunet de Presle, Charles Marie">
<b>Brunet de Presle</b> [bry↱næ-d<sub>ö</sub>-↱præ.l],
<sp>Charles Marie</sp>, fr. Hellenist (1809—75). Det
overdroges B. i Forbindelse med E. Egger at
afslutte den af Letronne paabegyndte Udg. af
de gr. Papyrusruller fra Ægypten; 1865 udkom
Værket <i>Les Papyrus grecs du musée du Louvre
el de la bibliothèque impériale</i> med 52
Haandskrift-Faksimiler. Aaret før var B. bleven Prof.
i Nygræsk, som han allerede tidlig havde
dyrket.
<i>K. H.</i>
</chapter>

<chapter name="Brunet-Desbaines, Alfred">
<b>Brunet-Desbaines</b>[bry↱næ-dæ↱bæ.n], <sp>Alfred</sp>,
fr. Maler og Raderer, f. i Havre 1845. B., Elev
af Jacquemart, har udført en Mængde
Akvareller, gode Reproduktions-Raderinger (efter Corot,
Constable etc.) og Originalraderinger. I disse
tekn. fortrinlige, bredt udførte og stemningsrige
Arbejder skildrer han især Hjemlandet,
Normandiet. B. har arbejdet meget for franske
Kunsttidsskrifter, ogsaa for <i>Portfolio</i> m. fl. i
England, hvor han opholdt sig længe.
<i>A. Hk.</i>
</chapter>

<chapter name="Brunetière. Ferdinand">
<b>Brunetière</b> [bryn↱t<sub>i</sub>æ.r], <sp>Ferdinand</sp>, fr.
Litteraturhistoriker, f. i Toulon 19. Juli 1849,
d. i Paris 9. Decbr 1906. Fra 1875 blev B. fast
Medarbejder, siden Redaktionssekretær ved
<i>Revue des deux mondes</i>. 1880—1903 samlede han
sine kritiske Artikler og Studier i <i>Études
critiques sur l'histoire de la littérature française</i>,
7 Bd; de indeholder Afh. over den oldfranske
Litt., Pascal, Mme de Sévigné, Molière, Racine
o. s. v. Prisbelønnet af Akademiet blev foruden
fl. af disse Samlinger hans Bog om <i>Le roman
naturaliste</i> (1883). B. blev 1886 ansat som Prof.
i Sprog og Litt. ved <i>École normale supérieure</i>.
Sine Forelæsninger samlede han i <i>L'évolution
des genres dans l'histoire de la littérature</i>
(1892—95). Endvidere udgav han: <i>Les époques du
théâtre français</i> (1892), <i>Essais sur la littérature
contemporaine</i> (2 Bd, 1892—95), <i>L'évolution de
la poésie lyrique en France au dix-neuvième
siècle</i> (2 Bd, 1894), <i>Manuel de l'histoire de la
littérature française</i> (1897), <i>Discours
académiques</i> (1900), <i>Victor Hugo</i> (2 Bd, 1902) og
<i>Histoire de la littérature française classique
1515—1830</i> (5 Bd, 1904 ff.). B. var i lige Grad
Modstander af den moderne Naturalisme og af
den flg. Tids Symbolisme; Litteraturens
Højdepunkt søger han i 17. Aarh.'s Pseudoklassicisme;
fra da af søger han at paavise Dekadencens
stærkere og stærkere om sig gribende Kim.
Hans udpræget doktrinære og konservative
Æstetik affødte 1894, i hvilket Aar han blev
Medlem af Akademiet, heftige
Studenterdemonstrationer. (<sp>Litt.</sp>: <sp>Delmont</sp>, <i>F. B., l'homme,
le critique, l'auteur et le catholique</i> [Arras 1907];
<sp>Fonsegrive</sp>, <i>F. B.</i> [Paris 1908]).
<i>S. Ms.</i>
</chapter>

<chapter name="Brunette (se brunet)">
<b>Brunette</b> [bry↱næt<sub>ə</sub>], se <sp>brunet</sp>.
</chapter>

<chapter name="Brunetto Latini">
<b>Brunetto Latini,</b> ital. Forf., f. omtr. 1210,
d. 1294 i Firenze. Han beklædte i sin
Fædrenestad Stillingen som Notarius, hørte under
Borgerkrigene mellem Guelfer og Ghibelliner til det
førstnævnte Parti, og da det 1260 saa galt ud
for B.'s Partifæller, idet de truedes af deres
