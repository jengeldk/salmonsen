Konfødererede under Popes trods de sidstes numeriske
Overlegenhed.
<i>B. P. B.</i>
</chapter>

<chapter name="Bull-Terrier">
<b>Bull-Terrier</b> [↱bu£↱terjə], eng. Hunderace,
se <sp>Hunde</sp>.
</chapter>

<chapter name="Bulmer, William">
<b>Bulmer</b> [↱bu£mə], <sp>William</sp>, eng. Bogtrykker,
f. 1757, d. 1830, grundlagde Firmaet <i>The
Shakespeare Press</i>, som havde til Formaal at levere
en Pragtudgave af den store Dramatikers
Værker. Denne udkom 1791—1805 i 9 Foliobind og
skaffede B. stor Berømmelse. Ogsaa Udgaven
af Milton's <i>Poetical Works</i> (1793—97, 3 Bd i
Folio) er et ypperligt Arbejde. Nogle af de
Bulmer'ske Tryk er illustrerede med Træsnit
af hans Ven, den berømte Træskærer Thomas
Bewick.
<i>(E. G.). C. S. P.</i>
</chapter>

<chapter name="Bulmerincq, August Michael von">
<b>Bulmerincq</b> [-r<sub>i</sub>ŋk], <sp>August Michael v.</sp>,
tysk Folkeretslærer, f. 12. Aug. 1822 i Riga, d. 18.
Aug. 1890 i Stuttgart. Efter nogle Aars praktisk
jur. Gerning blev B. 1849 <i>Dr. jur.</i>, 1854
Privatdocent i Dorpat, 1856 Prof. ekstraord., 1858 Prof.
ord. smst., beskæftigede sig derefter, fra 1875,
med publicistisk og journalistisk Virksomhed i
Tyskland, hvor han 1882 blev Bluntschli's
Efterfølger som Prof. i Heidelberg. Ved sin solide
Dygtighed skaffede B. sig snart en fremskudt
Plads bl. Folkerettens Dyrkere i Europa; han
var bl. a. Medstifter og virksomt Medlem af
<i>Institut de droit international</i>, til hvis <i>Revue</i>
han leverede talrige Bidrag. Han skrev
desuden »Das Asylrecht und die Auslieferung
flüchtiger Verbrecher« (1853), der særlig omhandler
Asylrettens Udvikling i den klassiske Oldtid,
<i>De natura principiorum juris inter gentes
positivi</i> (1856), »Die Systematik des Völkerrechts«
I (1858) og »Praxis, Theorie und Codification
des Völkerrechts« (1874). Til Marquardsen's
»Handbuch« (1. Bd) forfattede B. »Völkerrecht
oder internationales Recht« (med »Nachtrag«,
1884), ligesom han var Medarbejder ved
Holtzendorff's »Handbuch des Völkerrechts« og
Schmoller's »Jahrbuch«. (<sp>Litt.</sp>: <sp>G.
Rolin-Jaequemyns</sp> i <i>Revue de droit
international et de législation comparée</i> XXII, S. 385—89).
<i>Fz. D.</i>
</chapter>

<chapter name="Bulmeurt">
<b>Bulmeurt</b> (<i>Hyoscyamus</i> L.), Slægt af
Natskyggefamilien (Kapselfrugtede), oprette ell.
nedliggende, stærkt behaarede Urter med hele ell.
fjerlappede Blade. Blomsterne sidder enkeltvis
i Bladhjørnerne; den tragtformede Krone er lidt
uregelmæssig. Frugten bliver en tyndvægget
Buddike, der omsluttes af det blivende,
klokkeformede og tykvæggede Bæger (Illustr., se
farvetrykt Tavle <sp>Giftplanter</sp> II, Fig. 4). C.
10 Arter. <sp>Almindelig B.</sp> (<i>H. niger</i> L.) er
toaarig og har en kraftig, opret og grenet
Stængel, 0,25—0,60 m høj; Bladene er
aflangt-ægdannede og groft bugtet-tandede, hele Planten er
klæbrig-haaret og af en modbydelig Lugt. Den
blomstrer i Juni—Juli; Blomsterne er
kortstilkede og gulgraa med violette Aarer. Alm. B. er
temmelig hyppig i Danmark og i de sydligere
Egne af Norge, stedse i Nærheden af Haver,
paa Affaldspladser, ved befærdede Veje o. l. St.;
den er meget giftig, idet den i alle Dele
indeholder et Alkaloid, der betinger Plantens
Benyttelse til Lægemidler.
<i>A. M.</i>

Man anvender i Medicinen Blade og Frø af B.
Bladene, som samles af vildtvoksende ell.
dyrkede Planter, indeholder Alkaloiderne
Hyoscyamin, lidt Hyoscin og maaske Atropin.
Alkaloidmængden udgør mellem 0,05 og 0,15 %; den kan
undtagelsesvis stige til 0,25 %. Benyttes som et
beroligende hoste-, smerte- og krampestillende
Middel, i Reglen som Ekstrakt, sjældnere i Form
af Pulver ell. Piller. Alkaloiderne fremkalder
Udvidning af Pupillen. De tørrede Blade lugter
svagt og smager bittert. Frøene indeholder c.
0,5 % Hyoscyamin og Hyoscin. De udgør en
Bestanddel af Cynoglospiller.
<i>B. G.</i>
</chapter>

<chapter name="Bulnesia">
<b>Bulnesia</b> Gay, Slægt af Zygophytlaceerne,
Træer ell. Buske med finnede, glatte ell.
behaarede Blade. 6 Arter paa de argentinske
Stepper og i andre Egne af Sydamerika.
Veddet af <i>B. arborea</i> (Jacq.) Engl. (<i>Zygophyllum
arboreum</i>, Jacq.) og af <i>B. Sarmienti</i> Lorentz er
meget haardt og varigt og benyttes paa forsk.
Vis.
<i>A. M.</i>
</chapter>

<chapter name="Buloz, François">
<b>Buloz</b> [by↱lo.s], <sp>François</sp>, fr. Publicist
(1803—77), var opr. Korrektør ved et
Bogtrykkeri i Paris, men stiftede 1831 det berømte
Tidsskrift <i>Revue des deux mondes</i>, som under
hans mangeaarige Ledelse samlede alle
Frankrigs fremragende Forf. Hans
Skribentvirksomhed bestaar, foruden i en Del Oversættelser fra
Engelsk, i en Samling <i>Lettres et mémoires</i>.
Efter hans Død overtog hans Søn <sp>Charles B.</sp>,
f. 1845. Administrationen af det fremdeles højt
ansete Tidsskrift.
<i>S. Ms.</i>
</chapter>

<chapter name="Buls, Charles">
<b>Buls</b> [↱byls?], <sp>Charles</sp>, belg. Politiker, f.
1837, overtog sin Faders Guldsmedeforretning i
Bryssel og var 1881—99 Stadens Borgmester,
samt 1886—94 Medlem af Repræsentanternes
Kammer. Han tog virksom Del i Kampen mod
den klerikale Folkeskolelov 1884.
<i>E. E.</i>
</chapter>

<chapter name="Bulthaupt, Heinrich Alfred">
<b>Bulthaupt,</b> <sp>Heinrich Alfred</sp>, tysk Forf.,
f. i Bremen 26. Oktbr 1849, d. 20. Aug. 1905. I
Leipzig tog han den jur. Doktorgrad og begav
sig derefter paa en Rejse i Sydtyskland og
Rusland. 1873 rejste han til Orienten og over
Italien tilbage til Tyskland. 1875 nedsatte han
sig som Advokat i sin Fødeby og blev 1879
Bibliotekar ved Stadsbiblioteket. Han har
skrevet nogle dramatiske Arbejder, af hvilke især
Tragedierne »Die Malteser« (paa Grundlag af
det Schiller'ske Fragment [1884]), »Gerold
Wendel« (1884), »Eine neue Welt« (1886) har
vundet Bifald, en Samling Digte, »Durch Frost und
Gluten« (1877), en versificeret Novelette, »Der
junge Mönch« (1878) og 4 Prosa-Noveller (1888).
I sine »Streifzüge auf dramaturgischem und
kritischem Gebiet« (1879), »Dramaturgie der
Klassiker« (3 Bd 1889) og »Dramaturgie der Oper«
(2 Bd 1887) har han dokumenteret betydeligt
Kendskab til Scenens Love.
<i>(C. A. N.) C. B-s.</i>
</chapter>

<chapter name="Bulto corriente">
<b>Bulto corriente</b> [↱wu£tå-k<sub>å</sub>↱r<sub>i</sub>ænt<sub>æ</sub>], peruviansk
Vægt; 1 B. = 1/2 <i>Carga</i> (1 <i>Carga</i> = 69 kg).
</chapter>

<chapter name="Buluvajo">
<b>Buluvajo</b> (eng. <sp>Bulawayo</sp>), By i det
Indre af Sydafrika, Hovedstad i Matabele-Land,
den vestlige Del af Sydprovinsen i
Syd-Rhodesia. (1911) 14000 Indb., hvoraf c. 8000 Hvide.
I Midten af Byen ligger en stor Markedsplads,
fra hvilken Hovedgaderne fører ud i alle
Retninger; de, der løber Øst-Vest, kaldes Avenuer
og er nummererede, de, der løber Nord-Syd,
kaldes Streets og har Navne. Byen har mange
smukke offentlige og private Bygninger. Foran
