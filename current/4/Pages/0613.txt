til Takke med alle dyriske Stoffer; de følger
dagevis med Skibene for at nære sig af det
Affald, der kastes over Bord, men deres
Glubskhed gaar langt videre; de bærer ikke med
Urette Navnet »Menneskeæderhajer«, de sluger
ikke alene omdrivende Lig, men betænker sig
end ikke paa at angribe levende badende og
svømmende Mennesker. C. følges ofte af nogle
Smaafisk, de saakaldte Lodsfiske (se <sp>Makrelfisk</sp>),
om hvilke man tidligere mente, at de
ledte Hajerne paa Spor efter Bytte for selv at
komme med til Gildet og opfange de Smuler,
der maatte falde af til dem, medens man nu
tror at vide, at de ligesom visse Sugefisk, der
ogsaa følger med, endog lader sig bære af
Hajerne, nærer sig af disses Ekskrementer. En
af de største C.-Arter bærer Navnet Blaahaj
(<i>C. glaucus</i>) ligesom den lille nordiske <i>Galeus
vulgaris</i> (se <sp>Hajer</sp>). Slægten <i>Galeocerdo</i>
udmærker sig ved særlig store, groft takkede
Tænder.
<i>(H. J. P.). Ad. J.</i>

<img><i>Carcharias melanopterus</i>.</img>
</chapter>

<chapter name="Carcharodon (se Hajer)">
<b>Carcharodon,</b> se <sp>Hajer</sp>.
</chapter>

<chapter name="Carcinom (se Kræft)">
<b>Carcinom,</b> se <sp>Kræft</sp>.
</chapter>

<chapter name="Carcinus (se Krabber)">
<b>Carcinus,</b> se <sp>Krabber</sp>.
</chapter>

<chapter name="Cardamine (se Springklap)">
<b>Cardamine.</b> se <sp>Springklap</sp>.
</chapter>

<chapter name="Cardamomum (se Elettaria)">
<b>Cardamomum,</b> se <sp>Elettaria</sp>.
</chapter>

<chapter name="Cardano, Hieronimo">
<b>Cardano,</b> <sp>Hieronimo</sp>, ital. Læge, Filosof
og Matematiker (1501—76). C. synes at have
ført et meget omflakkende og uroligt Liv. 1526
var han <i>Dr. med.</i> i Padua, men maatte p. Gr.
a. sin uægte Fødsel ikke praktisere; dette
tillodes ham først, da han 1535 optoges i de
milanesiske Lægers Samfund. 1562—70
underviste han i Bologna. Sine sidste Aar tilbragte
han i Rom, hvor han fik en Pension af Paven.
C. opfordredes en Gang til at overtage et
Professorat i Kbhvn, men vægrede sig af Hensyn
til Danmarks Religion og Klima. Hans Værker,
af hvilke de vigtigste er: <i>Practica Arithmeticæ
generalis</i> (1539) og <i>Ars magna de regulis
algebraicis</i> (1545), udgaves 1663 samlede i 10 Bd
under Titlen: <i>Hieronymi Cardani opera omnia</i>.
I Værket fra 1545 meddeler C. Løsningen af den
kubiske Ligning, det irreduktible Tilfælde
undtaget, uagtet han lige over for Tartaglia, hvem
han skyldte Løsningen, ved Ed havde forpligtet
sig til Tavshed. C.'s Skrifter indeholder i
øvrigt mange originale og betydelige Ting, saasom
Reduktionen af den fuldstændige kubiske
Ligning til den, hvori den ubekendtes 2. Potens
mangler, og Angivelsen af alle 3 Rødder i fl.
kubiske Ligninger, hvorved han maa have brugt
Bortdivision af lineære Faktorer. C. gør
opmærksom paa, at Røddernes Sum er numerisk =
Koefficienten til den ubekendtes 2. Potens, ogsaa i
et Tilfælde, hvor der er lige Rødder, ligesom
han antyder, at sidste Led kan dannes ved
Røddernes Multiplikation. Han betragter videre
negative Rødder, som han kalder <i>fictæ</i>, hvad dog
ogsaa tidligere Matematikere havde gjort, men
er den første, der regner med imaginære Tal,
nemlig med Kvadratrødder af negative Tal.
Endelig finder man hos C. tilnærmet Bestemmelse
ved Interpolation af Rødder i nogle Ligninger
med givne Talkoefficienter.
<i>Chr. C.</i>
</chapter>

<chapter name="Cardans Formel (se Ligninger)">
<b>Cardans Formel,</b> se <sp>Ligninger</sp>.
</chapter>

<chapter name="Cardans Ring">
<b>Cardans Ring,</b> opfundet af Cardano,
benyttes til at holde en Genstand, f. Eks. et
Skibskompas, i den rette Stilling, selv om
Underlaget (Skibet) svinger. Den inderste Cirkel
paa Figuren forestiller Kompassets Rand.
Mellem denne Rand og Skibet er indskudt en Ring,
der kan dreje sig om Aksen <i>A B</i>, der bæres af
Skibet, medens Kompasset kan dreje sig om
Aksen <i>C D</i>, der er vinkelret paa <i>A B</i> og bæres
af Ringen. Ved Hjælp af denne dobbelte
Bevægelighed kan Kompassets Overflade holde sig
vandret trods Skibets Svingninger, naar
Kompasset er tilstrækkelig tungt forneden. Ogsaa
til andre Genstande, f. Eks. Skibslamper,
benyttes denne Ophængningsmaade.
<i>K. S. K.</i>

<img>Cardans Ring.</img>
</chapter>

<chapter name="Cardea">
<b>Cardea</b> (lat.), rom. Gudinde, som vogtede
Husets Indgang og særlig tænktes at skærme
den mod onde Aander. Ovid, der sammenblander
C. med Carma (s. d.), fortæller, at hun opr.
var en Nymfe, hvis Elskov Guden Janus nød,
og hvem han til Gengæld skænkede Magt over
enhver Dør (egl. Tappen [lat. <i>cardo</i>], hvorom
Døren drejer sig) og Evne til at hindre Trolddom
og Spøgelser i at trænge ind.
<i>C. B.</i>
</chapter>

<chapter name="Cardell, Carl von">
<b>Cardell,</b> <sp>Carl von</sp>, sv. Militær
(1764—1821), f. i Pommern, begyndte sin
Officersbane i preuss. Tjeneste, men gik 1789 ind i
den sv. Hær, hvis Artilleri han fuldstændig
omskabte. Sit Vaabens Fortræffelighed viste han
bl. a. i Felttoget i Tyskland 1813 og udnævntes
derfor til Generalmajor samt blev 1818 Friherre
og 1820 Generalløjtnant. 1818 anlagde han
Artilleriskolen paa Marieberg.
<i>A. M. D.</i>
</chapter>

<chapter name="Cardenal, Peire">
<b>Cardenal</b> [kard<sub>ö</sub>↱nal], <sp>Peire</sp>, provençalsk
Troubadour, der levede i Beg. af 13. Aarh. Han
drog som vandrende Sanger fra Hof til Hof og
fandt en formaaende Beskytter i Jakob I af
Aragonien; i øvrigt vides meget lidt om hans
Liv. Han var en virkelig Digternatur og har
efterladt en talrig Række <i>sirventes</i> (s. d.), hvor
han med bidende Haan revser især Gejstlighedens
og Adelens Laster.
<i>Kr. N.</i>
</chapter>

<chapter name="Cárdenas">
<b>Cárdenas</b> [↱kardænas], Havnestad paa
Nordkysten af Øen Kuba, 120 km Ø. f. Havanna, godt
