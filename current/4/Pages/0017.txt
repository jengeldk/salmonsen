Fortrin fremfor naturlige Kul, navnlig til Jernbane-
og Dampskibsbrug, hvor det gælder om at
økonomisere med Pladsen, idet B. kan stables
saaledes, at de indtager et betydeligt mindre Rum,
end den tilsvarende Mængde af Kul vilde kræve.
<i>K. M.</i>
</chapter>

<chapter name="Brikol (d. s. s. Bricole)">
<b>Brikol,</b> d. s. s. <sp>Bricole</sp>.
</chapter>

<chapter name="Brikolskud">
<b>Brikolskud,</b> en Art Rikochetskud, blev i 17.
Aarh. anvendt ved Belejringer. Skuddet blev
under en spids Vinkel rettet mod Murværket i
Kurtinen, saaledes at Kuglen, idet den prellede
af, ramte de tilbagetrukne Flanker og
dementerede det her staaende, mod direkte
Beskydning dækkede Skyts.
<i>(E. P.). C. Q.</i>
</chapter>

<chapter name="Bril, Mattijs og Paul">
<b>Bril</b> [bre£] (<sp>Brill</sp>), 1) <sp>Mattijs</sp> (Mattheus),
holl. Maler, f. 1550 i Antwerpen, d. 1583 i Rom.
Hertil kom han i sin Ungdom under Gregor
XIII, for hvem han bl. a. udsmykkede
Vatikanets <i>Gall. Geographica</i> med Freskomalerier
(Processionsbilleder). Broderen 2) <sp>Paul</sp>
(Paulus) B., f. i Antwerpen 1554, d. i Rom 1626.
P. B. var først Elev af Damiaen Wortelman i
Antwerpen. Tilskyndet af sin Broders Held tog
han snart til Rom, hvor Broderen underviste
ham. Her udviklede hans Landskabskunst med
dens fine Gennemførelse og nederlandske,
blaagrønne Tone sig snart til større malerisk
Bredde under Paavirkning af A. Elsheimer. Selv
øvede han en væsentlig Indflydelse paa Italiens
Landskabsmaleri, paa A. Caracci, Domenichino
etc., ogsaa paa Cl. Lorrain, særlig i Retning af
fin Luft- og Lysvirkning. Hans Arbejder, snart
i Fresko, snart i Olie, blev højt skattede i
Italien. Vatikanet, Sta Cecilia, Sta Maria
Maggiore, Pal. Rospigliosi m. fl. udsmykkede han
med gode Freskoarbejder. Hans smaa
Staffelibilleder af højst forsk. Emnevalg, Landskaber,
Søbilleder, Slagscener, bib. Billeder m. m.,
træffes i mange af Europas Museer, i Berlin bl. a.
et smukt Marinebillede. Man har Raderinger af
P. B. (<sp>Litt.</sp>: <sp>A. Mayer</sp>, »Das Leben . . . M.
u. P. B.« [Leipzig 1910]).
<i>A. Hk.</i>
</chapter>

<chapter name="Brile">
<b>Brile</b> (<sp>Brei</sp>, <sp>Briel</sp>, <sp>Kætser</sp>, <sp>Kajs</sp>,
<sp>Catcher</sp>), et Redskab, hvormed man
optager Fisk af Hyttefade o. l. Det bestaar som
Regel af en ringformet ell. firkantet Træ- ell.
Metalramme med Skaft og af en paa Rammen
udspændt, kortere ell. længere Pose af Garn,
sjældnere af Metaltraadsvæv.
<i>C. V. O.</i>
</chapter>

<chapter name="Brilettos (se Pentelikon)">
<b>Brilettos,</b> se <sp>Pentelikon</sp>.
</chapter>

<chapter name="Brill, Evert Jan">
<b>Brill</b> [bre£], <sp>Evert Jan</sp>, holl. Boghandler
i 19. Aarh. Faderen Jan B. oprettede omtr.
1800 et Bogtrykkeri i Leyden, og 1806 blev han
Forretningsfører for det ansete Boghandlerfirma
S. J. Luchtmans i samme By. Her oplærtes den
yngre B. og fulgte sin Fader som Bestyrer af
Firmaet. Men 1850 oprettede han selv i Leyden
en betydelig Forlagsforretning, der særlig har
udg. orientalsk Litt., og Firmaet »E. J. B.« vandt
stor Navnkundighed i denne Branche. Efter hans
Død (1873) blev Forretningen fortsat af andre
under samme Firma og overgik sluttelig til et
Aktieselskab »Boekhandel en Drukkerij,
cidevant E. J. B.«.
<i>(E. G.). J. L. L.</i>
</chapter>

<chapter name="Brillant">
<b>Brillant</b> [brili↱an´t] er Betegnelse for en
bestemt Form, som man ved Slibning giver
gennemsigtige Ædelstene for at give dem et smukt
Farvespil. Da det især er Diamanter, som ofte
slibes i Brillantform, forstaar man ved B. uden
nærmere Angivelse af Ædelstenens Art i Reglen
kun saadanne, der bestaar af Diamant.

B. ligner to afstumpede Pyramider, som
støder sammen, saaledes at de faar fælles
Grundflade; Stenens Indfatning griber om denne. Den
øvre (fremadvendende) Pyramide er afstumpet
med en stor Flade (»Tavlen«) og kun 5/8 saa
høj som den nedre Pyramide; af denne sidste
er kun den nederste Spids afstumpet med en
lille Flade (»Kalotten«). Indfatningen skjuler
undertiden den nedre Pyramide, oftere er dog
B. indfattet <i>à jour</i>, saaledes at ogsaa den nedre
Del ligger frit. Paa Siderne er B. tilslebet med
mange Facetter; disses Antal er altid et
Multiplum af 8; de bedste B. har 56 saadanne
Facetter, 32 foroven og 24 forneden; alm. B. har
kun 32, 24 ell. 16.

Denne Slibeform for Ædelstene er opfundet i
sidste Halvdel af 17. Aarh.; den er især
fordelagtig at anvende ved saadanne Diamanter, som
af Naturen har en regelmæssig udviklet
Oktaëderform.
<i>(N. V. U.). O. B. B.</i>

<img>Brillant-Slibning (forstørret).</img>
</chapter>

<chapter name="Brillantblik (se Hvidblik)">
<b>Brillantblik</b> [brili↱an´t-], se <sp>Hvidblik</sp>.
</chapter>

<chapter name="brillante">
<b>brillante</b> [bri↱l<sub>j</sub>ante] (ital.), musikalsk
Foredragsbetegnelse: glimrende, med Ild og Bravur.
</chapter>

<chapter name="Brillantglas">
<b>Brillantglas</b> [brili↱an´t-], Glas, som er slebet
i Facetter og er stærkt lysbrydende, anvendes
til Lysekroner o. a. dekorative Genstande.
</chapter>

<chapter name="Brillantgrønt (se Malakitgrønt)">
<b>Brillantgrønt</b> [brili↱an´t-], se
<sp>Malakitgrønt</sp>.
</chapter>

<chapter name="Brillantgult">
<b>Brillantgult</b> [brili↱an´t-]. Med dette Navn
betegnes forsk. Tjærefarvestoffer: 1) Natriumsalt
af Dinitro-α-naftolmonosulfonsyre, et gult
Pulver, der opløses i Vand med brungul Farve, og
som farver Uld og Silke gult i surt Bad; 2)
Natriumsalt af
Sulfanilsyre-azo-difenylaminsulfonsyre, et orangegult Pulver, der opløses i
Vand med gul Farve, og som farver Uld og
Silke gult. 3) Natriumsaltet af
Diamidostilbendisulfonsyre-disazofenol-fenol; et lysebrunt
