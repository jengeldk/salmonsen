fortjente Slægter, den anden Halvdel af høje
Embedsmænd og udmærkede Videnskabsmænd,
udnævnte paa Livstid. De tre første er:
Ærkebiskoppen af Canterbury, Lordkansleren og <i>the
Speaker</i> i Underhuset. Budgettet er anslaaet til
162000 £ aarlig. Besøgernes Antal i B. M. var
1815: 38000, 1850: over 1 Mill.; 1851 2 1/2 Mill.
under Verdensudstillingen; siden gerne over 1
Mill. aarlig. Styrelsen for B. M. har udg. en
Række Kataloger om de enkelte Afdelinger,
mange Pragtværker og nøjagtige Gengivelser af
Indskrifter, Papyrus'er, Kileskrifttavler o. l.
(<sp>Litt.</sp>: <sp>R. Cowtan</sp>, <i>Memoirs of B. M.</i>
[London 1872]).
<i>V. S.</i>
</chapter>

<chapter name="British Museum of Natural History">
<b>British Museum of Natural History</b>
[↱brit<sub>i</sub>∫-mju↱zi.<sub>ə</sub>m-<sub>ə</sub>v-↱nät∫<sub>ə</sub>r<sub>ə</sub>£-↱hist<sub>ə</sub>ri] i South
Kensington i London indeholder alle de
naturhistoriske Samlinger, som tidligere opbevaredes
i det egl. British Museum (se ovf.), men
1882—83 flyttedes til den nuv., i Tidens Løb stadig
udvidede Bygning. Det bestaar af 4 Afdelinger,
omfattende Zoologi, Botanik, Geologi og
Mineralogi, hvor Samlingerne, som i de fleste
moderne Museer, er skilt i to Dele, af hvilke den
ene, mindre, men særlig overskueligt ordnede,
er offentlig tilgængelig, medens den anden, langt
større, er forbeholdt den videnskabelige
Forskning. Af særlig interessante Samlinger kan
inden for den zool. Afdeling nævnes
Challenger-Ekspeditionens rige Udbytte, inden for den bot.
adskillige vigtige Herbarier som Banks' og
Sloane's; ogsaa inden for de andre Afdelinger
findes imidlertid fortræffelige Ting, saaledes at
sikkert B. M. o. N. H. alt i alt kan betegnes
som et af de rigeste i Verden. Af ganske særlig
Bet. er det, at der til Museet er knyttet en
stor Stab af videnskabelige Medarbejdere,
saaledes at Materialet stadig kan blive bearbejdet
og derved komme Videnskaben til Gode. Dette
sker navnlig ved Udgivelsen af de
videnskabelige Kataloger, som takket være Museets uhyre
Materiale saa at sige er uundværlige for alle,
som senere vil give sig af med de samme
Emner.
<i>R. H. S.</i>

<img>British Museum of Natural History.</img>
</chapter>

<chapter name="British South Africa Company, The">
<b>British South Africa Company, The</b>
[ð<sub>ə</sub>-↱brit<sub>i</sub>∫-sa^uþ-↱äfr<sub>i</sub>k<sub>ə</sub>-↱kămp<sub>ə</sub>n<sub>i</sub>] (kaldt <sp>Chartered
Company</sp>), det af Cecil Rhodes 1889
grundlagte Koloniseringsselskab (Aktiekapital 6 Mill.
£), der fik Koncession (<i>charter</i>) paa Drift af
Grube- og Handelsforetagender i Matabeleland
og tilgrænsende Distrikter, fra 1895 samlet
benævnt <sp>Rhodesia</sp>, for en stor Del liggende
paa det indre Sydafrikas Højdeplateau.
Kompagniets første Direktør var den bekendte Dr.
Jameson, indtil han 1895 foretog sit Angreb
(<i>raid</i>) paa Transvaal. Foruden Hovedkontor har
det i London et Emigrations- og
Oplysningskontor.
<i>K. V. H.</i>
</chapter>

<chapter name="Britisk Belutshistan (se Belutshistan)">
<b>Britisk Belutshistan,</b> se <sp>Belutshistan</sp>.
</chapter>

<chapter name="Britisk Birma (se Birma)">
<b>Britisk Birma,</b> se <sp>Birma</sp>.
</chapter>

<chapter name="Britisk Central Afrika">
<b>Britisk Central Afrika,</b> indtil 1907
Betegnelsen for det nuv. <sp>Nyassaland
Protectorate</sp> (s. d.).
</chapter>

<chapter name="Britisk Columbia">
<b>Britisk Columbia,</b> den mellem det store
Ocean og Klippebjergenes Hovedkæde liggende
Prov. af Dominion of Canada, som mod S.
begrænses af U. S. A., mod NV. af Territoriet
Alaska, mod N. af Prov. Yukon og Territoriet
Mackenzie og mod Ø. af Prov. Alberta. Arealet
er 921600 km<sup>2</sup> med (1911) 392480 Indb. ell. 0,4
pr km<sup>2</sup>. B. C. er ganske fremherskende et
Bjergland og omfatter den nordamerikanske
Cordillere i saa godt som hele dens Bredde
inden for de angivne Grænser mod N. og S. I
Hovedsagen kan Terrainet i B. C.
karakteriseres som bestaaende af et System af parallelle
