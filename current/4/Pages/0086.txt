i Hovedet, Svækkelse af Hukommelse og
Intelligens, Optræden af Eksantem paa Huden, især
i Ansigtet, som røde Pletter ell.
filipenslignende Udslæt. B. er analog med den ved Brugen
af Jodpræparater optrædende Jodisme.
<i>(A. F.). H. I. B.</i>
</chapter>

<chapter name="Bromit (d. s. s. Bromsølv)">
<b>Bromit,</b> d. s. s. <sp>Bromsølv</sp>.
</chapter>

<chapter name="Bromkadmium (se Kadmiumbromid)">
<b>Bromkadmium,</b> se <sp>Kadmiumbromid</sp>.
</chapter>

<chapter name="Bromkalium">
<b>Bromkalium,</b> K. Br., er et Salt, som danner
hvide ell. farveløse terningformede Krystaller,
der er opløselige i 2 Dele Vand og i c. 200
Dele Vinaand. B. fremstilles væsentligst paa 2
Maader. 1) Ved Tilsætning af Brom til Kalilud,
til Neutralisation. Herved dannes foruden B.
tillige bromsurt Kali, som dernæst ved Glødning af
Blandingen med Kul reduceres til B. 2) Ved
Vekselvirkning mellem Jernforbrom og
tvekulsurt Kali. I Alm. benyttes nu det i de senere
Aar i Stassfurt-Fabrikkerne fremstillede
Jernsalt, der er en Blanding af Jernfor- og
Tvebrom. B. kan i øvrigt ogsaa fremstilles paa
anden Maade, f. Eks. af Brombrinte og Kalilud,
af Baryum- ell. Kalciumbromid med svovlsurt
ell. kulsurt Kali o. s. v., men ingen af disse
Metoder finder Anvendelse i Fabrikkerne. B.
finder udstrakt Anvendelse i Medicinen som
beroligende, søvndyssende, krampestillende
Middel. Særlig benyttes det mod Epilepsi,
Nervøsitet, kønslige Excitationstilstande, Delirium,
Søvnløshed etc., som Modgift mod Jod- og
Jodoformforgiftning. Ogsaa i Fotografien finder B. stor
Anvendelse.
<i>E. K.</i>
</chapter>

<chapter name="Bromley">
Bromley [bråm£<sub>i</sub> ell. brăm£<sub>i</sub>], By i det
sydøstlige England, Grevskabet Kent, 16 km SØ. f.
London ved den i Thames faldende
Ravensbourne, har (1911) 33646 Indb., en gotisk Kirke
og et Slot (bygget 1777) samt <i>B. College</i>, et Hjem
for Præsteenker, grundet 1666 af Biskop
Warner og senere forbundet med det 1840 oprettede
<i>Sheppard College</i> for Præsteenkers ugifte Døttre.
I Slotshaven findes Mineralkilden <i>St Blaise's
Well</i>, der i den kat. Tid var berømt for sin
helbredende Kraft.
<i>G. Ht.</i>
</chapter>

<chapter name="Bromlit (se Aragonit)">
<b>Bromlit,</b> se <sp>Aragonit</sp>.
</chapter>

<chapter name="Bromme (se Brommy)">
<b>Bromme</b> [↱bråm<sub>ə</sub>], se <sp>Brommy</sp>.
</chapter>

<chapter name="Brommetaller (d. s. s. Bromider)">
<b>Brommetaller,</b> d. s. s. <sp>Bromider</sp>.
</chapter>

<chapter name="Brommy, Karl Rudolf">
<b>Brommy</b> [↱bråmi] (tidligere <sp>Bromme</sp>),
<sp>Karl Rudolf</sp>, tysk Admiral, f. 10. Septbr
1804, d. 9. Jan. 1860, kom 1817 til Hamburg for
at uddanne sig til Søvæsenet. 1827 traadte han
som Løjtnant i gr. Tjeneste, blev her til 1843
og deltog i Frihedskrigen; han levede derefter
som Privatmand nogle Aar i Berlin og gjorde
sig fordelagtig bemærket ved Udgivelsen af »Die
Marine« (1848), hvilket gav Anledning til, at han
fik Sæde i den tyske Nationalforsamlings
Marinekommission og i Marts 1849 overtog
Organisationen af den tyske Flaade og Marineværftet i
Bremerhafen. Samme Sted fik han
Kommandoen over en lille Eskadre og havde 4. Juni
1848 en ubetydelig, uafgørende Kamp mod den
danske Blokadestyrke, som drev ham tilbage
til Weser; s. A. udnævntes han til
Kontreadmiral. Med Skabelsen af den ny Marine havde
det efter Krigen kun ringe Fremgang, og efter
1853 opløstes den ganske. B. levede herefter
tilbagetrukket en Del Aar, beskæftiget med at
udarbejde sine Memoirer. 1857 traadte han i
østerrigsk Tjeneste som Chef for den tekn.
Afdeling af Admiralitetet i Milano og forblev i
denne Stilling til sin Død. Bl. andre Bøger
har han ogsaa skrevet »Skizzen aus d. Leben
eines Seemannes« (Meissen 1832).
<i>C. W-S.</i>
</chapter>

<chapter name="Bromnatrium (se Natriumbromid)">
<b>Bromnatrium,</b> se <sp>Natriumbromid</sp>.
</chapter>

<chapter name="Bromocoll">
<b>Bromocoll</b> er et
Brom-Lim-Tannin-Præparat, som indeholder 20 % organisk bundet Brom.
Det er et lysegult Pulver uden Lugt og Smag
og bruges som Lægemiddel mod Epilepsi,
Søvnløshed o. a. nervøse Affektioner.
<i>E. K.</i>
</chapter>

<chapter name="Bromoform">
<b>Bromoform,</b> CHBr<sub>3</sub>, er en farveløs Vædske,
af behagelig, kloroformlignende Lugt, af sødlig
Smag, næsten uopløselig i Vand, men let
opløselig i Vinaand; har en Vægtfylde af 2,9 og
Kogepunkt 147—151°, bliver krystallinsk ved
c. 6°. B. er anbefalet som Middel mod
Kighoste. Til Børn indtil 4 Aar gives B., opløst i
Sukkersaft ved Hjælp af nogle Draaber Vinaand,
i Dosis af 1 Draabe for hvert fyldt Aar, 3—4
Gange dgl. Miksturerne maa beskyttes mod
Lyset.
<i>E. K.</i>
</chapter>

<chapter name="Bromolietryk">
<b>Bromolietryk</b> er en fotografisk
Kopieringsmetode, ved hvilken man gaar ud fra et
Bromsølvbillede som Grundlag, — Dette Billede
bleges i et Bad, der indeholder Ferridcyankalium,
Kaliumbikromat og Bromkalium, behandles
derpaa i fortyndet Svovlsyre, hvorefter det fikseres
i surt Fikserbad. Det saaledes behandlede
Bromsølvbillede indpensles i fugtig Tilstand med
Oliefarve, der kun vil hæfte paa de Steder, hvor
Gelatinehinden er »garvet«, medens Farven ikke
vil hænge fast paa de Steder, hvor Gelatinen
har beholdt sin Evne til at indsuge Vand.
Metoden er udarbejdet 1907 af Welborne-Piper.
<i>C. E. A.</i>
</chapter>

<chapter name="Brompton">
<b>Brompton</b> [↱bråmt<sub>ə</sub>n], en vestlig Bydel af
London, hørende til Distriktet Kensington, paa
venstre Bred af Thames, er mest beboet af
velstillede Folk. Her ligger et
Tuberkulose-Hospital og South Kensington-Museet.
<i>G. Ht.</i>
</chapter>

<chapter name="Broms, Gustaf Emil">
<b>Broms,</b> <sp>Gustaf Emil</sp>, sv. Industridrivende
og Donator (1849—1903), drev først Forretninger
i Trælast, men kastede sig i Beg. af 1890'erne
ind i den nordbottniske Grubeindustri og
oprettede 1890 det store Aktieselskab Gellivare,
som bidrog stærkt til denne Landsdels
økonomiske Opkomst. Da Gellivare-Bolaget 1892
overtog Aktieflertallet i
Luossavaara-Kiirunavaara-Bolaget, blev B. en af Sveriges største
Bjergværksmænd. Han ledede de to mægtige
Selskaber indtil 1901. Af sine betydelige Indtægter
bortskænke de B. større Summer til
filantropiske og videnskabelige Formaal; bl. a. bekostede
han med en Udgift af nær 100000 Kr G.
Kolthoffs Ekspedition 1900 til Spitsbergen og
Østgrønland.
<i>K. V. H.</i>
</chapter>

<chapter name="Bromsgrove">
<b>Bromsgrove</b> [↱bråmzgro<sub>u</sub>v], By i det
vestlige England, Grevskab Worchester, 22 km
SSV. f. Birmingham, ved Severns Biflod
Salwarpe og ved Bristol—Birmingham Jernbanen,
har Fabrikation af Søm og Knapper samt store
Jernbaneværksteder. (1911) 8926 Indb.
<i>G. Ht.</i>
</chapter>

<chapter name="Bromsnue (se Bromisme)">
<b>Bromsnue,</b> se <sp>Bromisme</sp>.
</chapter>

<chapter name="bromsure Salte (d. s. s. Bromater)">
<b>bromsure Salte,</b> d. s. s. <sp>Bromater</sp>.
</chapter>

<chapter name="Bromsyre">
<b>Bromsyre,</b> HBrO<sub>3</sub>, kendes kun i vandig
Opløsning og faas ved Sønderdeling af
Baryumbromat med den teoretisk beregnede Mængde
