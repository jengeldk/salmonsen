<chapter name="Chaireddin Barbarossa (se Barbarossa)">
<b>Chaireddin Barbarossa</b> [кa^ired↱di.n-], se
<sp>Barbarossa</sp>.
</chapter>

<chapter name="chairman">
<b>chairman</b> [t∫æ.<sub>ə</sub>m<sub>ä</sub>n] (eng. af <i>chair</i>, Stol),
Ordfører, Ordstyrer, Dirigent, Præsident.
</chapter>

<chapter name="Chaironeia">
<b>Chaironeia</b> [кa^iro↱næi<sub>j</sub>a], græsk Oldtidsby i
Boiotien i Mellem-Grækenland, vestligst, hen
imod Fokis og ogsaa delvis beboet af Fokiere.
Byens Navn afledes af Chairon, »Apollon's Søn«.
Stedet var paa Sydsiden af Kefisos-Dalen, paa og
ved en stejl Klippehøjde, Petrachos. Byen
nævnes første Gang 447 f. Kr.; den var lidet
betydelig og til c. 400 afhængig af Orchomenos. I
Omegnen voksede en Del Planter af Lægekraft
og Vellugt, hvilket gav Anledning til en særlig
Industri. Byen er væsentlig kendt ved det for
Hellas Skæbne afgørende Nederlag, som Kong
Filippos af Makedonien her tilføjede Athen og
Theben Aug. 338 f. Kr. Over den Fællesgrav,
hvori de faldne Thebanere m. fl. jordedes,
rejstes et Monument med en kolossal Marmorløve.
Denne stod væsentlig uskadt, til en gr.
Bandefører ødelagde den i Frihedskrigen; de fleste
Fragmenter er dog bevarede, og heraf er
Monumentet genrejst 1902—03; Fællesgraven er
undersøgt 1879—80. Ved C. sejrede senere Sulla
over Mithradates' Feltherre Archelaos (86 f.
Kr.). Historieskriveren Plutarchos er f. i C.
46 e. Kr. Byen ødelagdes ved Jordskælv 351
e. Kr. Stedet er ved den nuv. Landsby Kaprena;
der ses Rester af Ringmure, et Teater m. m.,
ligesom Indskrifter er fundne.
<i>H. A. K.</i>

<img>Løven i Chaironeia.</img>
</chapter>

<chapter name="Chaise">
<b>Chaise</b> [∫æ.z] (fr.), Sæde, Stol; let Vogn,
tohjulet Kalechevogn for to Personer.
<sp>Chaiselongue</sp> [∫æ.z-↱lǡ.g], »lang Stol«, Chaiselong,
Kanapé til at ligge paa, en Slags Sofa med 1 ell. 2
Sidelæn, men uden Ryglæn. Denne Møbelform
kom i Brug paa Louis XIV's Tid og blev
moderne i Rokokotiden, da C. dannedes af en
Taburet mellem to Lænestole, der kunde bruges
baade samlede og enkeltvis. Senere voksede de
3 Dele fast sammen, som det f. Eks. ses paa
David's Billede af Mad. Récamier.
<sp>Chaisepercée</sp> [∫æ.z-pær↱se], »gennembrudt Stol«,
Natstol, <sp>Chaise à porteurs</sp> [-↱tö.r],
Bærestol, se <sp>Portechaise</sp>.
<i>C. A. J.</i>
</chapter>

<chapter name="Chaise-Dieu, La">
<b>Chaise-Dieu, La</b> [la-↱∫æ.z-↱d<sub>i</sub>ø], By i
Mellemfrankrig, Dept Haute-Loire, Arrond. Brioude,
1200 m o. H. med Træhandel og c. 1400 Indb.
Af det derværende, tidligere berømte
Benediktinerkloster, der blev grundlagt 1043, er endnu
nogle Fæstningsmure saint den pragtfulde
Kirke i got. Stil vel bevarede.
<i>G. Ht.</i>
</chapter>

<chapter name="Chaiselong(ue) (se Chaise)">
<b>Chaiselong(ue)</b> [sjæs<sub>ə</sub>↱låŋ], se <sp>Chaise</sp>.
</chapter>

<chapter name="Chaitya (se Caitya)">
<b>Chaitya</b> [↱t∫a^it<sub>j</sub>a], d. s. s. <sp>Caitya</sp>.
</chapter>

<chapter name="Chaix d'Est-Ange, Gustave Victor Charles">
<b>Chaix d'Est-Ange</b> [↱∫æ-d-æ↱st-ã.з], <sp>Gustave
Victor Charles</sp>, fr. Advokat og Statsmand
(1800—76), optraadte allerede 1820 som
Sagfører og vandt tidlig
stort Ry, især som
Forsvarer i politiske
Sager (bl. a. 1828 for
Cauchois Lemaire). I en
lang Aarrække var han
en af de ypperste
Advokater, saavel i civile
som i kriminelle Sager.
Han sluttede sig tidlig
til de fr. Carbonarier,
var 1831 og paa ny
1836—46 Medlem af
Deputeretkamret, fulgte som
oftest Thiers, men
spillede ingen fremragende
Rolle. Senere sluttede
han sig til
Kejserdømmet og blev 1857
Generalprokurør i Paris,
samt Statsraad; han
førte Anklagen mod
Orsini 1858 og
bekæmpede 1861
Bonaparte-Patterson's Arvekrav. 1862
blev C. Senator og 1863
en af Viceformændene
i Statsraadet og dermed en af Regeringens
Ordførere over for den lovgivende Forsamling
indtil Kejserdømmets Fald 1870.
<i>E. E.</i>
</chapter>

<chapter name="Chakam">
<b>Chakam</b> [кa.↱кa.m] betyder paa Hebr. »en
viis Mand« ɔ: En, der forstaar at lægge
saadanne Planer, som kan gennemføres. Begrebet
spiller en stor Rolle i den senere
Visdomslitteratur (s. d.). Det kom efterhaanden til at
bet. »en Lærd«. Tillige er det Bet. for en
Embedsmand i Synedriet. Det er usikkert, om
denne var Undersøgelsesdommer, ell. om han
skulde afgøre Sager, hvor Stemmerne stod lige. I
Babylonien var C. Betydningen for en Lærd,
der væsentlig studerede den mundtlige
Tradition, <sp>C.-Bashi</sp> er Storrabbineren i
Konstantinopel, de tyrkiske Jøders gejstlige
Overhoved.
<i>J. P.</i>
</chapter>

<chapter name="Chaki">
<b>Chaki</b> [↱кak<sub>i</sub>] (<sp>Khaki</sp>), stor Saltsø i det
russ. Guv. Astrachan, Kreds Jenotajevsk, ligger
midt paa Kalmyk- ell. Volga-Steppen og er
omgivet af fl. andre Salt- og Bittersaltsøer. Om
Sommeren tørrer Søen næsten helt ud, saa at
den uhyre Masse Salt ligger blottet, skinnende
som en Snemark. Jordbunden omkr. C. er tørt
med Saltpartikler blandet Ler og kun bevokset
