Paris. 1862 vendte C. tilbage til Paris, vandt snart
Paaskønnelse ved Kejserhoffet, kom paa en
forholdsvis fortrolig Fod med Kejser Napoleon,
udførte en Buste af Prinsesse Mathilde (1863),
en Statue af Kejserprinsen (1864), en Del andre
Værker for højtstaaende Kredse samt sine
vellykkede dekorative Arbejder for
Flora-Pavillonen i Louvre (»Frankrig som Verdens
Lysbringer og Beskytter for Agerbrug og
Videnskab«). C.'s Navn er dog især knyttet til
Gruppen »Dansen« (1869), Paris' ny Opera, hvis
Motiver efter Kunstnerens eget Sigende hviler paa
Studier af ital. Folkeliv. Det er ikke den
rolig-rytmiske, harmonisk-skønne Dans, C. har villet
fremstille, men den ubændige, lidenskabelig
yppige og livssprudlende, der ikke spørger om
Cadence ell. Anstand. Arbejdet blev derfor mødt
med Uvilje i mange Kredse og var endog
Genstand for et Attentat, hvis Virkninger
(Overhældning med Blæk) dog snart blev fjernede.
Under Kommuneopstanden var C. i London.
Senere udførte han Arbejder som Fontænen i
Luxembourg-Haven: »Verdensdelene« ɔ:
kvindelige Figurer, der bærer Jordkloden; Statuen af
Watteau for Valenciennes, »Saaret Amor« og
»Dafnis og Chloë«. Hans Evne til at give en
lyslevende Individualitet kommer for Dagen i
fortrinlige Portrætarbejder som Busterne af A.
Dumas fils., Garnier, Gerôme og
Balletdanserinden Mlle. Fiocre etc. C. var ogsaa dygtig som
Maler; i Louvre o. a. fr. Samlinger findes
Tusinder af hans Tegninger. Hans Skulptur er rigt
repræsenteret i Ny Carlsberg Glyptotek (fl.
C.-Sale). (<sp>Litt.</sp>: <sp>E. Chesneau</sp>, <i>Le statuaire J.
B. C.</i> [Paris 1880]; <sp>Riotor</sp>, <i>C.</i> [Paris 1906]).
<i>A. Hk.</i>
</chapter>

<chapter name="carpe diem">
<b>carpe diem</b> (lat.), egl.: pluk Dagen ɔ: nyd
hver Dag, inden den svinder (Hor. Od. I, 11, 8).
</chapter>

<chapter name="Carpenedolo">
<b>Carpenedolo,</b> Flække i Norditalien, Prov.
Brescia, ligger 26 km SØ. f. Brescia ved Chiese.
(1911) 6184 Indb. Ved C. sejrede
Franskmændene under Ménard 1797 over Østerrigerne.
<i>H. P. S.</i>
</chapter>

<chapter name="Carpentaria-Bugten">
<b>Carpentaria-Bugten</b> [engelsk ka<sub>ə</sub>p<sub>ə</sub>n↱tæ.r<sub>ja</sub>-]
(C.-Golfen), den største Bugt paa Australlandet,
skærer sig fra det ind. Ocean c. 780 km ind i
Nordkysten og er paa sit bredeste Sted 675 km
bred. Den begrænses mod V. af Arnhems Land
og mod Ø. af Halvøen York. Den optager
mange Floder, som dog er af ringe Bet. for
Samfærdslen. Kysten er mod Ø. og S. flad, mod V.
stejl. Dybden overstiger ikke 64 m. Langs
Vestkysten grupperer sig de fleste Øer, som
<sp>Bentinck</sp> og <sp>Wellesleyøerne</sp>, <sp>Edward
Pellewgruppen</sp> og <sp>Groote Eylandt</sp>.
<i>M. V.</i>
</chapter>

<chapter name="Carpenter, James">
<b>Carpenter</b> [↱ka.<sub>ə</sub>p<sub>ə</sub>ntə], <sp>James</sp>, eng.
Astronom, f. 1840 i Greenwich, d. 17. Oktbr 1899 i
Lewisham, var 1854—72 Assistent ved
Observatoriet i Greenwich. Sammen med Nasmyth har
han skrevet: <i>The Moon as a Planet, a World
and a Satellite</i> (1874; tysk Udg. af H. J. Klein
1876).
<i>J. Fr. S.</i>
</chapter>

<chapter name="Carpenter, Mary">
<b>Carpenter</b> [↱ka.<sub>ə</sub>p<sub>ə</sub>ntə], <sp>Mary</sp>, eng. Filantrop
og Forfatterinde (1807—77). C. viede sit Liv til
Frelse og Opdragelse af fattige og forsømte
Børn og virkede ivrig for Forbedring af
Straffeanstalter og Fængsler. Hun grundede fl.
Opdragelsesanstalter for Børn, indrettede efter nyere,
humane Principper, saaledes <i>Redloge Girls
Reformatory</i> i Bristol, og søgte ved en Rk. Skr at
vække Opmærksomhed for den rette Behandling
af Forbrydere, særlig af unge Forbrydere.
Under stor Tilslutning holdt hun en Rk.
Forelæsninger over disse og lgn. Emner i <i>National
association for the promotion of social science</i>. 1867
foretog hun i filantropisk Øjemed en Rejse til
Indien, hvor hun i 6 Maaneder besøgte de fleste
større Byer, overalt virkende i Tale og Skr. mod
Pauperismens og Kriminalitetens Ulykker. C.
besøgte med korte Mellemrum endnu 3 Gange
Indien under stor officiel og privat Deltagelse
og stiftede <i>National India Association</i>, der
arbejder for Udjævning af de nationale
Modsætninger mellem England og Indien og søger at
befordre de ind. Kulturbestræbelser. — C.'s
Hovedværker er: <i>Reformatory schools for children</i>
(1851), <i>Juvenile delinquents, their condition and
treatment</i> (1853), <i>Claims of ragged schools to
pecuniary aid</i> (1859), <i>Our convicts</i> (1864). Sine
Indtryk fra Indien samlede hun i: <i>Six months
in India</i> (1868). Endvidere foreligger som
Resultater af hendes Rejser i dette Land: <i>Adress
to the Hindoos</i> (1867), <i>Suggestions on prison
discipline and female education in India</i> (s. A.).
En Rk. Breve, som hun efter sin sidste Rejse
tilskrev Lord Salisbury om Forholdene i Indien,
blev af denne i officiel Form forelagt
Parlamentet.
<i>A. Gl.</i>
</chapter>

<chapter name="Carpenter, William Benjamin">
<b>Carpenter</b> [↱ka.<sub>ə</sub>p<sub>ə</sub>ntə], <sp>William Benjamin</sp>,
eng. Fysiolog og Naturhistoriker, f. 29. Oktbr
1813 i Exeter, d. 19. Novbr 1885 i London;
uddannede sig først som Mediciner i London og
Edinburgh, hvor han 1839 blev Doktor paa en Afh.
om
Nervesystemet hos
de hvirvelløse
Dyr. 1845
ansattes han som
Prof. i
Fysiologi ved Royal
Institution i
London, en
Stilling, hvor
hans store
Evner som Lærer
og videnskabelig
Forsker fik
Lejlighed til
fuldtud at gøre
sig gældende.
Foruden
Fysiologien optog nu
ogsaa Havets
lavere
Dyreliv hans Interesse; navnlig har han
saaledes givet vigtige Bidrag til Pighudenes og
Foraminiferernes Naturhistorie. Disse Studier
førte ham dernæst ind paa Undersøgelser af
Havets og navnlig det dybe Havs indtil da
næsten ukendte Naturforhold og gav atter, ved
den Interesse, han formaaede at vække hos
Samtiden for saadanne Emner, Stødet til
Udrustningen af særegne »Dybhavsekspeditioner«,
saasom 1868 den af ham og Wywille Thomson
ledede »Lightning«-Ekspedition og, senere hen,

<img>W. B. Carpenter.</img>
