skabende, forstod at omforme det hist. givne
Grundlag og lagde især Vægt paa Farvevirkningerne
i sine Bygninger, af hvilke de vigtigste er
kirkelige (Allehelgenskirken i Londons
Margaretstreet, begyndt 1849; Keble College i Oxford).
<i>C. A. J.</i>
</chapter>

<chapter name="Butti, Enrico Annibale">
<b>Butti,</b> <sp>Enrico Annibale</sp>, ital. Forf., f.
1868 i Milano. Han er baade betydelig som
Romanforfatter og som Dramatiker, stærkt
paavirket af moderne Aandsstrømninger, først
positivistisk med afgjort pessimistisk Anstrøg,
siden (i omtr. hele hans skønlitterære
Produktion) med en vis Mysticisme. Af de dramatiske
Arbejder kan nævnes: <i>Il vortice</i> (1892), <i>L'utopia</i>
(1894), <i>La fine d'un ideale</i> (1898) og Trilogien
<i>Gli atei</i>, bestaaende af <i>La corsa al piacere</i>,
<i>Lucifero</i> og <i>Una tempesta</i> (1899—1901), <i>Fiamme
nell'ombra</i> (1904), <i>Tutto per nulla</i>. Af
Romanerne: <i>L'automa</i> (1892), <i>L'anima</i> (1893), <i>La sirena</i>
(1897, 1. Del af <i>L'incantesimo</i>). B. er ogsaa
optraadt som Kritiker.
<i>(E. G.). E. M-r.</i>
</chapter>

<chapter name="Buttlarske Plantejern">
<b>Buttlarske Plantejern</b>, opfundet af den
tyske Godsbestyrer R. Buttlar, har Form som
en alm., meget stor Plantepind, men er af Jern
(Vægt 4 3/4 kg), og gennem det stærkt bøjede
Haandtag er der Hul til en Rem, som under
Brugen lægges omkr. Haanden. Det buttlar'ske
Plantejern bruges til Sætning af Smaaplanter
paa ubearbejdet Jord og har især fundet
Anvendelse ved Dyrkning af Skovfyr paa Sand;
hvor Jorden ikke er overmaade skør, virker
Plantejernet imidlertid saa uheldig, at man
nærmest maa henregne det til de forstlige
Torturredskaber.
<i>C. V. P.</i>
</chapter>

<chapter name="Buttmann, Philipp">
<b>Buttmann,</b> <sp>Philipp</sp>, tysk Filolog
(1764—1829). Hans Arbejder behandler især den gr.
Grammatik: »Griechische Grammatik« (1792, 22.
Opl. 1869); »Lexilogus oder Beiträge zur griech.
Worterklärung« (I, 1818, 4. Opl. 1865; II, 1825,
2. Opl. 1870); »Ausführliche griech. Sprachlehre«
(I, 1819, 2. Opl. 1830; II, 1825—27, 2. Opl. med
Tilføjelser af Lobeck 1839); endvidere:
»Mythologus, oder gesammelte Abhandl. über die Sagen
des Altertums« (1828—29, I—II). Sammen med
F. A. Wolf udgav B. 1807—10 »Museum der
Altertumswissenschaft«.
<i>K. H.</i>
</chapter>

<chapter name="Buturlin, Dmitrij Petròvitsch">
<b>Buturlin</b> [b<sub>u</sub>tur↱l<sub>j</sub>in], Dmitrij Petròvitsch,
russ. Militærforfatter (1790—1849), deltog som
aktiv Militær i forsk. Felttog og endte som
Direktør for det kejserlige Bibliotek i
Petrograd. Bl. hans Værker kan fremhæves:
<i>Relation historique de la campagne des
Austro-Russes en Italie en 1799</i> (1812), <i>Tableau de la
campagne de 1813 en Allemagne</i> (1815), <i>Précis des
événements militaires de la dernière guerre des
Espagnols contre les Français</i> (1819), <i>Histoire
militaire de la campagne de Russie en 1812</i>
(1824).
</chapter>

<chapter name="Buturlinovka">
<b>Buturlinovka</b> [b<sub>u</sub>tur↱l<sub>j</sub>in<sub>å</sub>fk<sub>a</sub>], ogsaa kaldet
<sp>Petrovskoje</sp>, Flække i det sydlige
Storerusland, Guv. Voronesh, ved Ossereda og Vejen
til Saratov, strækker sig 4 km langs denne og
har c. 24000 Indb. (Lillerussere), mange
Garverier, Vindmøller og Teglværker.
<i>G. Ht.</i>
</chapter>

<chapter name="Butyl">
<b>Butyl</b> er et monovalent Alkyl, C<sub>4</sub>H<sub>9</sub>, der
findes i alle Butylforbindelser.
<i>(O. C.). R. K.</i>
</chapter>

<chapter name="Butylaldehyd">
<b>Butylaldehyd,</b> normal, CH<sub>3</sub>(CH<sub>2</sub>)<sub>2</sub>CHO,
fremstilles bedst ved Ophedning af en Blanding af
smørsur og myresur Kalk. B. er en Vædske af
stikkende Lugt, der koger ved 74°; dens
Vægtfylde er ved 20° 0,817.
<i>(O. C.). R. K.</i>
</chapter>

<chapter name="Butylalkohol">
<b>Butylalkohol,</b> C<sub>4</sub>H<sub>9</sub>.OH. Af denne
Sammensætning kendes 4 isomere Alkoholer, nemlig to
primære, een sekundær og een tertiær.
<sp>Normal B.</sp>, CH<sub>3</sub>.(CH<sub>2</sub>)<sub>2</sub>.CH<sub>2</sub>.OH, kan fremstilles af
den tilsvarende Aldehyd, Butylaldehyd, ved
Reduktion med Natriumamalgam ell. ved
Gæring af Glycerin med Schizomyceter under
Tilsætning af passende Næringsstoffer for
Bakterierne. Normal B. er en Vædske, der lugter
ejendommelig, koger ved 117,5° og har
Vægtfylden 0,8239 ved 0°. Den er opløselig i 12 Dele
Vand. Ved Iltning giver den Smørsyre.
<sp>Sekundær B.</sp>, CH<sub>3</sub>.CH<sub>2</sub>.CH(OH).CH<sub>3</sub>, har en
intensiv Lugt, koger ved 99° og har Vægtfylden
0,8270 ved 0°. Ved Iltning giver den
Metylætylketon, og ved Ophedning til 250° spaltes den i
Butylen og Vand. <sp>Isobutylalkohol</sp>
(CH<sub>3</sub>)<sub>2</sub>:CH.CH<sub>2</sub>OH, findes i forsk. Fuselolier, navnlig
i Kartoffelfuselolie. Den lugter ejendommelig,
koger ved 108,4°, har Vægtfylden 0,8168 ved 0°
og er opløselig i 10,5 Dele Vand.
<sp>Trimetylkarbinol</sp> (<sp>tertiær B.</sp>) (CH<sub>3</sub>)<sub>3</sub>COH, er en
krystallinsk Forbindelse, der har en
kamferlignende Lugt, smelter ved 25°, koger ved 82,9°
og har i flydende Tilstand ved 26° Vægtfylden
0,7802.
<i>(O. C.). R. K.</i>
</chapter>

<chapter name="Butylkloral">
<b>Butylkloral,</b> CH<sub>3</sub>.CHCl.CCl<sub>2</sub>.COH, fremstilles
ved Indvirkning af Klor paa afkølet Paraldehyd.
Det er en Vædske, der koger ved 164—165°, og
som med stor Lethed optager Vand. Til med.
Brug anvendes <sp>Butylkloralhydrat</sp>, der
krystalliserer i farveløse Blade, der er
tungtopløselige i koldt Vand og Kloroform,
letopløselige i Ætervinaand og i Glycerin, og som
smelter ved 78°. Det spaltes analogt med
Kloralhydrat ved Indvirkning af Kaliumhydroxyd i
Diklorpropylen, Kaliumklorid og Myresyre,
forholder sig i Organismen paa lgn. Maade som
Kloralhydrat og benyttes i Medicinen som
Sovemiddel og som Middel mod Neuralgi.
Forbindelsen er tidligere beskrevet som Crotonkloral.
<i>(O. C.). R. K.</i>
</chapter>

<chapter name="Butyrater (d. s. s. Smørsyrens Salte)">
<b>Butyrater,</b> d. s. s. <sp>Smørsyrens Salte</sp>.
</chapter>

<chapter name="Butyrin (d. s. s. smørsurt Glycerin)">
<b>Butyrin,</b> d. s. s. <sp>smørsurt Glycerin</sp>.
</chapter>

<chapter name="Butyrometer">
<b>Butyrometer,</b> forsk. Apparater til hurtig
Bestemmelse af Fedtindholdet i Mælk.
</chapter>

<chapter name="Butyrospermum Kotschy">
<b>Butyrospermum</b> Kotschy, Slægt af
Sapotaceerne med en enkelt Art <i>B. Parkii</i> (G. Don)
Kotschy, et højt Træ med stilkede og
læderagtige Blade og tæt under disse siddende smaa
Blomster. Frugten er et Bær. Træet har
hjemme i Øvre Guinea og i den øvre Del af
Nilomraadet. Af Kimen fremstilles et vegetabilsk
Smør (<sp>Sheasmør</sp>), der vanskelig bliver
harsk (se <sp>Bassiasmør</sp>).
<i>A. M.</i>
</chapter>

<chapter name="Butyrum (d. s. s. Smør)">
<b>Butyrum,</b> d. s. s. <sp>Smør</sp>.
</chapter>

<chapter name="Butzer">
<b>Butzer</b> (<sp>Buzer</sp>), se <sp>Bucer</sp>.
</chapter>

<chapter name="Buus, Niels Peter Jensen">
<b>Buus,</b> <sp>Niels Peter Jensen</sp>, dansk
Landmand, f. 6. Febr 1835 i Svendstrup ved Aalborg,
d. paa Rosvang i Thy 10. Apr. 1886. Jan. 1856
tog B. Landbrugseksamen, første Gang den
afholdtes i Danmark. Snart derefter kom han i
Geheimeraad Tesdorpf's Tjeneste, først som
Underforvalter paa Ourupgaard, senere som
Forvalter paa Gjedsergaard. 1867 overtog han
