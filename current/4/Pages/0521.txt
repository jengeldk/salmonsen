<chapter name="Caille, N. L. (se Lacaille)">
<b>Caille</b> [kɑ.j], <sp>N. L.</sp>, se <sp>Lacaille</sp>.
</chapter>

<chapter name="Caillebotte, Gustave">
<b>Caillebotte</b> [kɑj↱båt], <sp>Gustave</sp>, fr. Maler,
f. 1848, d. 1894, sluttede sig under stærk
Paavirkning af Manet til Impressionismen. Hans
<i>Parqueteurs</i> vakte Opsigt. C.'s store Samling af
impressionistiske Arbejder testamenteredes til
Staten, men kom kun delvis og under heftig
Modstand efter hans Død til
Luxembourg-Samlingen.
<i>A. Hk.</i>
</chapter>

<chapter name="Cailletet, Louis Paul">
<b>Cailletet</b> [kɑj↱tæ], <sp>Louis Paul</sp>, fr. Fysiker,
f. 1832, d. 5. Jan. 1913 i Paris, studerede i
Paris og overtog derefter Ledelsen af sin
Faders Jernværker. C. har udg. Arbejder over
Metallurgi; men som Fysiker er han mest kendt
ved sine Forsøg over Luftarternes Fortætning,
idet han 1877, næsten samtidig med <i>Pictet</i>,
opnaaede ved stærkt Tryk og stærk Afkøling at
forvandle til Vædske Luftarterne Ilt, Kvælstof, Kulilte,
atm. Luft og Brint, der alle hidtil havde modstaaet
ethvert Forsøg paa at fortætte dem.
<i>K. S. K.</i>
</chapter>

<chapter name="Cailliaud, Frédéric">
<b>Cailliaud</b> [kɑ↱j<sub>i</sub>o], <sp>Frédéric</sp>, fr.
Afrikarejsende (1787—1861), kom 1815 til Ægypten,
hvor han erhvervede sig Mehemed Ali's
Yndest, og af denne blev sendt paa en
Ekspedition ind i Landet, hvor han opdagede de
oldægyptiske Smaragdminer ved Zabarah. 1819
berejste han sammen med Letorzec Oasen Sivah
o. a. Oaser iden libyske Ørken. 1821—22 ledsagede
han Ibrahim Pascha paa hans Krigstog til Sennaar
og Fasokl. Efter sin Hjemkomst til Frankrig blev
han 1827 Konservator ved Mus. i Nantes.
<i>C. A.</i>
</chapter>

<chapter name="Caillié, René">
<b>Caillié</b> [kɑ↱j<sub>i</sub>e], <sp>René</sp>, fr. Afrikarejsende
(1799—1838), bekendt for den Rejse, hvorved
han erhvervede sig den af det fr. Geografiske
Selskab udsatte Pris paa 10000 frc. for den
Rejsende, der først kunde naa Timbuktu. Rejsen
varede fra Marts 1827 til Septbr 1828 og gik
fra Sierra Leone ved Guinea-Bugten til
Timbuktu og derfra gennem Sahara til Tanger i
Marokko. Han udførte denne eventyrlige Rejse
alene, forklædt som Maurer og med yderst knappe
Hjælpemidler. Efter sin Hjemkomst fik han
foruden Prisen en aarlig Pension paa 1000 frc.
<i>C. A.</i>
</chapter>

<chapter name="Cain (se Lekain)">
<b>Cain</b> [ka↱ǣ ell. kǣ ?], se <sp>Lekain</sp>.
</chapter>

<chapter name="Cain, Auguste Nicolas og Georges">
<b>Cain</b> [ka↱ǣ], 1) <sp>Auguste Nicolas</sp>, fr.
Billedhugger, f. 4. Novbr 1822 i Paris, d. 6. Aug.
1894. Efter at have arbejdet som Snedker kom
han i Billedhuggeren Rude's, senere i Barye's
og Svigerfaderen Mène's Atelier og fandt her
hurtig i Fremstillingen af Dyr sit rette Felt, i
hvilket han efterhaanden har naaet europ.
Berømmelse. Fra Skildringen af Tildragelser i
Smaadyrenes Verden vendte han sig mere og
mere mod Studiet af det kraftigere pulserende
Dyreliv og vandt særlig sit Ry ved
overordentlig livfulde Fremstillinger af de store Rovdyr
paa Driftens og Lidenskabens Højdepunkt. Alt
hans Værk, fra de første Dyregrupper i
beskedne Dimensioner til de store monumentale
Kampscener, er præget af skarp
Naturiagttagelse, karakterfuld Fremstilling, dramatisk Liv
og fin dekorativ Sans. Han debuterede paa
Salonen 1846. Nogle Aar senere udførte han sit
bekendte »Frøerne, der vil have en Konge«; hans
»Ørn, der forsvarer sit Bytte« udførtes paa
Bestilling af Indenrigsministeriet (1852); fra 1864
er »Løvinde fra Sahara«; snart efter udførte C.
en »Tigerfamilie«; ved Arbejder som »Tiger, der
sønderriver en Krokodille« (Tuilerihaven)
»Fasanrede«, »Løve og Løvinde i Kamp om et
Vildsvin« (1875, opstillet i Bronzeafstøbning i
Jermer's Anlægget i Kbhvn) og den i høj Grad
levende »Tigerkamp« (1878) fæstede han
yderligere sit Ry. Hans største Værk er Monumentet
i Genève over Hertug Karl af Braunschweig med
l Rytterstatue, Løver og Gribbe (1879). Andre
Arbejder: »Næsehorn overfaldet af Tigre« (1884,
Tuilerihaven), »Et Kobbel fr. Hunde« (1884; i
Marmor 1887 til Elysée-Haven) og »Ørn og Grib
i Kamp om en død Bjørn« (1890, der i Bronze
opstilledes paa Square Montholon i Paris).

2) Sønnen <sp>Georges</sp>, f. 1856 i Paris, er en
anset Maler og Illustrator.
<i>A. Hk.</i>
</chapter>

<chapter name="Caincarod">
<b>Caincarod</b> [ka↱iŋka-] (<i>Radix caincæ</i>) er
Roden af <i>Chiococca racemosa</i>. Handelsvaren
bestaar i Reglen af de nederste, indtil 4 cm tykke
Stængeldele, fra hvilke de meget tyndere
grenede Rødder udgaar; de har en tynd, c. 2 mm
tyk Bark, som udvendig er graabrun, tæt
længdefuret, indvendig brunlig og harpiksglinsende.
C. har fundet Anvendelse i Medicinen som
diuretisk og afførende Middel; de Indfødte i
Sydamerika benytter den som Middel mod
Slangebid. Roden indeholder <sp>Caincasyre</sp>
(<i>Caincin</i>), et krystallinsk Glykosid.
<i>B.-G.</i>
</chapter>

<chapter name="Caincasyre (se Caincarod)">
<b>Caincasyre</b> [ka↱iŋka-], se <sp>Caincarod</sp>.
</chapter>

<chapter name="Caine, Thomas Henry Hall">
<b>Caine</b> [↱hå£-↱ke<sub>i</sub>n], <sp>Thomas Henry Hall</sp>,
eng. Forf., f. 14. Maj 1853 i Runcorn (Cheshire),
men tilbragte en Del af sin Barndom paa Øen
Man. Han levede senere nogle Aar som
Arkitekt og
Journalist i
Liverpool, hvorfra
han drog til
London efter
Opfordring af
Rossetti, i hvis
Hus han kom
til at bo. Efter
Rossetti's Død
offentliggjorde
han sine
Erindringer om
den afdøde
Digter i
<i>Recollections of
Rossetti</i> (1882),
der senere i
omarbejdet
Form indgik i
den selvbiografiske: <i>My Story</i> (1908). 1885
udgav han sin første Roman: <i>The Shadow of a
Crime</i>, derefter fulgte den lange Række af
Romaner, der har gjort ham til en af Englands
mest læste Forf.: <i>A Son of Hagar</i> (1887), <i>The
Deemster</i> (1887, dramatiseret som
<i>Ben-my-Chree</i>), <i>The Bondman</i> (1890), <i>The Scapegoat</i>
(1891), <i>The Manxman</i> (1894), <i>The Christian</i>
(1898), <i>The Eternal City</i> (1901) (de 3 sidste
dramatiserede), <i>The Prodigal Son</i> (1904), <i>The White
Prophet</i> (1909), <i>The Woman thou gave me</i>
(1913). Betydeligst blandt disse er hans
Skildringer fra Man (navnlig: <i>The Deemster</i>),
hvis Befolkning, Sagn og Traditioner han
kender nøje, og som han har skildret i <i>The Little
Manx Nation</i> (1891). Han ynder at fremstille

<img>T. H. H. Caine.</img>
