B. oprettedes i stort Omfang i 16. Aarh., og her
var det nærmest de nederlandske Handelsbyer,
der gik i Spidsen. Navnet B. har sandsynligvis
sin Oprindelse fra en Mæglerfamilie, <sp>van der
Burse</sp>, som havde sin Forretning i <sp>Brügge</sp>,
og paa hvis Hus, uden for hvilket de ital.
Købmænd holdt deres Forsamlinger, der som
Vaaben skal have været anbragt 3 Pengepunge. —
Efterhaanden stiftedes B. i <sp>Antwerpen</sp> 1531,
<sp>Lyon</sp> og <sp>Toulouse</sp> 1549, <sp>Hamburg</sp> 1558,
<sp>London</sp> (<i>Royal Exchange</i>, stiftet af Thomas
Gresham) 1566, <i>Amsterdam</i> 1608. I
<i>Kjøbenhavn</i> opførtes den nuv. Børsbygning af
Christian IV (1619—40). Den solgtes 1857 af
Staten til Grosserer-Societetet. I de fleste <sp>tyske</sp>
Stæder stiftedes B. først i 18. Aarh. Det samme
er Tilfældet i <sp>Norge</sp> og <sp>Sverige</sp>. I
<sp>Kristiania</sp> oprettedes iflg. Forslag af en Mægler
Morten Paulsen 1708 en B., der holdt Møder i et
lejet Lokale, men som efterhaanden døde hen
af sig selv i Løbet af 18. Aarh. Først 1818 kom
der en ny Lov om Oprettelsen af en B. Den
aabnedes 1819 i et lejet Lokale, men fik 1829 sin
egen Bygning. I <sp>Bergen</sp>, hvor Børslivet altid
har spillet en større Rolle end i Norges andre
Byer, havde B. siden 18. Aarh. sit Lokale paa
Tyskebryggen lige til 1861, da dens ny Bygning
(ombygget og udvidet 1893) paa Torvet blev
taget i Brug. <sp>Stockholms</sp> B. aabnedes 1776.

I nogle Lande er samtlige Børsforretninger
samlede paa en fælles B. Dette er saaledes
Tilfældet i Tyskland, Østerrig og de skandinaviske
Lande. Dog kan der i disse Lande findes
særlige børslignende Institutioner til Fremme af
enkelte særskilte Formaal. I Leipzig findes en
Boghandlerbørs. I andre Lande som England,
Frankrig og de nordamerikanske Fristater
findes fl. forsk. B., idet navnlig Vareforretningen
og Fondsforretningen hver har sin B. Navnlig i
England og Nordamerika er Delingen stærkt
gennemført, idet der foruden den nævnte
Adskillelse ogsaa eksisterer særskilte B. for enkelte
Varesorter. I London f. Eks. findes foruden den
ovf. nævnte Royal Exchange, der er den alm.
Varebørs, endvidere Fondsbørsen <i>Stock
Exchange</i> (stiftet 1802) og fremdeles en Kornbørs
(stiftet 1749), en Kulbørs o. s. v. I Manchester
findes en særlig Bomuldsbørs. — Forretningen
i Veksler henhører i Alm. under Fondsbørsen;
i London foregaar den dog paa Royal Exchange.

Regeringsmyndighedernes Stilling til Stiftelse
og Bestyrelse af B. har været meget forsk.: i
England og de nordamerikanske Fristater har
B. udviklet sig som helt private Foreninger uden
noget Forhold til Stat og Kommune. I de fleste
andre Lande har de offentlige Myndigheder
været medvirkende ved B.'s Oprettelse og har ell.
har haft en Medvirkning ved ell. Tilsyn med
Ledelsen. I Tyskland og Danmark er Ledelsen
efterhaanden gaaet over i Handelsstandens Haand
uden nogen synderlig Indblanding fra de
offentlige Myndigheders Side. I Norge, Sverige,
Frankrig og Østerrig har Statens og
Kommunalbestyrelsens Myndighed bevaret sig i større Omfang.

B. i <sp>Kjøbenhavn</sp> stod tidligere under
Tilsyn af »Groshandlernes Formand og Ældste« i
Forening med en af Regeringen udnævnt
Børskommissær. Kommissærens Embede er senere
bortfaldet, og B. bestyres nu af
<sp>Grosserer-Societetets Komité</sp>, af hvilken to
Medlemmer efter Tur fører Ordenstilsyn. Komiteen
har nedsat Bedømmelses- og Voldgiftsudvalg
for Korn-, Foderstof- og Smørhandelen.
Adgang til B. har enhver ordentlig klædt
Person med Undtagelse af Børn og andre, der
ikke kommer i bestemt Gerning, straffede ell.
berygtede Personer og endelig Personer, hvis
Bo er under Fallitbehandling, eller som
efter en Fallit ikke har faaet deres Bo
udleveret til fri Raadighed, samt saadanne, der
er under Administration ell. vitterlig søger
Akkord ell. har standset deres Betalinger.
Adgangen er gratis; dog maa de, der kommer efter
Kl. 2,5, erlægge 20 Øre (»Spærrepenge«).
Officiel Notering finder Sted for Smør, Veksler paa
Udlandet og Værdipapirer. Prisnoteringen for
Smør fastsættes af et særligt
Smørnoteringsudvalg. Kursnoteringen for Veksler fastsættes af
et Medlem af Grosserer-Societetets Komité i
Forening med en af Nationalbankens Direktører.
Praksis har dog udviklet sig saaledes, at det
faktisk er denne sidste, som fastsætter Kursen.
Ved Noteringen for Avistaveksler skal de af
Banken og Bankieren gjorte Salgstilbud tjene
til Vejledning. Adgang til at overvære
Noteringen for Værdipapirer har enhver Børsbesøgende,
men Ret til at byde og udbyde har kun
Veksellerere. Kursnoteringsudvalget fører Tilsyn med
Noteringen, saavel den <sp>ordinære</sp>, der
foregaar daglig, som den <sp>ekstraordinære</sp>,
hvilken finder Sted een Gang ugentlig, og
<sp>Efternoteringen</sp>, der foregaar daglig efter den
ordinære Noterings Slutning. Til Afgørelse af
Tvistigheder om Afregning, Opfyldeiser og
Afvikling af Handel er der oprettet et fast
Voldgiftsudvalg, hvis Medlemmer udnævnes af
Grosserer-Societetets Komité. Medens de fleste
udenlandske B. har Noteringer saavel for
Forretninger pr straks (Kassa) som for Forretninger
paa senere Levering (Tidsforretninger, se ndf.),
gælder den kbhvnske Notering kun for
Kassaforretninger. Forretninger i Værdipapirer,
afsluttede ved Noteringen, skal være afviklede
inden næste Søgnedag Kl. 12. Hovedmassen af
Forretninger foregaar for øvrigt uden for
Noteringen, men saaledes, at de noterede Kurser
tjener som Rettesnor. Vareforretningerne paa
Kbhvn's B. afsluttes dels umiddelbart mellem de
Børsbesøgende indbyrdes, dels med de af
Magistraten beskikkede Mæglere som
Mellemmænd.

I <sp>Kristiania</sp>, <sp>Bergen</sp> o. a. norske
Stæder, hvor en B. findes, staar B. under Ledelse
og Tilsyn af en Børskomité, udnævnt af
Kongen, i Forbindelse med en af Staten ansat
Børskommissær. Adgangen til B. er i Princippet
indskrænket til Handlende, men dette overholdes
ikke i Praksis.

I <sp>Stockholm</sp> sorterer B. under Handels-
och Sjöfartsnämnden, der bestaar af 10
Medlemmer, der aarlig udnævnes af Magistraten.

Fondsbørsen i <sp>London</sp> (<i>Stock Exchange</i>)
bestyres af <i>the committee for general purposes</i>
valgt af og bl. B.'s Medlemmer. Betingelsen for
Optagelse som Medlem er ret streng; man maa
foreslaas af 3 Medlemmer, som hver garanterer
