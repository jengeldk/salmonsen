uddannede sig derefter som Landmand. Han deltog i
Krigen 1848—50 som frivillig Herregaardsskytte
og blev udnævnt til Officer. Lige fra sin
Barndom havde B. haft stor Interesse for Biavl og
paa forsk. Maade sysselsat sig hermed; da han
blev opmærksom paa Dzierzon's Opfindelser,
rejste han straks til denne i Schlesien for at
studere Biavl og besøgte tillige den tyske
Opfinder paa Biavlens Omraade, Baron v.
Berlepsch i Thüringen. Efter sin Hjemkomst holdt
han en Del Foredrag om den ny Biavlsmetode,
bl. a. i »Det kgl. Landhusholdningsselskab«, men
særlig Opmærksomhed vakte hans Afh. om
Biavl i Almanakken for 1859, der med eet Slag
henledte alle Landets Biavleres
Opmærksomhed paa den ny Biavlsmetode. B. var en meget
frugtbar Forf.; foruden en Mængde Artikler i
Dag- og Ugeblade har han skrevet fl.
Smaabøger om Biavl samt »Anvisning til Biavl« (1860;
2. Udg. under Titlen »Vejledning i Biavl«, 1884),
der blev grundlæggende for Biavlen i Norden.
Paa et Møde i Malmö 1861 stiftede B.
Foreningen »Nordens Bivenner«, hvis Maal var at
samle Biavlere i Danmark, Norge, Sverige og
Finland, og som hvert Aar skulde holde Møde
og Udstilling, skiftevis i de 4 Lande. Den fik
dog kun ringe Tilslutning, og dens
Medlemsblad »Nordisk Tidsskrift for Biavl« udkom kun
1862—64. B.'s ihærdige Arbejde for Biavlssagen
i Norden bevirkede, at denne vandt mange og
trofaste Venner, og trods Mangel paa gode
Redskaber og Erfaringer til den ny Metode, fik den
ret hurtig en stor Udbredelse. Foruden det
store Arbejde, B. har udført paa Biavlens
Omraade, har han ogsaa viet sine Kræfter til
Havevæsenets Fremme, bl. a. har han saaledes
fra Udlandet indført en Mængde forsk. Sorter
Frugttræer og Buske, som han prøvede og
derefter enten kasserede ell. anbefalede til
Dyrkning.
<i>N. S. K.</i>
</chapter>

<chapter name="Brun, Christen">
<b>Brun,</b> <sp>Christen</sp>, norsk Biskop og
Kirkehistoriker, Søn af nedenn. S. B., f. i Bergen
6. Septbr 1846, <i>cand. theol.</i> 1870, indtraadte
1877 i praktisk gejstlig Virksomhed, var
1888—1906 Sognepræst ved Korskirken i Bergen og
har siden 1906 været Biskop i Hamar Stift.
B. har udfoldet en ret omfangsrig
Forfattervirksomhed, navnlig som Kirke- og
Dogmehistoriker. Allerede som ung Kandidat opnaaede han
et <i>accessit</i> for Besvarelsen af en Prisopgave ved
Univ. om »Pietismens Begreb og Væsen« (1873),
men navnlig fra 1890'erne af vakte han
Opmærksomhed ved kirkehistoriske Monografier, der
vidner om grundig Forskning, Fordomsfrihed og
klar Fremstillingsevne. Bl. disse Studier maa
fremhæves: »Metodismens Oprindelse og
Væsen« (1895), »Baptismens Historie« (1902) og
»Den Lammers'ske Bevægelse« (1905). Senere
har han væsentlig behandlet dogmatiske
Spørgsmaal i mindre Skr om »Nadverens Betydning
for Kristenlivet« (1905), »Inspirationen« (1911)
og »Jesu Kristi Opstandelse« (1912). B.
arbejdede i tidligere Aar meget for kirkelige
Reformer, navnlig for en Omordning af
Konfirmationen. I de senere Aars Stridigheder om
Kirkeforfatningen gaar hans Veje i mere
konservativ Retning. B. var 1902—06 »Den norske
Præsteforening«'s første Formand.
<i>K. V. H.</i>
</chapter>

<chapter name="Brun, Constantin">
<b>Brun,</b> <sp>Constantin</sp>, dansk Gesandt, f. 5.
Oktbr 1860 i Kbhvn, Student fra Herlufsholm
1878, <i>cand. jur.</i> 1883; fik et Par Aar efter
Ansættelse i Udenrigsministeriet og blev
Legationssekretær i Berlin 1887, i Paris 1891.
Udnævntes 1895 til Gesandt i Washington, 1897
Kammerherre og forflyttedes 1908 til London,
hvorfra han 1912 atter vendte tilbage til
Washington. Deltog 1907 i 2. Fredskonference i Haag
som første Delegeret for Danmark.
<i>F. de F.</i>
</chapter>

<chapter name="Brun, Frederik Carl Christian">
<b>Brun,</b> <sp>Frederik Carl Christian</sp>,
dansk Operasanger (Tenorist), Søn af nedenn.
M. W. B., f. i Odense 21. Apr. 1852, blev
Student 1870, besøgte 1870—72 Musikkonservatoriet
i Kbhvn og debuterede paa Det kgl. Teater 30.
Maj 1876 som Grev Almaviva i »Barberen i
Sevilla«. 1884—87 var han engageret ved Kasino,
optraadte i Sæsonen 1887—88 som Gæst paa Det
kgl. Teater, gik derpaa til Sthlm og var
1890—1900 fast knyttet til Operaen i Kbhvn, hvor
han navnlig har gjort god Fyldest i Wagner'ske
Partier (Tannhäuser, Lohengrin, Siegmund i
»Valkyrien«), men i øvrigt medvirkede i en
stor Del af det løbende Repertoire (»Aïda«,
»Faust«, »Drot og Marsk«, »Othello« o. s. v.). B.
har komponeret Sangene til Faderens Skuespil
»Ridderen af Randers Bro«.
<i>S. L.</i>
</chapter>

<chapter name="Brun, Hans Jacob">
<b>Brun,</b> <sp>Hans Jacob</sp>, norsk Officer, f. paa
Akershus c. 1661, d. paa Gaarden Bjertnes i
Værdalen 1739. Som Sekondløjtnant begav han
sig 1690 til Udlandet og var med i fl. Felttog
bl. a. i Flandern. 1695 ledsagede han
Generalløjtnant Christian Gyldenløve paa dennes
Inspektionsrejse i Norge og skrev herunder en
om Landets milit. Forhold meget oplysende
Journal (trykt i Chr. Lange's »Norske
Samlinger«, II, 1858). B. var 1709—18, fra 1710 som
Oberstløjtnant, Kommandant paa Fredriksstens
Fæstning ved Fredrikshald. Det skyldtes lige
saa meget hans fortræffeligt ledede Forsvar som
Brødrene Colbjørnsen's smukke Eksempel paa
Heltemod og offervilligt Borgersind, at Karl
XII's Forsøg paa at overrumple Fæstningen og
Byen 1716 mislykkedes. B. trak sig tilbage som
Kommandant som Følge af en chikanøs Strid
med Borgerskabet, og dette har bidraget til at
fordunkle hans Fortjenester, men han
forfremmedes s. A. (1718) til Oberst, blev 1720 Chef
for 1. Trondhjem'ske nationale Regiment,
Generalmajor 1733 og tog Afsked 1736. (<sp>Litt.</sp>:
<i>C. O. Munthe</i>, »Frederikshalds og
Frederiksstens Historie indtil 1720« [1906]).
<i>K. V. H.</i>
</chapter>

<chapter name="Brun, Hans Salvesen">
<b>Brun,</b> <sp>Hans Salvesen</sp>, norsk Sanger og
Skuespiller, f. i Bergen 6. Oktbr 1834, d. 2.
Septbr 1901. B. debuterede paa Bergens
Teater 1855 og kom 1861 til Kria Teater, hvor
han vedblev at være ansat indtil 1899. P. Gr. a.
sin vakre Sangstemme blev B. mest anvendt
i Vaudevillen og Operaen; han udførte saaledes
Titelrollerne i »Faust« og »Tannhäuser«. Som
Skuespiller anvendtes han mest i <i>père
noble</i>-Faget.
<i>E. S-n.</i>
</chapter>

<chapter name="Brun, Johan Lyder">
<b>Brun,</b> <sp>Johan Lyder</sp>, norsk Teolog, f. i
Kria 18. Febr 1870, blev <i>cand. theol.</i> 1892,
Universitetsstipendiat 1894, Prof. i Teologi 1897
med nytestamentlig Eksegese som Hovedfag.
Bl. hans Skr er de vigtigste: »Paulus' Lære om
Loven« (1897), Prædikensamlingen »Af Guds
