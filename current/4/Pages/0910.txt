Blomster i en stor Top. Har hjemme i
Forindien og paa Ceylon. Det grønliggule, tætte
Ved er højt skattet (<sp>Silke</sp>- ell. <sp>Atlastræ</sp>).
Ogsaa den af Barken udflydende Harpiks
benyttes.
<i>A. M.</i>
</chapter>

<chapter name="Chlorum solutum (se Klor)">
<b>Chlorum</b> [klo.-] <b>solutum</b>, se <sp>Klor</sp>.
</chapter>

<chapter name="Chlotar I—IV">
<b>Chlotar</b> [klo-] <b>I—IV</b>, frankiske Konger af
Merovingernes Slægt. C. I, Chlodovech I's
yngste Søn, fik ved Delingen efter Faderens Død
(511) Rigets nordligste Del med Soissons til
Hovedstad. Han og hans Broder Childebert
ombragte deres afdøde Broder Chlodomer's Sønner
og delte deres Lande; ligeledes delte de
Burgund mellem sig, da de erobrede dette Rige
532. Da C.'s Brodersøn Theudebald døde 555 og
Broderen Childebert 558, fik han deres Lande
og havde saaledes atter det hele store
Frankerrige under sig indtil sin Død 561, da det deltes
mellem hans 4 Sønner. — <sp>C. II</sp>, yngste Søn af
Chilperik I og Fredegunde, var kun 4 Maaneder
gl, da han 584 valgtes til Konge under Moderens
Formynderskab. Under de store Kampe mellem
Fredegunde og Brunhilde (s. d.) havde han, selv
en svag og from Fyrste, en meget omvekslende
Skæbne; til sidst fik han dog Brunhilde i sin
Magt og lod hende henrette paa den grusomste
Maade. Fra nu af (613) var han Herre over hele
Frankerriget; 622 overlod han dog sin Søn
Dagobert Austrasien, og selv døde han 628. — <sp>C.
III</sp>, Søn af Chlodovech II, var frankisk Konge
656—70; ved sin Død var han kun 15 Aar gl,
og Styrelsen førtes af Majordomus Ebroin. —
<sp>C. IV</sp> blev 717 opstillet af Karl Martel som
Skyggekonge imod Chilperik II, men døde
allerede 719.
<i>Kr. E.</i>
</chapter>

<chapter name="Chlumecký, Johann">
<b>Chlumecký</b> [klu↱mætski, tsch. ↱кlumætski.],
<b>Johann</b>, østerr. Statsmand, f. 23. Marts 1834,
kæmpede allerede 1865 i Mähren mod
Ministeriet Belcredi's føderalistiske Planer og blev
1868 Statholderiraad i Brünn, samt valgt baade
til Mährens Landdag og Rigsraadets Underhus.
Han tog sin Afsked 1870, da han ikke vilde
tjene under Minister Potocki, men blev Novbr
1871 Landbrugs- og Maj 1875 Handelsminister
indtil Aug. 1879, da Taaffe blev Førsteminister.
Han valgtes paa ny til Underhuset og var en
af det tyske Partis Førere, blev 1888 første
Næstformand og 1893—97 Formand, men gik derefter
over i Herrehuset som livsvarigt Medlem. 1892
var han blevet ophøjet til Friherre. 1901 valgtes
han af Mährens Landdag til det staaende
Forligsudvalg, og som saadan havde han væsentlig
Del i den Landdagsordning, der vedtoges Novbr
1905 for at gøre Ret og Skel mellem Tyskere og
Tschecher, og som til Dels blev Forbillede for
den østerr. Valgreform 1906.
<i>E. E.</i>
</chapter>

<chapter name="Chmel, Joseph">
<b>Chmel</b> [кmæl], <sp>Joseph</sp>, østerrigsk
Historiegransker (1798—1858), har udfoldet en
omfattende Udgivervirksomhed, især til Østerrigs
Historie i Slutn. af Middelalderen. Fremhæves kan
<i>Regesta chronologico-diplomatica Ruperti, regis
Romanorum</i> (1834), <i>Regesta
chronologico-diplomatica Friderici III, Romanorum imperatoris</i>
(1838—40, 2 Bd) og »Aktenstücke und Briefe zur
Geschichte des Hauses Habsburg im Zeitalter
Maximilians I« (1854—58, 3 Bd); desuden var
han Udgiver og flittig Medarbejder af »Archiv f.
Kunde österreichischer Geschichtsquellen«.
<i>Kr. E.</i>
</chapter>

<chapter name="Chmelnitskij, Nikolàj Ivànovitsch">
<b>Chmelnitskij</b> [кmjæl<sub>j</sub>↱nitski], <sp>Nikolaj
Ivanovitsch</sp>, russ. dram. Forf., særlig
Lystspildigter (1789—1846), overgik efter som Militær at
have deltaget i Kampene imod Napoleon
(1812—14) til civile Embeder. Hans Karriere fik
imidlertid én brat Afslutning, idet han —
maaske med Urette — blev sat under Anklage for
Kassesvig og først forflyttet til Archangelsk,
derefter 1837—43 indespærret i Peter-Pouls
Fæstningen i Petrograd. Han debuterede som
Forf. 1817 med et rimet Lystspil
»Sludderbøtten« (»Govorun«), og efter dette fulgte i rask
Produktion en lang Række andre
Teaterstykker: »Luftkasteller« (»Vosdùžnyje zàmki«),
»Bedstemoders Papegøjer« (»Bàbuškiny papugàji«),
»Ingen undgaar sin Skæbne« (»Sùženago konjòm
ne objèdeš«) o. a. Ihvorvel største Parten af
disse ikke er Originaler, men henter deres
Emner fra det Franske, har de dog i den russ.
Teaterhistorie haft en ikke ringe Bet. Deres
muntre Indhold, der aldrig strejfer det platte
og udtraadte, de harmoniske og letflydende
Kupletter og det livlige og vittige Replikskifte
skaffede dem i lange Tider Publikums Yndest,
og man tillægger med Rette C. Æren af at
have skabt Vaudevillen paa den russ.
Skueplads. Ogsaa som Oversætter af Molière
(<i>Tartufe</i>, <i>L'école des femmes</i>) har C. indlagt sig
Fortjeneste. Hans samlede Værker udkom 1849
i Petrograd i 3 Bd.
<i>(K. V.). H. C-e.</i>
</chapter>

<chapter name="Chmielnik">
<b>Chmielnik</b> [↱кmjæl<sub>j</sub>nik], 1) By i Polen, Guv.
Kielce, har 2 Kirker, en Synagoge og c. 7000
Indb. (mange Jøder). I Nærheden findes store
Kobberværker og Jerngruber. — 2)
(<sp>Chmelnik</sp>), By i det sydvestlige Rusland, Guv.
Podolien, ved Bug, har fl. gr. og en kat. Kirke,
en Synagoge og c. 11000 Indb. (1800 kun 1178).
<i>G. Ht.</i>
</chapter>

<chapter name="Chmielowski, Piotr">
<b>Chmielowski</b> [кm<sub>j</sub>æ↱wåfski], <sp>Piotr</sp>, polsk
Litteraturhistoriker, f. 19. Febr 1848 i Zawadyńce
i Podolien, d. 1904. Efter at have studeret fra
1866 til 1870 ved den saakaldte Szkola glówna
i Warszawa, afsluttede han sin akademiske
Uddannelse under et Ophold ved Univ. i Leipzig,
hvor han ogsaa disputerede for Doktorgraden.
1882 blev han Docent i polsk Litt. ved Univ. i
Warszawa, men da det forlangtes, han skulde
holde sine Forelæsninger paa Russisk, tog han
sin Afsked. C. er den ypperste
Litteraturhistoriker, som Polen har fostret. Udrustet med
grundige filos. Kundskaber, en fortrinlig
Hukommelse, en fænomenal Arbejdsdygtighed og
en medfødt Evne til at opfatte det
karakteristiske, begyndte han sit Livs Gerning, at lægge
Grunden til en paa Kildestudier støttet
Forskning af den polske Litt.'s Historie. I sin
kritiske Metode slutter han sig nær til Taine, og
allerede i sine første Arbejder fra Slutn. af
1860'erne paaviste han Nødvendigheden af at
opgive den romantiske Digtning og i St f.
optage Emner fra det virkelige Liv. Han er ofte
Polemiker, men det agitatoriske Element træder
kun sjældent i Forgrunden, og hans aandelige
Smidighed har tilladt ham i Form af
Monografier at skrive om Litteraturepisoder og
Forfatterskikkelser, hvis Behandling man hidtil
havde anset for umulig p. Gr. a. de herskende
Censurbestemmelser. Bl. C.'s uhyre frodige
