<chapter name="Brier Creek">
<b>Brier Creek</b> [↱bra^iə-↱kri.k], Flod i U. S. A.,
Stat Georgia, falder Ø. f. Jacksonsborough i
Savannah. 3. Marts 1779 sejrede Englænderne
her under Prevost over Nordamerikanerne
under General Ash.
<i>H. P. S.</i>
</chapter>

<chapter name="Brière-de-l'Isle, Louis Alexandre Esprit Gaston">
<b>Brière-de-l'Isle</b> [bri↱æ.r-d<sub>ö</sub>-↱l-i.l] <sp>Louis
Alexandre Esprit Gaston</sp>, fr. General,
f. 4. Juni 1827, d. 18. Juni 1896. Efter at være
uddannet paa Militærskolen i St Cyr, traadte
han 20 Aar gl ind i Marineinfanteriet. Han
deltog i Krigen mod Kina 1859—60, og mod
Cochinkina 1861—62, udmærkede sig som Oberst
ved Forsvaret af Bazeilles 1870 og toges som
saaret til Fange ved Sedan. Efter Fangenskabet
forrettede han Tjeneste i Marineministeriet
indtil 1876, da han udnævntes til Guvernør i
Senegal, i hvilken Stilling han forfremmedes til
Brigadegeneral. 1882 blev han Generalinspektør
for Marinetropperne, men sendtes 1883 til
Tonkin, hvor han Aaret efter fik Overkommandoen.
Han udmærkede sig her ved Erobringen af
Langson, men afsattes fra Overkommandoen
efter General Negrier's Nederlag ved denne By,
i hvilken B. havde efterladt ham med en
utilstrækkelig Styrke. 1887 udnævntes han dog igen
til Generalinspektør for Marinetropperne og fik
1890 Kommandoen over 20. Armékorps.
<i>B. P. B.</i>
</chapter>

<chapter name="Brierfield">
<b>Brierfield</b> [↱bra^iəfi.£d], By i England,
Lancashire, ligger 3,5 km NØ. f. Burnley ved Banen
fra Burnley til Skipton, er Industriby og har
(1911) 8259 Indb.
<i>G. Ht.</i>
</chapter>

<chapter name="Brierley, Benjamin">
<b>Brierley</b> [↱bra^iə£<sub>i</sub>], <sp>Benjamin</sp>, eng.
Forfatter (1825—96). Som Søn af en fattig Væver
var han Autodidakt. Læsning af Burns,
Shakespeare og Byron vakte digteriske Lyster hos
ham, og han opgav Væverhaandværket og gav
sig helt ind paa Journalistik og Litt. Af hans
ret omfattende Produktion kan nævnes <i>Tales
and Sketches of Lancashire</i> (1863), skrevet i
Lancashire-Dialekt. En Udg. af hans <i>Works</i>
udkom 1882 i Manchester.
<i>I. O.</i>
</chapter>

<chapter name="Brierley Hill">
<b>Brierley Hill</b> [↱bra^iə£<sub>i</sub>-hi£], Fabrikby i
Mellemengland, Staffordshire, nær Stourbridge,
ved Stour, har (1911) 12263 Indb., Jern- og
Glasværker, Kulgruber og Indvinding af ildfast
Ler.
<i>G. Ht.</i>
</chapter>

<chapter name="Briesen">
<b>Briesen</b> [↱bri.z<sub>ə</sub>n], By i den østlige Del af
Preussen, Prov. Preussen, ligger 38 km Ø. f.
Kulm ved Jernbanen Schonsee—Osterode. (1910)
8174 Indb. B. driver en Del Industri. Byen, der
er anlagt i 13. Aarh., hed i Middelalderen
<i>Friedeck</i>.
<i>G. Ht.</i>
</chapter>

<chapter name="Brieuc (se Saint Brieuc)">
<b>Brieuc</b> [bri↱ø], se <sp>Saint Brieuc</sp>.
</chapter>

<chapter name="Brieux, Eugène">
<b>Brieux</b> [bri↱ø], <sp>Eugène</sp>, fr. Forf., f. 19.
Jan. 1858 i Paris i en fattig Haandværkerfamilie,
uddannede sig selv til Journalist, fik 1890 en 3
Akters Komedie, <i>Ménage d'artistes</i> opført paa
Antoine's <i>Théâtre libre</i>, og skrev fremdeles for
Scenen <i>Blanchette</i> (1892), <i>Les bienfaiteurs</i> (1896)
og <i>L'évasion</i> (1896, opført paa <i>Théâtre français</i>,
satirisk Lystspil mod Arvelighedsteorien). I hans
senere Skuespil har Agitationsdramaet, den
sociale Tendens, taget Overhaand: <i>La robe rouge</i>
(1900, »Den røde Kappe«, oversat af C. E.
Jensen, opført paa Kbhvn's Folketeater 1902)
behandler et Retsskandalenummer, <i>Les
remplaçantes</i> (1901) agiterer mod Ammerne, <i>Les
avariés</i> (1901) mod Hemmeligholdelse af
smitsomme Sygdomme, <i>Petite amie</i> (1902) taler de
fortrykte Arbejderskers Sag; til hans senere
Skuespil og Dramaer hører <i>Maternité</i>, <i>La
couvée</i>, <i>La naissance d'une âme</i> (1903), <i>La
déserteuse</i> (1904, med Jean Sigaux), <i>L'armature</i>
(1905, efter Paul Hervieu's Roman), <i>Les
hannetons</i> (1906, Lystspil), <i>La Française</i> (1907,
Lystspil), <i>Simone</i> (1908), <i>La plus forte</i> og <i>Suzette</i>
(1909).
<i>S. Ms.</i>
</chapter>

<chapter name="Briey">
<b>Briey</b> [bri↱æ], By i Frankrig, Dept
Meurthe-et-Moselle, ligger 22 km NV. f. Metz, 257 m o.
H. ved Østbanen. (1906) 2630 Indb. B. har en
smuk Kirke og driver Tilvirkning af Øl og
Trikotage.
<i>G. Ht.</i>
</chapter>

<chapter name="Brig (Lille By i Schweiz)">
<b>Brig</b> (<sp>Brieg</sp>, <sp>Brigue</sp>), lille By i det
schweiziske Kanton Wallis, med Gymnasium, et
gl. Jesuit-Kloster, en Borg fra 16. Aarh. og
(1910) 2699 Indb., ligger 684 m o. H. ved
Rhônes venstre Bred og ved Foden af
Simplon-Vejen; den er Udgangspunkt for Postruten over
Simplon.
<i>G. Ht.</i>
</chapter>

<chapter name="Brig (Skib)">
<b>Brig,</b> et Skib af Middelstørrelse med to
fuldriggede Master og Raasejl paa begge.
<i>C. F. S.</i>

<img>Brig.</img>
</chapter>

<chapter name="Brigade">
<b>Brigade.</b> Navnet er opr. ital. (<i>brigata</i>) og
betegner i Alm. en større, af en enkelt
Vaabenart bestaaende Troppeafdeling. Spanierne
formerede allerede i 2. Halvdel af 16. Aarh.
Fodfolket i Brigader, bestaaende af 4 store
Batailloner ell. Hobe (sp. Brigade), men Gustaf Adolf
var den første, der gav B. en bestemt Inddeling,
idet han samlede 2—3 Regimenter i en B. I
Frankrig var det Turenne, der først indførte
B. som en taktisk Enhed i Fodfolket.
Brigadeinddeling findes nu næsten i alle Hære, og B.
bestaar af 2—3 Regimenter Fodfolk, Rytteri
ell. Artilleri, der i Reglen kommanderes af en
Generalmajor. I Danmark findes
Brigadeinddelingen nu kun i Jylland, hvor »Jyske Brigade«
dannes af 2 Regimenter Fodfolk. I Norge er
Fodfolket delt i 5 B., og for hver af de øvrige
Vaabenarter findes 1 B. Undertiden har man
dannet B., bestaaende af alle Vaabenarter, men
saadanne »kombinerede B.« dannes nu kun
midlertidig og med et bestemt Maal for Øje. Ved
fortifikatoriske Arbejder anvendes Benævnelsen
B. paa et mindre Antal Mand, der samles for
at udføre et Arbejde, saaledes Arbejds-,
Sapør- og Minørbrigade. I Gendarmerikorpsene i
Frankrig og Tyskland anvendes Betegnelsen B. paa
mindre Styrker.
<i>B. P. B.</i>
</chapter>

<chapter name="Brigadier">
<b>Brigadier</b> [briga↱d<sub>i</sub>e] betegner i det franske
Rytteri den Meniges nærmeste Foresatte,
