Hele; særlig har han store Fortjenester af det
eng. Glasmaleri; udmærkede Arbejder i saa
Henseende findes i St Martins og St Philips
Church i Birminigham, endvidere i Salisbury
Cathedral etc. etc. (<sp>Litt.</sp>: <sp>M. Bell</sp>, <i>E. B.-J.,
a Record and a Review</i> [London 1893]; <sp>Lady
B.-J.</sp>, <i>Memorials of E. B.-J.</i>; <sp>v. Schleinitz</sp>,
<i>B.-J.</i> [1901]).
<i>A. Hk.</i>
</chapter>

<chapter name="Burnell, Arthur Coke">
<b>Burnell</b> [↱bə.n<sub>ə</sub>£], <sp>Arthur Coke</sp>, engelsk
Orientalist, f. 1840, d. 12. Oktbr 1882. B.
studerede orientalske Sprog, væsentlig under
Fausbøll i Kbhvn; 1860 gik han ind i »Civiltjenesten«
i Madras, var senere Dommer i forsk. Egne af
Indien, til sidst Overdommer i Tandschur.
1868—69 rejste han i Arabien, Ægypten, Nubien og
Levanten, 1876 paa Java; 1881 vendte han
tilbage til England. — Værker: <i>Elements of South
Indian palæography</i>, med Afb. (1874, 2. Udg.
1878), <i>On the Aindra School of Sanskrit
Grammarians</i> (1875), <i>A classified index to the
Sanskrit manuscripts in the palace at Tanjore</i> (1880);
samt flg. til Sāma-Veda hørende Værker:
»Vamsabrāhmaṇa, Devatādhyāya- og Sāmavidhāna-br.«
[1873]; »Ārsheyabrāhmaṇa« [1876];
»Samhitopanishadbrāhmaṇa« [1877]; »The
Jaiminīya-Text of the Ārsheya-Brāhmaṇa« [1878];
»Ṛiktantravyākarana« [1879].
<i>(S. S.) D. A.</i>
</chapter>

<chapter name="Burnes">
<b>Burnes</b> [bə.nz], <sp>Alexander</sp>, Sir, engelsk
Diplomat og Opdagelsesrejsende, f. 1805, d.
1841, var ansat i det eng. ostindiske Kompagni,
studerede Persisk og Hindustani. Som Assistent
hos den politiske Agent i Cutch begyndte han
at studere Nordvestindien og de omliggende
Landes Historie og Geografi. 1831 sendtes han
med en Gave fra Kong Vilhelm til Rajah'en
Ranjit Sing i Lahore. Herfra rejste han
gennem Afghanistan over Hindukoh til Buchara
og Persien. Ved sin Tilbagekomst til Indien
sendtes han til Sindh for at slutte en Traktat
om Sejladsen paa Indus. 1836 sendtes han i en
politisk Mission til Dost Muhammed i Kabul.
1839 blev han politisk Agent i Kabul, hvor han
(1841) blev myrdet. Hans Rejser har i høj Grad
beriget Datidens Kendskab til de gennemrejste
Landes Geografi og Etnografi.
<i>M. V.</i>
</chapter>

<chapter name="Burnet, Gilbert">
<b>Burnet</b> [↱bə.n<sub>i</sub>t], <sp>Gilbert</sp>, skotsk
Kirkehistoriker, Biskop og Statsmand, f. 18. Septbr
1643 i Edinburgh, d. 7. Marts 1715 i Salisbury.
Under sin Studietid besøgte B. Frankrig og
Holland. 1665 blev han Præst og 1668 teologisk
Prof. i Glasgow. En Tid stod han Hoffet nær og
var ivrig Tilhænger af Episkopalsystemet, men
1675 brød han med Hoffet og dets
katoliserende Tilbøjeligheder, nedlagde sit Professorat og
blev Præst i London. Her skrev han sit store
og dygtige Værk <i>History of the reformation of
the church of England</i> (bedste Udg. af N.
Pocock 1865), der blev modtaget med en offentlig
Tak fra Parlamentets Side. Da Jakob II blev
Konge, flygtede B. fra England og sluttede sig
til Vilhelm af Oranien, hvem han fulgte til
England 1688. Aaret efter blev han Biskop af
Salisbury og havde nu stor Andel i den ny
Kirkeordning, men mødte ogsaa megen
Modstand. I kirkelig Henseende var han nærmest
Bredkirkemand og i politisk Whig. Efter hans
Død udkom hans andet Hovedværk <i>History of
his Own Time</i>.
<i>A. Th. J.</i>
</chapter>

<chapter name="Burnett">
<b>Burnett</b> [↱bə.n<sub>i</sub>t], Flod i den britisk-australske
Koloni Queensland, opstaar af Auburn og
Baramba og falder ndf. Bunda-Bjerget under 24°
45′ s. Br. i det stille Ocean.
<i>M. V.</i>
</chapter>

<chapter name="Burnett, Frances Hodgson">
<b>Burnett</b> [↱bə.n<sub>i</sub>t], <sp>Frances Hodgson</sp>,
eng. Romanforfatterinde, f. i Manchester 24.
Novbr 1849. Medens hun endnu var Barn,
udvandrede hun med sine Forældre til Amerika
(Tennessee). 1873 blev hun gift med Dr. B. og
tog efter en længere Rejse Ophold i
Washington. Hendes første Succes var Romanen <i>That
Lass o' Lowrie's</i>, som efter at have staaet i
»Scribner's Magazine« udkom i New York 1877;
to Aar efter fulgte <i>Haworth's</i>, der ligesom
den første Bog skildrer Fabrikarbejdernes Liv
i hendes Fødeegn Lancashire. Af hendes senere
Bøger kan nævnes »Louisiana« (1880) og <i>Little
Lord Fauntleroy</i> (1886); navnlig den sidste er
blevet overordentlig læst (norsk Oversættelse
1889) og er endog blevet dramatiseret.
<i>I. O.</i>
</chapter>

<chapter name="burnettisere (se Træ)">
<b>burnettisere</b> [↱bə.n<sub>ə</sub>t-], se <sp>Træ</sp>.
</chapter>

<chapter name="Burney, Charles">
<b>Burney</b> [↱bə.n<sub>i</sub>], <sp>Charles</sp>, eng. Komponist
og Musikhistoriker (1726—1814), var Elev af den
højt ansete Musiker <sp>Arne</sp> og blev Organist i
Lynn i Norfolkshire; her fattede han Planen til
Udgivelse af en alm. Musikhistorie. Det varede
dog længe, inden han fik sin Plan virkeliggjort.
1770—72 rejste han i Frankrig, Tyskland,
Nederlandene og Italien for at gøre Studier til sit
Værk. Endelig 1776 udkom første Del deraf og
i de flg. Aar tre andre Bd, saaledes at det
forelaa færdigt 1789. Aaret efter blev B. Organist
i Chelsea-College, en Stilling, han beklædte til
sin Død. B.'s Musikhistorie <i>General history of
music</i>, der i sin Tid nød et stort Ry, har nu
nærmest kun Interesse, for saa vidt angaar
Englands Musik. Blivende Værd har derimod B.'s
<i>Present state of music in France, Italy, Germany
etc.</i> (1771—73, oversat paa Tysk 1773), en
musikalsk Rejsebeskrivelse, der ganske vist ikke
altid var paalidelig og upartisk, men giver et
levende Billede af Datidens Musiktilstande og
Kunstnerpersonligheder. Bl. B.'s andre Arbejder
kan nævnes Biografierne af <sp>Händel</sp> og
<sp>Metastasio</sp> og Udgaver af det Sixtinske Kapels
Sange. Hans Kompositioner er ganske glemte.
<i>W. B.</i>
</chapter>

<chapter name="Burney, Frances (se D'Arblay)">
<b>Burney</b> [↱bə.n<sub>i</sub>], <sp>Frances</sp>, se <sp>D'Arblay</sp>.
</chapter>

<chapter name="Burnham, Sherburne Wesley">
<b>Burnham</b> [↱bə.n<sub>ə</sub>m], <sp>Sherburne Wesley</sp>,
amer. Astronom, f. 12. Decbr 1838 i Thetford,
Vermont. B. var opr. Stenograf, men
uddannede sig ved Selvstudium til Astronom, blev
1876 Direktør for Observatoriet i Chikago,
sendtes 1879 paa Anbefaling af Prof. Newcomb op
paa Mount Hamilton for sammen med Prof.
Holden at afgøre, om de atmosfæriske Forhold
deroppe var gunstige for Anlægget af det
Observatorium, <sp>Lick</sp> vilde grunde, fik 1888
Ansættelse ved dette og udnævntes 1892 til Prof.
i Astronomi ved Chikago Univ. og arbejdede til
1914 ved Yerkes Observatorium. B.'s astron.
Arbejder omfatter fornemmelig Observation og
Beregning af Dobbeltstjerner, og han har 1871—99
fundet 1290 hidtil ukendte; disse har han
samlet i <i>A general catalogue of 1290 double stars</i>
(1900). En Fortsættelse er <i>Measures of double
stars</i> (1904), <i>A general catologue of double stars</i>
(I—II, 1906), der omfatter alle kendte
