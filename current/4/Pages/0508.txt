<h1>C</h1>

<chapter name="C">
<b>C</b> er det tredie Bogstav i det lat. Alfabet. Det
er opr. samme Tegn som gr. <i>Γ</i>; idet Romerne
allerede paa de ældste Indskrifters Tid opgav
den regelmæssige Brug af <i>K</i>, brugte de <i>C</i> baade
som Tegn for <i>k</i>- og <i>g</i>-Lyden; for den
sidstnævnte Lyd dannede de senere Tegnet <i>G</i> ved en lille
Ændring af <i>C</i>; kun i Forkortelserne <i>C</i> (= Gaius)
og <i>CN</i> (= Gnæus) beholdt <i>C</i> den gl. Bet. <i>g</i>; men
i alle andre Tilfælde betegnede <i>C</i> hele Oldtiden
igennem kun Lyden <i>k</i> (<i>Cicero</i> altsaa udtalt
<i>Kikero</i>, <i>Censor</i> = <i>Kensor</i>). I de fleste
nyeuropæiske Sprog bruges <i>c</i> derimod med forsk.
Lydværdi, idet det som oftest betegner [<i>k</i>] foran
Konsonanter og Bagtungevokaler (<i>a</i>, <i>o</i>, <i>u</i> o. s. v.),
medens det foran Fortungevokalerne (<i>i</i>, <i>e</i> o. s. v.)
betegner [t∫], [ts], [s] o. desl. (se
<sp>Assibilation</sp>); kun i nogle slav. Sprog som Tschechisk
og Polsk) og i Magy. betegner <i>c</i> <sp>altid</sp> [ts]:
polsk Skrzynecki = [sk∫i↱nætski].

Som Tegn for Lyden <i>k</i> anvendes i de
romanske Sprog saa godt som udelukkende <i>c</i>; medens
de germanske Sprog med Undtagelse af Engelsk
kun bruger <i>c</i> i Forbindelserne <i>ck</i> og <i>ch</i> samt i
Fremmedord.

For de nordiske Sprogs Vedk. anvendtes i
Middelalderen <i>c</i> og <i>k</i> afvekslende uden fast
Regel; navnlig i Forbindelsen <i>ck</i> og foran <i>t</i> vedblev
man at bruge <i>c</i> til op i 18. Aarh. (dansk <i>tacke</i>,
<i>Mact</i>); i Svensk bruges <i>ck</i> endnu i St f. <i>kk</i>;
men i øvrigt er nu Brugen af <i>c</i> i de nord. Sprog
indskrænket til Fremmedord.

Af <i>c</i> er der i de europ. Sprog dannet forsk.
afledte Tegn: ç (i Fransk og Portugisisk) = [s]
foran Bagtungevokalerne; č (i Tschechisk = [t∫],
ć (i Polsk) = »mouilleret« t.
<i>V. D.</i>

Som rom. Taltegn betyder C. <i>centum</i> = 100.
Som Forkortelse staar det i Alm. for <i>Gaius</i>, paa
rom. Indskr endvidere for <i>Claudius</i>, <i>Cæsar</i>,
<i>Consul</i>, <i>Calendæ</i> m. fl. — Ved
naturvidenskabelige Navne er C. = G. Cuvier. — I Kemien
er C Tegnet for Kulstof (<i>Carboneum</i>), ved
Temperaturangivelser for Celsius.

I Musikken er C (ital. <i>do</i>, fr. <i>ut</i>) Navnet paa
det første Trin i den diatoniske Skala og gælder
nu som Udgangspunkt og Grundvold for hele det
moderne Tonesystem. I den gregorianske Skala
var <i>c</i> det tredie Trin. Siden Opfindelsen af
Nodelinierne benyttes c ogsaa som Nøgle (s. d.), idet
det, henh. som Sopran-, Alt- og Tenornøgle,
betegner den Linie, paa hvilken det var anbragt,
som Pladsen for [enstrøget] c'. Tegnet for
C-Nøglen har i Tidernes Løb antaget Formen
<img></img>. Anvendt som rytmisk Fortegn
betegner <img></img> 4/4 Takt, og med en Streg igennem
<img></img> (fr. <i>c. barré</i>) 2/2 eller Allabreve-Takt
(se <i>alla breve</i>).

Som Forkortelse kan C betyde: 1) <i>cantus</i>, f.
Eks. <i>c. f.</i> = <i>cantus firmus</i>, C 1. C 2, (i gl
Stemmebøger) = første og anden Stemme
(<i>Discantus</i>, Sopran) i firstemmig Sats; 2) <i>con</i> (med),
L Eks, <i>c. b.</i> = <i>col basso</i> (med Bassen), C 8<i>va</i> =
<i>coll' ottava</i> (med Oktaven); 3) <i>capo</i>, <i>d. c.</i> = <i>da
capo</i> (forfra).
<i>S. L.</i>
</chapter>

<chapter name="c. (centime, cent m. m.)=">
<b>c.</b> Forkortelse for centime, cent m. m.
</chapter>

<chapter name="c. (circa)">
<b>c.</b> (ell. <sp>ca.</sp>), Forkortelse for <sp>circa</sp> (lat.),
omtrent.
</chapter>

<chapter name="Ca">
<b>Ca</b> er det kem. Tegn for Kalcium.
</chapter>

<chapter name="Caacati">
<b>Caacati</b> [kaaka↱ti], By i den argentinske
Republik, Prov. Corrientes, mellem Søerne
Maloya og Ibera, med c. 10000 Indb.
</chapter>

<chapter name="Cab (se Kabriolet)">
<b>Cab</b> [käb], se <sp>Kabriolet</sp>.
</chapter>

<chapter name="Cabagan">
<b>Cabagan</b> [-↱gan?], <i>C. nuevo</i>, By paa
Filippinerne, ligger i Prov. Isabela paa Øen Luzon
320 km NNØ. f. Manila ved C.-Floden, der er
Tilløb til Rio Grande de Cagayon. C. 11000
Indb.
<i>H. P. S.</i>
</chapter>

<chapter name="Caballero, Fermin Auguste">
<b>Caballero</b> [kawa↱l<sub>j</sub>ær<sub>å</sub>], <sp>Fermin Auguste</sp>,
sp. Statsmand og Forf., f. 7. Juli 1800 i Barajas
de Melo, d. 17. Juni 1876 i Madrid. Han blev
<i>abogado</i>, d. v. s. tog sin jur. Embedseksamen
1823, men kom først frem i Embedsstillinger
noget senere, efter Ferdinand VII's Død, p. Gr.
a. sine liberale Anskuelser. Fra 1834 var han
Cortes-deputeret og støttede de Liberale under
Mendizábal's Ledelse; selv blev han to Gange
<i>Ministro de la Gobernación</i> (Indenrigsminister).
Hans Forfattervirksomhed omfatter især
Statistik og Geografi. Mærkes maa: <i>Diccionario
geográfico administrativo de la monarquia española</i>
(1844), det velskrevne <i>Memoria sobre el fomento
de la población rural</i> (1863); <i>Conquenses ilustres</i>
(4 Bd, 1868—75. Biografier af bekendte
Personer, fødte i Cuenca, fra hvilken Prov. C. var);
til Cervantes-Litt. har han bidraget ved <i>La
pericia geográfica de Cervantes</i> (1840). Et Aar
