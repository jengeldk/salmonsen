<chapter name="Cape Fear River">
<b>Cape Fear River</b> [↱ke<sub>i</sub>p-↱fi.ə-↱rivə], Flod i
U. S. A., Stat North Carolina, opstaar ved Haw
River's Forening med Deep River og falder
efter et Løb paa 400 km i Atlanterhavet ndf.
Wilmington. Den er sejlbar for Dampere indtil
Fayetteville, 192 km fra dens Munding.
<i>H. P. S.</i>
</chapter>

<chapter name="Capefigue, Baptiste Honoré Raymond">
<b>Capefigue</b> [kap↱fig], <sp>Baptiste Honoré
Raymond</sp>, fr. Forf. og Historieskriver, f.
1802 i Marseille, d. 23. Decbr 1872 i Paris. Han
studerede Jura, blev Redaktør af det
royalistiske Blad <i>Quotidienne</i> og senere af det officielle
<i>Messager des Chambres</i>, hvilken Stilling han
mistede ved Julirevolutionen; han beskæftigede
sig derefter udelukkende med hist.
Forfattervirksomhed. C. har behandlet de fleste af den
fr. Histories betydeligere Perioder, og denne
Alsidighed i Forbindelse med hans store
Produktivitet har ikke kunnet undgaa at præge
hans Skr; men trods alle Mangler har fl. af
disse endnu betydelig Værd, og han var i lang
Tid en af de mest læste og mest beundrede fr.
Historieskrivere. Af hans Skr skal nævnes:
<i>Histoire de la restauration et des causes qui ont
amené la chute de la branche ainée des
Bourbons</i> (10 Bd, 1831—33), <i>L'Europe pendant le
Consulat et l'Empire de Napoléon</i> (10 Bd,
1839—41), <i>Histoire de Philippe Auguste</i> (4 Bd, 1829;
3. Opl. 1842), <i>L'Europe depuis l'avénement de
Louis Philippe</i> (10 Bd, 1845—46), <i>L'Europe
depuis la chute de Louis Philippe jusqu'à la
présidence de Louis Napoléon Bonaparte</i> (3 Bd,
1847), Les reines de la main gauche (15 Bd,
1858—64).
<i>Chr. Bl.</i>
</chapter>

<chapter name="Cape Girardeau">
<b>Cape Girardeau</b> [↱ke<sub>i</sub>p-dзirə↱do<sub>u</sub>(?)], By i
U. S. A., Stat Missouri, ligger paa højre Bred
af Mississippi 200 km ndf. St Louis. (1910) 8475
Indb. C. G. er opr. en fr. Koloni.
<i>H. P. S.</i>
</chapter>

<chapter name="Cape Hock">
<b>Cape Hock</b> [↱ke<sub>i</sub>p-↱håk], en Slags Kapvin
(s. d.).
</chapter>

<chapter name="Capella">
<b>Capella,</b> Keys. og Bl. (= Rupicapra), se
<sp>Gemser</sp>.
</chapter>

<chapter name="Capella">
<b>Capella</b> (α <i>Aurigæ</i>), en Stjerne af 0,2 Størrelse
i Stjernebilledet »Kusken«. Den har en Afstand
af 41 Lysaar og aarlig Egenbevægelse af 0,44″
i sydøstlig Retning. C. er en spektroskopisk
Dobbeltstjerne, Hovedstjernen tilhører Spektraltypen
G, Ledsageren F, Omløbstiden er 104 Dage,
Banen er næsten cirkulær, og Massen af de to
Kloder er henh. 1,4 og 1,0 Gange Solens.
Systemet fjerner sig fra Solen med en Hastighed i
Synsliniens Retning af 30 km i Sek.
<i>J. Fr. S.</i>
</chapter>

<chapter name="Capella, Galeazzo Flavio">
<b>Capella</b> [ka↱pæl.a], <sp>Galeazzo Flavio</sp>,
ital. Historieskriver (1487—1537), var milanesisk
Sekretær og benyttedes i diplomatiske Hverv af
Kejser Karl V. C. er Forf. til et Par hist. Skr
paa Latin, deriblandt et om et Stykke
Samtidshistorie, den milanesiske Krig, hvilket blev
oversat paa Tysk og trykt i Wittenberg 1538, med
Fortale af Martin Luther. Desuden har han paa
Italiensk skrevet et Par Arbejder i filos.
Retning: <i>Dell' Antropologia</i> og <i>Della eccellenza e
dignita delle donne</i>.
<i>(E. G.). E. M-r.</i>
</chapter>

<chapter name="Capella, M. (se Martianus, C.)">
<b>Capella</b> <sp>M.</sp>, se <sp>Martianus, C.</sp>
</chapter>

<chapter name="Capelle (se Cappelle)">
<b>Capelle</b> [ka↱pæ£<sub>ə</sub>], se <sp>Cappelle</sp>.
</chapter>

<chapter name="Capellen, Georg">
<b>Capellen</b> [ka↱pæl<sub>ə</sub>n], <sp>Georg</sp>, tysk
Musikforfatter, f. 1. Apr. 1869 i Salzuflen, var opr.
Jurist og Embedsmand i Lippe, men har siden
1901 ene virket som musikteoretisk Forf., idet
han udgav Skr som »Die musikalische Akustik
als Grundlage der Harmonik u. Metodik« (1903),
»Freiheit u. Unfreiheit der Töne u. Intervalle«
(1904), »Die Zukunft der Musiktheorie« (1905),
»Ein neuer exotischer Musikstil« (1906); det
sidste Skr., der betegner C.'s fremtrædende Tanke:
en Omdannelse af Musikken i »eksotisk«
Retning, har særlig vakt Opsigt, men er alm. mødt
med Skepsis.
<i>W. B.</i>
</chapter>

<chapter name="Capellini, Giovanni">
<b>Capellini,</b> <sp>Giovanni</sp>, ital. Geolog, f. 23.
Aug. 1833 i Spezia. C. har grundlagt det geol.
Museum i Bologna, hvor han er Prof. i Geologi
ved Univ. Hans Arbejder omhandler særlig de
nordlige Apenniners Geologi samt tertiære
Pattedyr.
<i>J. P. R.</i>
</chapter>

<chapter name="Capêllo, Hermenegildo Augosto de Brito">
<b>Capêllo</b> [k<sub>ə</sub>↱pel<sub>u</sub>], <sp>Hermenegildo
Augosto de Brito</sp>, portug. Afrikarejsende, f.
1839 i Lissabon. 1860 deltog han i en
Ekspedition i Angola og gik atter 1877 til Afrika som
Deltager i en Ekspedition under Serpa Pinto,
fra hvem han skiltes 1878 i Bihé, for sammen
med sin Landsmand, Roberto Ivens, at lede en,
det flg. Aar afsluttet, Ekspedition til
Undersøgelse af Kuango's Løb. 1884—85 foretog han,
atter i Forening med Ivens, en Rejse tværs
igennem det sydlige Afrika fra Mossamedes til
Quilimane. Denne Rejse gik for en stor Del
gennem Kongo's og Sambese's ukendte
Kildeegne. 1887 blev han portug. Konsul i Sansibar
og nævnes senere som Guvernør i Kolonien
Loanda.
<i>C. A.</i>
</chapter>

<chapter name="Cape May">
<b>Cape May</b> [↱ke<sub>i</sub>p-↱me<sub>i</sub>], Badested i U. S. A.,
Stat New Jersey, ligger ved Forbjerget C. M.
ved Mundingen af Delaware Bay, har en 8 km
lang Badestrand og besøges navnlig af Folk fra
Philadelphia. (1910) 3000 Indb.
<i>H. P. S.</i>
</chapter>

<chapter name="Cape Nome">
<b>Cape Nome</b> [↱ke<sub>i</sub>p-↱no<sub>u</sub>m], Forbjerg paa
Vestkysten af det til U. S. A. hørende Territorium
Alaska, ligger under 64° n. Br. og 165° v. L. ved
Norton Sound, der skærer sig ind fra
Berings-Havet, og blev bekendt, da man 1898 fandt
betydelige Guldlejer dels langs Stranden, dels i
Snake River's og Nome River's Floddale.
Allerede 1899 opstod i Nærheden af C. N.
Guldgraverbyerne Anvik City ved Snake River's
Munding og Nome City ved Nome River's.
<i>H. P. S.</i>
</chapter>

<chapter name="Capern, Edward">
<b>Capern</b> [↱ke<sub>i</sub>pən], <sp>Edward</sp>, eng. Digter
(1819—94), levede i mange Aar som
Landpostbud i Bideford, hvorfor han ogsaa kaldtes <i>the
rural postman of Bideford</i>. W. S. Landor
interesserede sig for hans poetiske Forsøg, og ved
dennes Mellemkomst fik han sine første Digte
trykte (<i>Poems</i>, 1856). 1858 fulgte <i>Ballads and
Songs</i>, 1865 <i>Wayside warbles</i> (2. Opl. 1870) og
endelig 1881 <i>Sun gleams and shadow Pearls</i>.
(<sp>Litt.</sp>: <sp>Ormond</sp>, <i>Recollections of E. C.</i>
[1860]).
<i>I. O.</i>
</chapter>

<chapter name="Capestang">
<b>Capestang</b> [kapæ↱stã], Flække i det
sydøstlige Frankrig, Dept. Hérault, Arrondissement
Béziers. C., som ligger i en usund Egn N. f. den
nu udtørrede Sø af s. N. ved Canal du Midi, har
gl. Mure, Rester af en rom. Bro, c. 3900 Indb.
og Brændevinsbrænderi.
<i>G. Ht.</i>
</chapter>

<chapter name="Capet, Hugo (se Hugo Capet og Capetingerne)">
<b>Capet</b> [ka↱pæ], <sp>Hugo</sp>, se <sp>Hugo Capet</sp>
og <sp>Capetingerne</sp>.
</chapter>

<chapter name="Capetingerne">
<b>Capetingerne</b> (<i>Capétiens</i>), de fra Hugo Capet
nedstammende Konger i Frankrig, der herskede
987—1328 og af Franskmændene kaldes »det
