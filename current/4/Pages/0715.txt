indvandret Italiener; i Forening med ham udførte
han en Del Stukkatur- og Freskoarbejder
(»Salomons Dom«) til Pardo Slottet, der skaffede
ham Kongens, Filip III's Yndest, saa at han
opnaaede Værdighed som Hofmaler (1612). Hans
Kunst, der slutter sig til den ital. Retning,
findes især i Madrid (Hovedalteret i Kirken »de
la Merced«, i Prado-Mus. »Englændernes
Landgang i Cadiz«); sammen med V. Carducho
udførte han nogle Malerier for Domkirken i
Toledo. »De onde Engles Fald« i Kunstmuseet
i Kbhvn røber Paavirkning fra Michelangelo.
<i>A. Hk.</i>
</chapter>

<chapter name="Caxias">
<b>Caxias</b> [↱ka∫<sub>ə</sub>∫?], 1) (<sp>C. das Aideas Altas</sp>),
By i den bras. Prov. Maranhão, ved den
sejlbare Itapicuru, 300 km oven for dens Munding,
ligger i en frugtbar Egn, har Teater og 10000
Indb., der hovedsagelig driver Bomuldsavl.

2) den betydeligste ital. Koloni i den bras.
Prov. Rio Grande do Sul, grundlagdes 1875. Der
dyrkes Majs, Bønner, Rug, Havre og navnlig
Vin samt drives desuden Kvægavl. Byen C. er
kun en ubetydelig Landsby.
<i>M. V.</i>
</chapter>

<chapter name="Caxias, Luis Alvez de Lima">
<b>Caxias</b> [↱ka∫<sub>ə</sub>∫?], <sp>Luis Alvez de Lima</sp>,
Hertug, bras. Marskal, f. 1803 i Rio de Janeiro,
d. smst. 8. Maj 1880, steg efterhaanden til de
højeste Æresposter og var Sydamerikas
berømteste General. I Spidsen for det bras.
Armékorps styrtede han Diktatoren af Argentina,
undsatte Montevideo og vandt en glimrende Sejr
ved Cazeros. Som Belønning herfor ophøjedes
han til Markis og Marskal 1857, og 1861—62
var han Ministerpræsident og Krigsminister.
1867 sattes han i Spidsen for Trippelalliancens
(Argentina, Brasilien og Uruguay) Hær i
Kampen mod Paraguay. Det lykkedes ham efter
haarde Kampe at besætte Paraguays
Hovedstad Asuncion 1869. Af Helbredshensyn
nedlagde han pludselig Kommandoen, der af
Kejseren af Brasilien overdroges til Kejserens
Svigersøn, Greven af Eu. C. udnævntes 1873 til
Hertug og overtog 1875 igen Posten som
Krigsminister, hvilken Stilling han beklædte til 1878.
<i>B. P. B.</i>
</chapter>

<chapter name="Caxoeira (d. s. s. Cachoeira)">
<b>Caxoeira</b> [k<sub>ə</sub>∫<sub>u</sub>↱ă<sub>i</sub>r<sub>ə</sub>],. d. s. s. <sp>Cachoeira</sp>.
</chapter>

<chapter name="Caxton, William">
<b>Caxton</b> [↱käkst<sub>ə</sub>n], <sp>William</sp>, den første
eng. Bogtrykker, f. omtr. 1422 i Kent. Han
nedsatte sig 1450 som Købmand i Brügge, hvor der
var en stor eng. Koloni. Beviser paa den
Anseelse, han her nød, er, at han omtr. 1464
udnævntes til <i>governor</i> for alle eng. Købmænd i
Nederlandene; den engelskfødte Hertuginde af
Burgund, Søster til Kong Edvard IV, yndede
ham, og fra 1471 levede han ved hendes Hof.
Ved Siden af sin Handelsvirksomhed drev han
boglige Sysler og begyndte 1469 at oversætte
Romanen <i>Recueil des Histoires de Troye</i>,
hvilken Overs. blev færdig 1471 og efter al
Rimelighed trykt 1474. Det er den første trykte eng.
Bog. 1476 flyttede C. til England, indrettede i
Westminster det første eng. Trykkeri, der 1477
udsendte sin første Bog <i>The Dictes and Sayes
of the Philosophers</i>; Skriften er ny, men ligner
den af Colard Mansion i Brûgge benyttede.
Indtil 1491 saa et stort Antal Bøger Lyset fra C.'s
Officin — til Dels oversatte af ham selv, bl. a.
den første Udg. af Chaucer's <i>Canterbury
Tales</i>, Værker af Gower og Lydgate, Reineke
Fuchs, Cicero's <i>De senectute</i> og <i>De amicitia</i>,
i alt omtr. 80 store Bøger. C. havde fl.
Medhjælpere, hvoriblandt de senere bekendte
Bogtrykkere Wynkyn de Worde og Richard
Pynson. Han beskyttedes af Kongerne Edvard IV
og Richard III og døde hædret 1491; i St
Margaret's Kirke (Westminster) fik han sin Grav.
C.'s ejendommelige Type, der ligner den
samtidige fr. Haandskrift, har faaet Navnet <i>Black
letter</i>. Hans Tryk er sjældne: British Mus. har
83, men deraf er 25 Dubletter; det kgl. Bibliotek
i Kbhvn ejer kun et lille Antal. 1885 betaltes
der 1950 £ for et C.'sk Tryk. En
Jubilæumsfest og Udstilling holdtes i England 1877. (<sp>Litt.</sp>:
Hovedværkerne er to Skr af W. Blades; før
ham kan nævne <i>Ames' Typographical
antiquities</i> [ved Dibdin]. Den ældste Biografi af C.
skyldes Johan Lewis [1737]).
<i>(E. G.). C. S. P.</i>
</chapter>

<chapter name="Cayabocatræ (d. s. s. Amboinatræ)">
<b>Cayabocatræ</b> [spansk kaja↱wåka-], d. s. s.
<sp>Amboinatræ</sp>.
</chapter>

<chapter name="Cayambe">
<b>Cayambe</b> [ka↱jamb<sub>æ</sub>] (ogsaa <sp>Cerroblanco</sp>),
en mægtig, snebedækket Tinde i Cordillererne i
Ecuador, NØ. f. Byen Quito, 5840 m høj. Ved
dens Fod finder man Ruiner af et Tempel og
gl. Fæstningsværker fra Incaernes Tid.
<i>M. V.</i>
</chapter>

<chapter name="Cayapo, Serra">
<b>Cayapo, Serra</b> [↱sær.<sub>ə</sub>-k<sub>ə</sub>j<sub>ə</sub>↱på], en kun lidet
kendt Bjergkæde i det Indre af Brasilien, Stat
Matto Grosso, løber i Retning SØ.—NV. fra
16—19° s. Br. og danner Vandskellet mellem
Paránas og Tocantins Tilløb.
<i>M. V.</i>
</chapter>

<chapter name="Cay Biscayne bay (se Key Biscayne bay)">
<b>Cay Biscayne bay</b> [↱ke<sub>i</sub>-b<sub>i</sub>↱ske<sub>i</sub>n-↱be<sub>i</sub>], se
<sp>Key B. b.</sp>
</chapter>

<chapter name="Cayenne">
<b>Cayenne</b> [ka↱jæn], Havneby og Hovedstad i
Fransk Guyana, ligger paa en lille Ø af s. N.,
420 km<sup>2</sup>, der ved den smalle Kanal Rivière du
tour de l'isle er skilt fra Fastlandet. (1912) 13500
Indb. C. er mod Søsiden forsvaret af Fort St
Michel, mod Landsiden beskyttes den af
udstrakte Sumpe og Skove. Den gl. Bydel med
Guvernements-Huset og Jesuiter-Kollegiet er
temmelig daarlig bygget, men den ny Bydel,
der skilles fra den gl. ved den smukke Place
d'Armes, er regelmæssig bygget og har rene og
velholdte Gader. Havnen er den eneste
betydelige paa hele Kysten af fr. Guyana, men kan
dog ikke optage Skibe over 4 m Dybtgaaende;
den besøgtes 1912 af 400 Skibe med 59000 t.
Indførslen (1912: 11 Mill. frc.) bestaar væsentlig
af Industrivarer og Levnedsmidler, Udførslen
(1912: 12 Mill frc.) af Guld, Kokos, Fosfater,
Farvetræ og Huder. Byen har regelmæssig
Dampskibsforbindelse med Martinique, den er
Sædet for hele Koloniens Regering og var
tidligere Deportationssted for politiske
Forbrydere; dens Klima har altid været berygtet for
den store Varme (Jan.: 26,1° C., Oktbr 27,7° C.)
og Fugtighed, der fremmede Gul Feber,
Dysenteri o. a. epidemiske Sygdomme. — Frankrig
tog Øen C. i Besiddelse 1604, opgav den atter
1654, hvorpaa den i kort Tid var i eng., derpaa
i holl. Eje indtil 1677, fra hvilket Aar den er
forblevet i fr. Besiddelse.
<i>C. A.</i>
</chapter>

<chapter name="Cayennepeber">
<b>Cayennepeber</b> [ka↱jæn<sub>ə</sub>-], et Krydderi, der
staar sp. Peber nær, idet det ligesom dette
bestaar af Frugterne af forsk. Arter <i>Capsicum</i>.
De Arter, der leverer C., er <i>Caps. fastigiatum</i>,
<i>frutescens</i> og <i>baccatum</i> med 1,5—2 cm lange
Frugter, der ligner sp. Peber, men har en mere
