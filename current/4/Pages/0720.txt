end hos de to andre Arter. Ogsaa de to sidste
Arters Ved er tekn. anvendeligt. Alle tre Arter
er yndede Parktræer, især i Vestfrankrig og
England; om Dyrkningen i Danmark se ndf.
Allerede i Europas ældre Kridt (Wight)
optræder C.; andre Arter findes i Europas yngre
Kridt (Belgien); fra Østsibiriens Tertiærlag
kendes ogsaa en C.-Art. Slægten har aabenbart i
tidligere Jordperioder haft en meget stor
Udbredelse, hvorved dens nuv. spredte Forekomst
i vidt adskilte Egne bedre forstaas. I Belgiens
yngre Kridt findes interessante Mellemformer
mellem Slægterne C. og Fyr (<i>Pinus</i>, Afd.
<i>Strobus</i> og <i>Cembra</i>).
<i>N. H.</i>

<i>C. Libani</i> og <i>Deodara</i>, hvoraf den sidste
udmærker sig ved sin elegante, hængende Vækst,
er smukke Naaletræer, som paa beskyttede
Steder kan trives paa Friland i Danmark og
det sydlige Skaane; dog maa de dækkes stærkt
de første Aar. De højeste Eksemplarer, der
findes i danske Haver, er c. 10—14 m; men i
England og Frankrig, hvor de alm. plantes,
eksisterer der mange gl. Eksemplarer, der har opnaaet
en betydelig større Højde. De formeres ved
Frø.
<i>L. H.</i>

<img>Ceder (<i>Cedrus atlantica</i> Manetti).</img>
</chapter>

<chapter name="Cederborgh, Fredrik">
<b>Cederborgh</b> [↱se.d<sub>ə</sub>rbårj], <sp>Fredrik</sp>, sv.
Romanforfatter og Journalist (1784—1835), var
først Embedsmand, senere Bogtrykker og
Bladudgiver i Sthlm, endelig Jernværksejer i
Vestmanland. 1809 begyndte han, halvt tilfældigt,
mest for sin egen Fornøjelse, Udgivelsen af en
Roman »Uno von Trazenberg«, Fortælling af
Friherre Dolk, som kom i forsk. Afsnit, der
sidste 1814; senere kom en ny Roman i samme
tvangfri Form, »Ottar Tralling« (1810—18). Begge
var humoristiske
Virkelighedsskildringer, der
gjorde sig lystige over forsk.
Forhold i Samfundet, bl. a.
gik det ud over de
hemmelige Foreninger. Stilen
er bred og gemytlig, til
Dels præget af de eng.
Humorister. Hans
Forfatterskab dannede en
velgørende Modsætning til
Akademikernes stive og den ny
romantiske Skoles æteriske
Poesi og gjorde ikke
ringe Lykke. Gennem sit Blad
»Anmärkaren«, der
begyndte at udkomme 1816,
blev C. en af
Banebryderne for det fri Ord i
Sverige. C. udgav selv sine
samlede Skr under Titlen
»Ungdoms tidsfördrif«
(1834); senere er de
udkomne i fl. ny Oplag.
Udgaven 1905 har en
biografisk Indledning af
Fredrik Böök, der ogsaa har
skrevet om C.'s
Ungdomsarbejder (i »Nordisk
Tidskrift« 1905); se endvidere
Ljunggren: »Svenska
vitterhetens häfder« IV.
<i>I. F.-H.</i>
</chapter>

<chapter name="cedere">
<b>cedere</b> (lat.), vige, afstaa,
overdrage. Smlg. <sp>Cession</sp>.
</chapter>

<chapter name="Cederfeld de Simonsen">
<b>Cederfeld de Simonsen</b>
[-dø-], dansk Adelsslægt,
hvis ældste kendte Mand
<sp>Trouls Bertelsen</sp>
var Herredsfoged i Nørre Rangstrup Herred.
Hans Søn, <sp>Lorentz B.</sp> (1684—1764), der
beklædte samme Embede, blev Fader til
<sp>Bartholomæus B.</sp> til Frydendal og Løvegaard
(1715—83). Denne, der var en dygtig
Personlighed, blev Amtmand over Kalundborg m. fl.
Amter, Konferensraad, Hvid Ridder og adledes
25. Maj 1759 med Navnet <sp>de Cederfeld</sp> og
flg. Vaaben: Skjoldet delt af Sølv, hvori et
grønt Cedertræ, og blaat, hvori en Guld-Bjælke
mellem fem Sølv-Roser, paa den kronede Hjelm
et Cedertræ mellem to Sølv-Vinger. Hans Søn,
Vicelandsdommer i Fyn, Kammerjunker
<sp>Lorentz Christian Ernst Bertelsen
de C.</sp> (1752—1822), blev af Konferensraad <sp>Hans
Simonsen</sp> til Erholm (1688—1768), en
Broder til hans Mormoders Mormoder Karen
Borchenfeldts 3. Mand, Krigskommissær Andreas S.
til Erholm, indsat til Arving af det af nævnte
Hans S. 25. Novbr 1761 erigerede Stamhus
Erholm og Søndergaarde, hvilket han tiltraadte
1777, efter Aaret før at have ægtet Erektors
Brodersøns Datter <sp>Anna Sofie S.</sp>
