<chapter name="Carriera, Rosalba">
<b>Carriera,</b> <sp>Rosalba</sp>, ital. Malerinde fra
Venedig (1675—1757). Hun var Elev bl. a. af
Balestra og naaede snart europ. Ry i
Miniatur- og Pastelfaget. Hendes Atelier i Venedig
formelig bestormedes af Kunstvenner; bl. Suveræner,
der lod sig portrætere og købte ind hos hende,
var ogsaa Frederik IV (der købte en Række
venetianske Kvinde-Miniatur-Portrætter); om
Kurfyrst August's Begejstring vidner den
mægtige Samling Pasteller og Akvarelminiaturer i
Dresdens Gal., hun fejredes paa Rejser til Paris
o. a. St., og hendes yndefulde og indsmigrende
Kunst faldt saa stærkt i Tidens Rokokosmag, at
en samtidig anset fr. Kunstner (C. Coypel)
titulerede hende »vore Dages Correggio«. (<sp>Litt.</sp>:
<sp>v. Hoerschelmann</sp>, »R. C.« [Leipzig 1908];
<sp>Malamani</sp>, <i>R. C.</i> [Milano 1910]).
<i>A. Hk.</i>
</chapter>

<chapter name="Carrier-Belleuse, Albert Ernest">
<b>Carrier-Belleuse</b> [ka↱r<sub>i</sub>e-bæ↱lø.z], <sp>Albert
Ernest</sp>, fr. Billedhugger, f. 12. Juni 1824 i
Anisy le Château (Aisne), d. i Sèvres 3. Juni 1887,
var Elev af David d'Angers, men søgte snart
kunstindustriel Sysselsættelse, hvortil hans
Opfindsomhed og hurtige Kompositionsevne gjorde
ham vel skikket; han gav efterhaanden en stor
Mængde Bronzevarer deres kunstneriske Præg
og bragte som Direktør for Kunstarbejderne nyt
Liv til Sèvres' Porcelænsmanufaktur. Til hans
populæreste, udpræget maleriske, elegante
Billedhuggerarbejder hører Marmorværkerne
»Bakkantinde ved Hermen« (1863), »Angelica« (1866),
Gruppen »Messias« (1867, St Vincent de Paul i
Paris), »Hebe, som er slumret ind under Ørnens
Vinger« (Luxembourg-Mus.) og den yndefulde
»Forladte Psyche«. Betydeligst var C.-B. dog i
Portrætfaget: Napoleon III, Thiers, Th. Gautier,
Molière m. fl.
<i>A. Hk.</i>
</chapter>

<chapter name="Carrière, Eugène">
<b>Carrière</b> [ka↱r<sub>i</sub>æ.r], <sp>Eugène</sp>, fr. Maler, f.
17. Jan. 1849 i Gournay-sur-Marne, d. 27. Marts
1906 i Paris. Han studerede 1872—76 hos
Cabanel, kom med »ung Moder, der giver sit Barn
Die« (1879, Avignon-Mus.), hvori han som saa
ofte senere gengiver sin Hustrus Træk, ind paa
det Emne, han fremfor nogen blev en mesterlig
Fortolker af, Maternité-Billedet, hvor
Moderforholdet og Børnenes ubevidste Sjæleliv er
gengivet med den ømmeste Forstaaelse. Fra 1890
var C. flittig Udstiller paa den »fri«
Champs-de-Mars. Han udstillede her ogsaa fremragende
Portrætter: A. Daudet med Datter, Paul
Verlaine (1910, Luxembourg-Mus.) m. v.,
»Maternité« (1892, Luxembourg-Mus.) etc. Det
maleriske Særpræg i C.'s Kunst: den fint stemte
graa Taage, hvori han indhyllede sine Billeder,
saa Lys- og Skyggevirkningen blev den
væsentligste koloristiske Virkning, mødtes til en
Begyndelse med ubarmhjertig Kritik, men var det
harmoniske Udtryk for Billedernes aandelige
Indhold. C. var en udmærket Litograf,
modelerede ogsaa (i Ny Carlsberg Glyptotek en
Medaille af ham og Yencesse) og var en aandrig
Forf. (fl. Essays om Kunst). Paa den fr.
Kunstudstilling i Kbhvn 1914 saas »Moderømhed« (fra
Luxembourg-Mus.) og »Det syge Barn«. (<sp>Litt.</sp>:
G. Séailles, <i>E. C.</i> [Paris 1901]; <sp>Samme</sp>,
<i>E. C., Essay de biogr. psychol.</i> [Paris 1910];
Biograf, ved <sp>Morice</sp> [Paris 1906] og <sp>E. Faure</sp>
[Paris 1908]; <sp>G. Geffroy</sp>, <i>L'œuvre de E. C.</i>
[75 Blade, Paris 1901]).
<i>A. Hk.</i>
</chapter>

<chapter name="Carrier-Indianere">
<b>Carrier-Indianere</b> [↱kär<sub>i</sub>ə-], <sp>Tokalier</sp>,
<sp>Takullies</sp>, Indianerstamme, der hører
hjemme i det nordvestlige Nordamerika i den nuv.
kanadiske Prov. British Columbia, hvor de
lever i Fraser Rivers Kilderegion. C. hører til
Tinnefolkenes Gruppe.
<i>H. P. S.</i>
</chapter>

<chapter name="Carriès, Jean Joseph Marie">
<b>Carriès</b> [ka↱r<sub>i</sub>æ.s], <sp>Jean Joseph Marie</sp>,
fr. Billedhugger og Keramiker, f. 1855 i Lyon,
d. 1894 i Paris. Hans Forældre var Arbejdsfolk,
han selv blev Autodidakt i Kunsten. 1878 vakte
han Opmærksomhed paa en Udstilling i Paris
med <i>Les épaves</i>, og med sine store
Bronzebuster af Kunstnere o. a. slog han 1888
igennem; Bronzebusten af Karl I kom til
Luxembourg-Mus., af Fr. Hals til Göteborg-Mus. Det
er dog især hans selvstændige og
ejendommelige keramiske Arbejder, der gjorde ham
berømt. I Luxembourg-Mus. findes en lille
Samling Keramik, ligesaa i Hamburgs
Kunstindustrimus. m. v.; i Petit Palais i Paris er der
indrettet en særlig <i>Salle Carriès</i> for hans sart
maleriske Stengods (<i>Grès</i>).
<i>A. Hk.</i>
</chapter>

<chapter name="Carril">
<b>Carril,</b> By i det nordvestlige Spanien, Prov.
Pontevedra, ligger 15 km N. f. Cambados paa
den østlige Side af Ria de Arosa samt ved
Banen fra Santiago til C. (1900) 2303 Indb. Ved C.
findes en udmærket Havn, hvorfra drives en
betydelig Trafik paa Frankrig, England og
Sydamerika. C. har tillige Skibsbyggerier.
<i>H. P. S.</i>
</chapter>

<chapter name="Carrington, Charles Robert Wynn, Lord">
<b>Carrington</b> [↱kär<sub>i</sub>ŋt<sub>ə</sub>n], <sp>Charles Robert
Wynn</sp>, Lord, eng. Politiker, f. 1843. var
1865—68 Medlem af Underhuset, men arvede 1868 sin
Faders Sæde i Overhuset. Han var 1885—90
Guvernør i New South Wales og Aug. 1892—Juni
1895 Lord Chamberlain under det liberale
Ministerium; forfremmedes 1895 til Jarl og blev
Decbr 1905 Landbrugsminister indtil Oktbr 1911,
da han blev Lord Seglbevarer. Allerede Jan.
1912 maatte han dog af Helbredshensyn opgive
denne Ærespost og ophøjedes da til Markis af
Lincolnshire.
<i>E. E.</i>
</chapter>

<chapter name="Carrington, Richard Christopher">
<b>Carrington</b> [↱kär<sub>i</sub>ŋt<sub>ə</sub>n], <sp>Richard
Christopher</sp>, eng. Ølbrygger og Astronom, f. 26.
Maj 1826 i Chelsea, d. 27. Novbr 1875 i Churt.
Han grundede i Redhill et privat
Observatorium. Resultaterne af sine Observationer af
Fiksstjerner har han samlet i sin <i>Catalogue of 3735
circumpolar stars observed at Redhill in the
years 1854, 55 and 56</i> (1857), der belønnedes af
<i>Royal astronomical Society</i> 1859 med dets
Guldmedaille. Et endnu større Navn har C. vundet
sig ved sine Observationer af Solpletterne
1853—61 (<i>Observations of the spots on the sun</i>, 1863),
og de Resultater, han har indvundet til
Erkendelse af Solens Rotation, Beliggenheden af
Solens Ækvator og Pletternes Bevægelser (se
Solen).
<i>J. Fr. S.</i>
</chapter>

<chapter name="Carrion de los Condes">
<b>Carrion de los Condes</b>
[ka↱r.<sub>i</sub>ån-ð<sub>æ</sub>-l<sub>å</sub>s-↱kånd<sub>æ</sub>s], By i det nordlige Spanien, Prov.
Palencia, ligger 40 km N. f. Palencia ved
Carrion, en Biflod til Pisuerga. (1900) 3318 Indb.
C. er bekendt for sin Vin.
<i>H. P. S.</i>
</chapter>

<chapter name="Carrion's Sygdom">
<b>Carrion's Sygdom</b> [ka↱r<sub>i</sub>åns-] (syn. <i>verruga
peruviana</i>), en kronisk Infektionssygdom, der
hovedsagelig optræder i visse Højdedale
mellem de peruanske Andesbjerge. Sygdommen er
karakteriseret ved en længe varende Feber, der
medfører Anæmi. Før ell. senere i Sygdommen
