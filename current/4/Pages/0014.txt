hvilken Benævnelse ogsaa er overført til Artilleriet,
Ingeniørerne og Trainet. B. regnes ikke med til
Underofficererne, men indtager en Stilling
mellem disse og de Menige. I Preussen anvendes
Benævnelsen B. paa den Officer, der staar i
Spidsen for Gendarmeriet i en Prov. Endelig
benævnes Kommandøren for en Brigade
undertiden B. Denne Benævnelse, der i Alm. ikke er
officiel, stammer fra Frankrig og anvendes ikke
alene paa den laveste Generalcharge, men
navnlig paa den Officer, hvem Føringen af Brigaden
er overdraget.
<i>B. P. B.</i>
</chapter>

<chapter name="Brigands">
<b>Brigands</b> [bri↱gã] (fr.; ital. <sp>brigánti</sp> ɔ:
urolige, af <sp>briga</sp>, Uro), Urostiftere,
Landevejsrøvere, »Briganter«. Benævnelsen brugtes
først om de berygtede Lejetropper, Staden
Paris holdt under Kong Johan's Fangenskab (1358),
og betegner i det hele Friskarer, der dukker
op under Borgerkrige og anarkiske Tilstande og
forbinder Krigens Syssel med det rene Røveri.
B. spillede saaledes en fremtrædende Rolle i
Vendée i Slutn. af 18. Aarh., senere i Spanien
og Syditalien. (<sp>Litt.</sp>: <sp>Dubarry</sp>, <i>Le
brigandage en Italie</i> [Paris 1875]).
</chapter>

<chapter name="Briganter">
<b>Briganter</b> (<sp>Brigántes</sp>), det største og
mægtigste Folk i det rom. Britannien, beboede
de nuv. Landskaber Yorkshire, Westmoreland,
Durham, Lancashire og Cumberland. B., hvis
Hovedstad var Eboracum (nu York), kom ved
Agricola's Sejre under det rom. Herredømme
paa Kejser Domitian's Tid.
<i>H. H. R.</i>
</chapter>

<chapter name="Brigantine">
<b>Brigantine,</b> et Skib i Middelhavet med 2
Master og Gaffelsejl samt Stagsejl. Desuden
findes paa hver Mast lette Ræer med Topsejl og
Bramsejl. I de nordlige Lande og England bet.
B. et Skib med to Master og rigget som
Skonnertbrig.
<i>C. F. S.</i>

<img>Brigantine.</img>
</chapter>

<chapter name="Brigg">
<b>Brigg</b> [brig], <sp>Glamford B.</sp>, By i
England, Lincolnshire, ligger 28 km V. f. Grimsby
ved Humbers Biflod Ancholme. (1911) 3343 Indb.
B. har et Gymnasium.
<i>G. Ht.</i>
</chapter>

<chapter name="Briggs, Henry">
<b>Briggs</b> [brigz], <sp>Henry</sp>, eng. Matematiker
(1561—1630), virkede som Lærer, først i
Cambridge, senere i London, indtil han 1619 blev
kaldet til et nyoprettet Professorat i Geometri
i Oxford. Neper's Opfindelse af Logaritmerne
vakte hans Interesse i høj Grad, og han var
den første, der beregnede Tabeller over de nu
brugelige Logaritmer (de »B.'ske«), med 10 som
Grundtal. Hans Tavler: <i>Logarithmorum Chilias
prima</i> (1617) og <i>Arithmetica logarithmica</i> (1624)
indeholder Logaritmer med henh. 8 og 14
Decimaler. B. efterlod desuden ved sin Død en
næsten fuldført logaritmisk-trigonometrisk Tavle.
<i>Chr. C.</i>
</chapter>

<chapter name="Brigham City">
<b>Brigham City</b> [↱brig<sub>ə</sub>m-↱sit<sub>i</sub>], <sp>Brigham</sp>,
By i U. S. A., Stat Utah, ligger 96 km N. f.
Salt Lake City ved Bear Rivers Udløb i den
nordøstlige Vig af Store Saltsø samt ved
Central-Pacific-Banen. (1910) 3685 Indb. B. C.
ligger i en Oase med kunstig Vanding og har stor
Frugtavl.
<i>H. P. S.</i>
</chapter>

<chapter name="Brigham Young (se Young)">
<b>Brigham Young</b> [↱brig<sub>ə</sub>m-↱jăŋ], se <sp>Young</sp>.
</chapter>

<chapter name="Brighouse">
<b>Brighouse</b> [↱brigha^us], Fabrikby i det
nordlige England, Yorkshire (West-Riding), 9 km
N f. Huddersfield, med Industri i Bomuld,
Silke, Uld og Maskiner og (1911) 20843 Indb.
<i>G. Ht.</i>
</chapter>

<chapter name="Bright, Sir Charles Tilston">
<b>Bright</b> [bra^it], <sp>Sir Charles Tilston</sp>,
eng. Ingeniør (1832—88), har særlig gjort sig
berømt paa Telegrafteknikkens Omraade. Han
tog Del i Nedlæggelsen af Kablet mellem
England og Irland, udkastede sammen med Cyrus
West Tield 1856 Planen til en telegrafisk
Forbindelse mellem Europa og Amerika, ledede
som Chefingeniør Ekspeditionerne 1857 og 1858
(for hvilken sidste han adledes), lagde senere som
<i>British Telegraph Company</i>'s Ingeniør Kablet
til Indien gennem den persiske Bugt (1864), 1871
Kablet mellem de vestindiske Øer og Panama,
m. m. Har forfattet <i>Report of the committee on
standards of electrical resistance</i> (1863).
<i>M. G.</i>
</chapter>

<chapter name="Bright, John">
<b>Bright</b> [bra^it], <sp>John</sp>, eng. Statsmand, f.
16. Novbr 1811, d. 27. Marts 1889. Søn af
en Fabrikant og Kvæker nær ved Rochdale,
indtraadte 1826
i Faderens
Forretning og
drev senere
med sine
Brødre en
Bomuldsfabrik i
Rochdale.
Allerede 1831—32
tog han Del i
Agitationen
for
Valgreformen, men
vandt især Ry
som ypperlig
Taler og skarp
Logiker under
Kampen imod
Kornlovene
1838 o. flg. og
var et af de virksomste Medlemmer af
Anti-Corn-law League'n. Han valgtes 1843 i Durham til
Underhuset og medvirkede væsentlig til
Frihandelens Sejr. Derefter repræsenterede han
1847—57 Staden Manchester og var næst efter R.
Cobden den vigtigste Talsmand for
Manchester-Skolens Lære: fuld Gennemførelse af
Frihandelen, streng Sparsommelighed, især i Udgifter
til Hær og Flaade, Ikke-Indblanding i
udenrigske Forhold og afgjort Fredspolitik. Han gik her
saa vidt, at han 1854 dadlede Krigen mod
Rusland, medens han samtidig, tillige med andre

<img>J. Bright.</img>
