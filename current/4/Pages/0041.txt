fik 1876 oprettet en antropologisk Læreanstalt;
grundlagde 1872 <i>Revue d'Anthropologie</i> og s. A.
<i>Association française pour l'avancement des
sciences</i>. Den overvejende Del af B.'s talrige
antropologiske Afh. angaar Kraniologien, som
han udviklede til stor Fuldkommenhed og
ofrede en betydelig Del af sin ualmindelige
Arbejdsevne. B. nød en udelt Anseelse som en
af sin Tids og sit Lands mest fremragende
Repræsentanter for de biol. Videnskaber i videste
Forstand; et Udtryk for den var hans
Udnævnelse til livsvarigt Medlem af det fr. Senat.
<i>S. H.</i>
</chapter>

<chapter name="Broca'ske Vinding (se Hjene)">
<b>Broca'ske Vinding</b> [brå↱kask<sub>ə</sub>-], se <sp>Hjerne</sp>.
</chapter>

<chapter name="Brocchi, Giovanni Battista">
<b>Brocchi</b> [↱bråk<sub>i</sub>], <sp>Giovanni Battista</sp>,
ital. Digter, Naturforsker og Rejsende
(1772—1826), studerede Jura i Pisa, derefter
Naturvidenskaberne i Rom og Venezia og blev 1801
Prof. i Brescia, hvor han tillige bestyrede den
bot. Have. Særlig følte han sig dog tiltrukket
af Mineralogien og Palæontologien, og efter 1809
at være blevet Leder af Bjergværksdriften
offentliggjorde han dels <i>Memoria mineralogica
sulla valle di Fassa</i> (1811), en Undersøgelse
over Mineralerne i Fassa-Dalen i Dolomiterne,
dels sit Hovedværk <i>Trattato di conchiliologia
fossile subapennina</i> (1814). 1820 udkom hans
bekendte Afh. <i>Dello stato fisico del suolo di Roma</i>,
og 1822 blev han ansat som Bjergværksdirektør
i Ægypten. I denne Egenskab berejste han de
dengang kun lidet kendte Egne i Øvreægypten,
Abessinien og Kordofan og døde paa en af sine
Ekspeditioner i Khartum.
<i>(J. C.). R. H. S.</i>
</chapter>

<chapter name="broccoli (se Kaal)">
<b>broccoli</b> [↱bråk.oli], se <sp>Kaal</sp>.
</chapter>

<chapter name="Broch, Jens Peter">
<b>Broch</b> [bråk], <sp>Jens Peter</sp>, norsk
Orientalist, f. i Kristianssand 6. Novbr 1819, d. 15.
Marts 1886. B. studerede først Teologi og
derefter østerlandske Sprog, navnlig Arabisk, idet
han blev Elev af Fleischer i Leipzig. Hans
Hovedarbejde er den meget omhyggelige Udg. af
Zamachschari's grammatiske Værk <i>Al-Mufassal</i>
(Kria 1859, 2. Udg. 1879).
<i>J. Ø.</i>
</chapter>

<chapter name="Broch, Lars Marius Bing">
<b>Broch</b> [bråk], <sp>Lars Marius Bing</sp>, norsk
Militær og Topograf (1826—82), blev 1845
Løjtnant og begyndte allerede 1847 at deltage i
Opmaalingens topografiske Arbejder. B.
tjenstgjorde den største Del af sit Liv ved
Opmaalingen, for hvilken han 1866 blev Kontorchef og
samtidig Oberstløjtnant. 1878 blev B. udnævnt
til Oberst og Chef for 1. Brigade og
Kommandant paa Fredriksten, hvor han døde. Han var
fl. Gange i Udlandet i offentligt Ærinde og var
Medlem af fl. videnskabelige Selskaber. B. har
ved sin Energi og store Arbejdskraft en
væsentlig Del i den 1872 gennemførte ny
Organisation af Norges geogr. Opmaaling og i det
store Opsving, denne Institution som Følge
heraf har taget i de senere Aar.
<i>(J. F. W. H.). M. H.</i>
</chapter>

<chapter name="Broch, Olaf">
<b>Broch</b> [bråk], <sp>Olaf</sp>, norsk Slavist, f. 4. Aug.
1867 i Horten, blev Student 1885, <i>cand. mag.</i>
1893 (germansk Filologi og Historie, Elev af S.
Bugge, G. Storm, E. Sars). B. havde allerede
som Student to Gange opholdt sig i længere Tid
i Rusland og ligeledes besøgt Polen og var
allerede gennem Prof. Lundell i Upsala blevet ført
ind paa fonetiske Studier. Efter sin Eksamen
foretog B. 1893—95 en længere Rejse til Bøhmen,
Leipzig, Wien, Ungarn, Litauen og Rusland.
Under denne Rejse offentliggjorde han sine
første dialektologiske Arbejder (»Zum
Kleinrussischen in Ungarn« i »Archiv für slavische
Philologie«, Bd. XVII m. m.), der med et Slag vandt
ham en Førsterangsstilling som Fonetiker paa
de slaviske Sprogs Omraade. Efter sin
Hjemkomst blev han 1896 Docent, 1900 Prof. i
slaviske Sprog ved Kria's Univ. Senere Skrifter:
»Studien von der slovakisch-kleinrussischen
Sprachgrenze im östlichen Ungarn«, i det
norske Videnskabsselskabs Skrifter 1897 og 1899;
en russ. Udgave af hans første Arbejder,
foranstaltet af Akademiet i Petrograd; »Die Dialekte
des südlichen Serbiens« (Wien 1903) (Resultatet
af en paa Foranledning af Akademiet i Wien
foretaget Rejse); Beskrivelse af en
nordstorrussisk Dialekt i den af det russ. Akademis
Afdeling for russ. Sprog og Litt. udgivne <i>Sbornik</i>
(»Samlinger«) (Bd. LXXXIII, 1907) (en Del af
Resultaterne af en af Petrograd-Akademiet
foranlediget Rejse); »Betoningsstudie fra en
nordrussisk Dialekt« i »Afhandlinger viede Sophus
Bagge's Minde« (Kria 1908); »Slavische
Phonetik« (Heidelberg 1911, ogsaa i russ. Udg.) o.
s. v. B. er Indehaver af Petrograd-Akademiets
Puškin-Medaille.
<i>Holg. P.</i>
</chapter>

<chapter name="Broch, Ole Jacob">
<b>Broch</b> [bråk], <sp>Ole Jacob</sp>, norsk
Matematiker, Fysiker, Socialøkonom og Politiker, f.
i Fredrikstad 14. Jan. 1818, d. i Sèvres 5. Febr
1889. B. var
Søn af den fra
Felttogene
1808 og 1814
kendte Officer,
senere
Oberstløjtnant og
Krigskommissær,
Stortingsmand 1830 og
1848, <sp>Johan
Jørgen B.</sp>,
fra hvem han
tog
usædvanlige Evner i
Arv. Allerede
som
Skoledreng studerede han
højere Matematik,
og da han
1835 var blevet Student, lagde han sig efter
denne Videnskab som Hovedfag ved Siden af
Mekanik og Fysik. Efter at han et Par Aar med
Statsstipendier havde fortsat disse Studier i
Paris, Berlin og Königsberg, hvor han overalt
traadte i Forbindelse med Samtidens første
Matematikere og Naturvidenskabsmænd, fik han
1842 et Docentur ved Kria Univ. Han fratraadte
imidlertid snart dette for 1843—47 at være
Medbestyrer i »Nissen's Latin- og Realskole«,
en gennem en lang Aarrække højt anset
Drengeskole, som B. grundlagde i Forening med den
udmærkede Pædagog Hartvig Nissen. 1847
disputerede B. for Doktorgraden som den første,
der i Norge ved denne akademiske Akt
anvendte Modersmaalet — med en betydningsfuld
Afh. om »Lovene for Lysets Forplantelse i
isofane og eenaksig krystalliserede Legemer«
(1847), hvorefter der 1848 oprettedes en

<img>O. J. Broch.</img>
