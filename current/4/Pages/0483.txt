Overtrædelse af Politivedtægt), naar disse maa
tilskrives Mangel paa Tilsyn fra Forældre ell.
andre, der har Myndighed over Barnet. Paa
den anden Side bestemmer Straffelovstillægget,
at de ældre Regler indtil videre gælder ved de
milit. Retter.

Varetægtsfængsel kan efter
Straffelovstillægget af 1911 aldrig anvendes paa Børn under
14 Aar; i St derfor kan de, hvor der er særlig
Trang dertil, sættes under Tilsyn af paalidelige
Personer. Saadant Tilsyn kan ogsaa anvendes i
St f. Varetægtsfængsel paa Personer mellem 14
og 18 Aar.

Hvad angaar Arten af de Straffe, Børn kan
idømmes, saa maa Personer under 18 Aar ikke
dømmes til Fængsel paa Vand og Brød.
Tidligere fandtes der paa den anden Side en særlig
Straf for dem, nemlig Legemsstraf (s. d.), der
kunde anvendes i vidt Omfang baade efter
Straffeloven og Politivedtægten; men disse
Regler blev stærkt begrænsede 1905 og er
fuldstændig ophævede ved Loven af 1911. Særlige
Domstole for Børn har vi ikke (se
<sp>Børnedomstole</sp>). Om Paatalen af Forbrydelser gælder
efter Straffelovstillæggene nu ogsaa samme
Regler for alle Personer mellem 14 og 18 Aar.
Derved bortfalder de ældre Regler om, at
Forbrydelser, begaaede af Børn under 15 Aar, i Reglen
skal behandles som offentlige Politisager, og
de hermed sammenhængende Bestemmelser om
Dommerens vidtgaaende Ret til at slutte
saadanne Sager uden Straf.

Endnu erindres, at Straffedomme, der
overgaar Personer under 18 Aar, kun i mere
graverende Tilfælde medfører Indskrænkning i de
Rettigheder, der betinges af et uplettet Rygte,
hvorfor Æresoprejsning (s. d.) som oftest vil
være unødvendig.

I <sp>Norge</sp> kan ingen straffes for Handling,
foretaget før det fyldte 14. Aar. For strafbare
Handlinger forøvede før det fyldte 18. Aar, kan
Straffen nedsættes og Frihedsstraf paa Livstid
aldrig anvendes (Strfl. 22. Maj 1902 §§ 46 og
55). Paatale kan i Alm. kun undlades for
Forbrydelser begaaede af Personer mellem 14 og 16
Aar. Hvis det sker, kan Paatalemyndigheden
(ligesom ved Børn under 14 Aar) enten lade
Barnet bortsætte igennem Værgeraadet ell. lade
dets Foresatte i Hjemmet ell. Skolen tildele det
en passende Revselse. For Blodskam straffes
Personer under 16 Aar aldrig; i visse Tilfælde
er Grænsen endog 18 ell. 21 Aar. Personer
under 18 Aar maa ikke dømmes til Fængsel paa
Vand og Brød og kun betingelsesvis (Personer
under 16 Aar aldrig) til Arbejde i
Tvangsarbejdshus.

D. <sp>Forsorg for Børn</sp>.
Lovgivningsmagten drager for det første Omsorg for den
opvoksende Slægt ved at sætte Grænser for
Forældremagten og paalægge Forældre en Rk.
Pligter m. H. t. Børnene (se ovf. A. 1.). En alm.
Kontrol med Børns Opdragelse udøves af
Værgeraadene (se <sp>Tvangsopdragelse</sp>), og
der føres særligt Tilsyn med Plejebørn (s. d.).
Fremdeles maa nævnes, at en Rk.
Lovbestemmelser sigter til Understøttelse af fattige
Forældre ell. Børn. Grl. (1915) § 83 bestemmer, at
»de Børn, hvis Forældre ikke har Evne til at
sørge for deres Oplærelse, har Ret til fri
Undervisning i Folkeskolen«. Flere nyere Love giver
ligefrem Krav paa en vis Pengehjælp til
Børnenes Underhold — oftest under den Form, at
det Offentlige »forskudsvis« udbetaler de
Underholdsbidrag, der paahviler Faderen (se ovf.
I og <sp>Barselfærd</sp>), men undertiden som en
ren Understøttelse fra det Offentlige (se
<sp>Enkeloven</sp>). — Ingen af disse Regler kommer de
Børn til gode, der er hos deres Fædre; og selv
bortset herfra er der mange Tilfælde, hvor
ingen af Lovene er anvendelige. En Rk. andre
Love giver vel ikke Krav paa Hjælp fra det
Offentlige, men foreskriver, at den Hjælp, der
maatte blive ydet, ikke skal have Fattighjælps
Virkning for Forældrene. Dette gælder, bl. a.
(se i øvrigt <sp>Fattigvæsen</sp>) om den mange
St. indførte <sp>Skolebespisning</sp> (s. d.), om
Udgifter til Pleje af Børn p. Gr. a. smitsom
Sygdom i Forældrenes Hjem (L. 138, 10. Maj
1915 § 15), om den Understøttelse, der ydes en
kvindelig Fabriksarbejder i 4 Uger efter
Nedkomsten (se nærmere L. 143, 29. Apr. 1913 § 29).
Endelig gælder den alm. Regel, at den
Understøttelse, som Fattigvæsenet yder en Person
under 18 Aar (i Norge under 15), ikke regnes som
Fattighjælp for ham, og altsaa ikke medfører
de til Fattighjælp knyttede Virkninger for
ham.

Endelig kan det nævnes, at B. beskyttes ved,
at der er givet en Del særlige Regler om
<sp>Forbrydelser mod Børn</sp>. Navnlig er der
fastsat streng Straf for at bedrive Utugt med et
Pigebarn under 12 Aar (Straffel. § 173) og for
at forføre et Pigebarn mellem 12 og 16 Aar til
Utugt (§ 174), ligesom andet uterligt Forhold i
disse Tilfælde straffes efter § 176. Mærkes kan
ogsaa L. Nr. 81, 30. Marts 1906 § 2, 2. Stk., § 3,
2. Stk. og § 9, og Straffelovstillægget af 1911 § 4,
2. Stk., foruden de ovf. under A. 1. anførte
Lovbud. Forbrydelser mod B. bliver ikke straffri,
fordi Barnet selv har samtykket i den
paagældende Handling,

I <sp>Norge</sp> giver L. om Forsorg for B. af 10.
Apr. 1915 (der dog ikke træder i Kraft, før
Kongen bestemmer det) Regler om Hjælp fra det
Offentlige uden Fattighjælps Virkning til Mødre
og spæde Børn. Enhver no. Moder, der ikke kan
sørge for sit Udkomme, kan fordre en vis Hjælp
i de sidste 6 Uger før Nedkomsten; dog kan
gift Kvinde kun fordre Hjælpen, naar Manden
er død ell. har forladt hende ell. i øvrigt ved
utilbørligt Forhold har forvoldt, at de ikke
lever sammen. Fremdeles kan den Moder, der
uden Hjælp maatte overlade sit Barn til andre,
fordre Hjælp i 3 Maaneder efter Fødslen, ja
om fornødent længere. Om andre
Forsorgsforanstaltninger se Henvisningerne ovf. Den no.
Straffelov beskytter B. og unge Mennesker
stærkere end den da.; den sætter saaledes streng
Straf for enhver utugtig Omgang med Barn
under 16 Aar, ell. Fremme heraf (§§ 196 og 201,
se om B. under 13 Aar § 195). (<sp>Litt.</sp>: <sp>Viggo
Bentzon</sp>: »Den danske Familieret« [1910],
S. 254—383; <sp>Svend Bentzon</sp>, »Uægte B.«
[1906]; <sp>K. K. Steincke</sp>: »Offentlig Hjælp«
[1910]).
<i>Henry Ussing.</i>
</chapter>

<chapter name="Børn, Israels">
<b>Børn,</b> <sp>Israels</sp>, ɔ: Israelitterne, se <sp>ben</sp>.
</chapter>
