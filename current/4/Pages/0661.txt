Haag, hvis Kendelse gik ud paa, at der paa
begge Sider var begaaet Fejl, sluttede den 29.
Maj 1909 med en gensidig Undskyldning. <i>P. J. J.</i></chapter>

<chapter name="Casa di Miranda">
<b>Casa di Miranda,</b> se <sp>Nilsson, Chr.</sp></chapter>

<chapter name="Casalanza">
<b>Casalanza</b> [-'lantsa], Landsby i Syditalien,
Prov. Neapel, bekendt fra den her 22. Maj 1815
afsluttede Konvention, ifølge hvilken Neapel
efter Murat's Nederlag blev overgivet til
Østerrigerne. Den østerrigske General Bianchi fik
Titlen Hertug af C. <i>H. P. S.</i></chapter>

<chapter name="Casale Monferrato">
<b>Casale Monferrato,</b> By i Norditalien, Prov.
Alessandria, ligger 20 km S. f. Vercelli ved
Po-Flodens højre Bred. (1911) 34068 Indb. C. M.
ligger ved den nordøstlige Ende af Bjerglandet
Mcnferrat som Turin ved den vestlige, har
strategisk Bet. som det første Overgangssted
over Po neden for Turin og har derfor altid
været og er endnu stærkt befæstet. C. M. har en
stor Domkirke og et gammelt Raadhus, er
Bispesæde og driver betydelig Silkeindustri.
<i>H. P. S.</i></chapter>

<chapter name="Casalepusterlengo">
<b>Casalepusterlengo</b> [-'læŋgo], Flække i
Norditalien, Prov. Milano, ligger 30 km SSØ. f. Pavia.
(1911) 6094 Indb. C. er Jernvejsknudepunkt, har
et gammelt Citadel og driver Handel med
Landbrugsprodukter og Ost. <i>H. P. S.</i></chapter>

<chapter name="Casaligrønt">
<b>Casaligrønt,</b> se <sp>Kromilte</sp>.</chapter>

<chapter name="Casalis, Eugéne">
<b>Casalis</b> [kasa'li(s)], <sp>Eugéne</sp>, fr. Missionær,
(1812-91), virkede fra 1833 i Sydafrika blandt
Basutoerne som Udsending fra det parisiske
<i>Société des missions évangéliques</i>. 1856 kaldtes
han hjem for at lede Missionsskolen, og i denne
Stilling blev han indtil 1882. 1849 oversatte han
Salmerne paa Basuto-Sproget og 1857 det nye
Testamente. Han har yderligere bl. a. skrevet:
<i>Les Bassoutos ou 23 années de séjour et
d'observations au sud de l'Afrique</i> (1860) og <i>Mes
souvenirs</i> (1883). 1857-80 redigerede han <i>Journal
des missions évangéliques</i>. <i>A. Th. J.</i></chapter>

<chapter name="Casalmaggiore">
<b>Casalmaggiore</b> [-ma'd'3ore], By i Norditalien,
Prov. Cremona, ligger 40 km SØ. f. Cremona
paa højre Bred af Po, hvorover der fører en
Bro. (1911) 17188 Indb. C. beskyttes ved store
Dæmninger mod Oversvømmelser. Byen har et
smukt Torv med Raadhus, et Bibliotek og et
Teater. Den tilvirker Majolika, Glas og Læder.
Det tidligere <sp>Fyrstendømme C.</sp> var i
Marcheserne af Salvaterra's Besiddelse.
Francesco Sforza besejrede her 1448 den venetiaiiske
Flaade. <i>H. P. S.</i></chapter>

<chapter name="Casalnuovo">
<b>Casalnuovo</b> [-'n<sub>u</sub>åvo], se <sp>Cittanova</sp>.</chapter>

<chapter name="Casamance">
<b>Casamance</b> [portug. k<sub>ə</sub>z<sub>ə</sub>'mas<sub>ə</sub>, fr. kaza'ma.s]
(<sp>Cazamanca</sp>), Kystflod i Vestafrika,
Senegambien, har sine Kilder i Bjerglandet Futa
Djallon og falder S. f. Gambia i Atlanterhavet
med en vid Munding, som er stærkt tilsandet,
ved Højvande dog passabel for Skibe med indtil
4 m's Dybtgaaende. Indløbet forsvares af Fortet
Carabane; højere oppe af Floden ligger Fortet
Sedhiou. <i>C. A.</i></chapter>

<chapter name="Casanare">
<b>Casanare,</b> Flod i Colombia, udspringer paa
Østcordilleren og falder ud i Rio Meta.</chapter>

<chapter name="Casanova, Francesco">
<b>Casanova</b> [-'nåva], <sp>Francesco</sp>, Maler og
Raderer, f. i London 1727, d. i Brühl ved Wien
1802. C. uddannedes i Italien, var 1751 i Paris,
1752-56 i Dresden, fra 1757 igen i Paris; her
malede han meget, blev stærkt skattet
(Akademimedlem, <i>peintre du Roi</i>) og sluttede sig i sin
Kunst til Parrocel og Bourguignon; i Dresden

<img>G. G. G. Casanova.</img>
havde særlig Ph. Wouverman's Værker
tiltrukket ham. I disses Smag malede han sine
berømte Batailler og Rytterfægtninger; for
Katarina II malede han »Stormen paa Oczakov« o. a.
Krigsbilleder. C. udførte ogsaa Landskaber og
raderede. Fra 1783 levede han i Wien. Han var
Søn af en ital. Skuespiller og Broder til den
berømte G. C., hvis Memoirer ogsaa beretter om
vor Malers lystige Liv og Meriter. En Søn af C.
var Maler, men naaede ikke vidt. <i>A. Hk.</i></chapter>

<chapter name="Casanova, Gian Giacomo Geronimo">
<b>Casanova</b> [-'nåva], <sp>Gian Giacomo
Geronimo</sp>, kaldet Chevalier de Seingalt,
Eventyrer og Mémoireforfatter, Broder til ovenn., f.
i Venedig 2. Apr. 1725, d. 4. Juni 1798. Efter et
mislykket
Forsøg paa
gejstlig Virksomhed
blev han
Fændrik i den
venetianske Hærstyrke paa
Korfu, deserterede,
slap   fri   for
Straf,     vendte
tilbage  til
Venedig, blev
Violinspiller    i
et Teater og
kort  efter,  da
han   ved   et
Tilfælde
havde frelst
Senanatoren    Zuan
Bragadino's
Liv,     optaget
som Søn i dennes Palads, hvor han blev holdt
for en stor Adept, Kabbalist og Sandsiger. 1750
gik han til Paris, hvor han snart ved sit
skønne og imponerende Ydre, sin aandrige Tale, sin
Kundskabsfylde og først og fremmest ved sin
Kabbala fik Adgang til højtstaaende Kredse;
endog Hertuginden af Chartres, Philippe
Egalité's Moder, lod sig besnære af hans Kunster.
Efter en Rejse til tyske Byer vendte han tilbage
til Venedig, hvor hans udsvævende Levemaade,
hans Omgang med Frankrigs Gesandt Bernis og
hans Spot over Religionen bragte ham i
Blykamrene 26. Juli 1755. Det var
Statsinkvisitorernes Agt at holde ham her i 5 Aar; men C.,
som troede sig begravet for evig i de
skrækkelige Fangehuller, besluttede at undvige, hvad
det end skulde koste. Natten til 1. Novbr 1756
iværksatte han da sin navnkundige snilde og
dristige Flugt og naaede under tusinde Farer
ud over Republikkens Grænser. Han drog nu
atter til Paris, hvor han traadte i Forbindelse
med Choiseul, og efter hans Plan blev der
etableret et Lotteri, af hvilket han selv var en af
Lederne, og ved hvilket han tjente uhyre
Summer, som han straks satte over Styr paa
Kvinder, ved Spil og umaadelig Luksus. Da hans
Rolle i Paris var udspillet, besøgte han
efterhaanden alle Europas Lande med Undtagelse af
Portugal og de tre nordiske Riger, optraadte
snart som Spiller - dog aldrig som »Græker«
ɔ: Falskspiller -, snart som Kabbalist, som
Guldmager, diplomatisk Agent o. s. v., men altid
som <i>grand seigneur</i>, velset overalt; han traadte
