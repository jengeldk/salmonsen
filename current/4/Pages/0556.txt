oftere i eng. Overs.]). C. æredes ved et
Mindesmærke i Westminsterabbediet, og efter ham er
opkaldt det engelske Udgiver selskab <i>C.
society</i>, grundlagt 1838. I Chiselhurst ses endnu
det af ham beboede Hus, <i>C. House</i>, hvor
Napoleon III boede siden 1871 og døde.
<i>Kr. E.</i>
</chapter>

<chapter name="Camelina">
<b>Camelina</b> Crantz. (<sp>Dodder</sp>, norsk
<sp>Linsøster</sp>), Slægt af Korsblomstrede, en- ell.
toaarige Urter med pildannede og omfattende
Stængelblade og gule Blomster. Skulperne er
korte, pære- ell. kugleformede og bredvæggede;
Klapperne har kun een Nerve, og Rummene er
mangefrøede. Kimroden ligger langs Ryggen af
det ene Blad. 8 Arter fra Middelhavslandene og
Mellemeuropa. <i>C. linicola</i> Schimper et Spenner
(<i>C. sativa</i> [L.] Crtz., <sp>Sæd-D.</sp>, <sp>Sæd-L.</sp>) er
enaarig og næsten glat, Bladene er
lancetdannede, helrandede ell. svagt tandede (hos Var.
<i>dendata</i> [Pers.] fjerlappede). Skulperne er
omvendt hjerteformede ell. omvendt ægformede,
har en smal Bræmme langs Bugsømmene og
er netaarede; hos Var. <i>foetida</i> (Fr.) er de slapt
nedhængende. Skulperne indeholder 8 aflange,
gule Frø. Sæd-D. bliver indtil 0,60 m høj,
blomstrer i Juni-Juli og vokser ret alm. paa Marker
i Danmark, særlig mellem Hør, men er ikke
opr.; i Norge er den temmelig sjælden. Dyrkes
som Olieplante formedelst de olierige Frø. <i>C.
microcarpa</i> Andrzj. (<i>C. silvestris</i> Wallr.,
<sp>Smaaskulpet D.</sp>) er toaarig og temmelig haaret;
Skulperne er meget mindre end hos foregaaende
og haarede. Paa lgn. Voksesteder, men mindre
alm.; sjælden i Norge.
<i>A. M.</i>

<i>C. sativa</i>, <sp>Sæd-Dodder</sp>, dyrkes som
Olieplante, idet de smaa, gulbrune Frø, der har en
Vægt af c. 1 gr pr 1000, indeholder c. 30 % Olie.
Denne, der har en Vægtfylde af 0,925—0,930 og
stivner ved ÷ 18°, anvendes fortrinsvis i
Sæbefabrikationen og som Belysningsolie, men staar
i Værdi tilbage for Rapsolie; den kaldes
undertiden »tysk Sesamolie«. Den efter Oliens
Udpresning af Frøet tilbageblivende Rest
(»Dodder-Kager«) afgiver et godt Kreaturfoder og
har et Indhold af c. 35 % kvælstofholdige
Stoffer og 8 à 9 % Fedt. Dodder dyrkes i mindre
Udstrækning i de fleste europ. Lande,
fortrinsvis i Mellemeuropa. I Danmark og Norge har
den ingensinde haft nævneværdig Bet. som
Kulturplante, og f. T. dyrkes den slet ikke her. Den
tager til Takke med mindre frugtbar Jord end
Raps, er mindre afhængig af Vejrforholdene og
angribes kun i ringe Grad af Sygdomme og
skadelige Insekter. Men den giver til Gengæld
mindre Udbytte end Raps. Dens Dyrkning
finder derfor hovedsagelig Sted, hvor Forholdene
ikke tilfredsstiller Rapsens større Fordringer,
undertiden tillige til Eftersaaning i delvis
mislykkede Rapsmarker. Den saas c. midt i Apr.,
udvikler sig saa hurtigt, at den er tjenlig til
Høst først ell. midt i Juli, og der kan da
dyrkes en anden Afgrøde efter den, f. Eks.
Turnips. Udsædmængden er ved Bredsaaning —
der sædvanlig anvendes — c. 30 kg pr ha, ved
Radsaaning noget mindre. Afgrøden varierer fra
1000 indtil 2000 kg pr ha. Stænglerne
(»Halmen«) finder kun Anvendelse som Strømateriale.
<i>K. H-n.</i>
</chapter>

<chapter name="Camellia">
<b>Camellia</b> T., Slægt af Tefam., meget nær
<i>Thea</i>, Buske med læderagtige, vedvarende
Blade og enkeltvis ell. parvis siddende og oprette
Blomster med affaldende Bæger. Blomsterne er
5—6-tallige og har talrige Støvdragere, de
yderste er forneden sammenvoksede til et Rør.
Frugten er en træagtig Kapsel. Af de 8 Arter,
der alle stammer fra Østasien, især Kina og
Japan, er <i>C. japonica</i> (L.) (<i>Thea japonica</i> [L.]
Nois, <sp>Japansk Kamelia</sp>) meget bekendt
og udbredt som Prydplante; den naar i sit
Hjemland en Højde af over 10 m, men bliver i
Kultur langtfra saa høj; Blomsterne er store og
pragtfuldt farvede. 1739 førtes den til Europa.
<i>A. M.</i>

<i>Camellia japonica</i> er en Koldhusplante, hvoraf
der dyrkes en Mængde Varieteter med røde og
hvide, stribede og plettede Blomster; bl. disse
skal nævnes <i>Lady Campbell</i> med mørkrosa,
middelstore og halvfyldte Blomster, <i>Chandleri
elegans</i>, rosafarvede Blomster med hvide Pletter,
og <i>C. alba plena</i> med hvide, godt fyldte
Blomster. Formeringen skal her lades uomtalt, da
den ikke betaler sig i Norden, og man billigere
kan købe unge Planter fra Udlandet. For at
bringe C. i Blomst i Løbet af Vinteren
anbringer man i Marts de afblomstrede Planter
i et Hus, hvor der holdes 13—15°. For saa vidt
Omplantning er nødvendig, foretages denne
forinden i en Jordblanding af god Bladjord med
Tilsætning af lidt Sand, gl Kalkgrus og
Sphagnum, ligesom der sørges for godt Vandaftræk;
ved Plantningen maa Jorden trykkes godt fast.
Der sprøjtes og overvandes daglig for at holde
fugtig Luft, og naar de unge Skud begynder at

<img><i>Camellia jap. Chandleri elegans</i>.</img>
