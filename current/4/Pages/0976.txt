Frugterne har en svag Fnug. Planten, der har
en stærk Lugt, vokser hist og her i Danmark og
Norge. <i>C. roseum</i> Web. & Mohr. (<i>Pyrethrum
carneum</i> M. B.) og <i>C. Marschallii</i> Aschers. (<i>Pyr.
roseum</i> M. B.) fra det sydvestlige Asien, begge
med rosa ell. kødfarvede Randkroner, giver
<sp>Persisk Insektpulver</sp>; den første har
enkelt, den sidste dobbelt fjersnitdelte Blade.
Af <i>C. cinerariifolium</i> (Trev.) Bocc. faas
<sp>Dalmatisk Insektpulver</sp>. Nærmest
beslægtede med de sidstnævnte Arter og ligeledes
fleraarige er <i>C. indicum</i> L. og <i>C. sinense</i> Sabine,
der har større Randkroner end hin og
graagrønne Blade; begge stammer fra Kina og
Japan, hvor de har været dyrkede i lang Tid. I
Europa, særlig i England er der fremkaldt en
stor Mængde Former (se nærmere ndf.). Af
andre Arter dyrkes <i>C. coronarium</i> L., der er
nærmest beslægtet med <i>C. segetum</i> og stammer fra
Middelhavslandene; den har gule Blomster.
Endvidere <i>C. carinatum</i> Schousb. (af
Underslægten <i>Ismelia</i>) fra Berberiet med kødede
Blade. Begge de sidste Arter er enaarige.
<i>A. M.</i>

<i>C. indicum</i> L. og <i>C. sinensis</i> Sab. er de to
Arter, hvorfra alle de dyrkede <sp>Vinterasters</sp>
nedstammer. Der haves Varieteter med fyldte
og enkelte Blomster. Tungekronerne kan være
glatte ell. krøllede, brede ell. smalle ell.
rørformede, hængende ell. indadbøjede. I Farven
kan de være grønne, gule, hvide, røde, lilla ell.
brune. Foruden sildigblomstrende Varieteter har
man tidligblomstrende. Sidstnævnte udplantes
paa Friland og indplantes med Klump,
efterhaanden som Blomstringen begynder.

<sp>Vinterasters</sp> formeres ved Stiklinger
sidst i Januar. Efter Afblomstringen nedskæres
de gl. Planter, og Topskuddet paa de derefter
fremskudte Rodskud benyttes til Stiklinger. Det
er af Vigtighed, at man vælger de mest kraftige,
mørkegrønne og kortledede Skud til Stiklinger.
De anbringes i et Hus med 8—12° og nær
Glasset, Man lægger Glasklokker over, og Duggen
paa Klokkens indvendige Side maa jævnlig
tørres af. Naar Potterne er fyldt med Rødder,
omplantes de i 10 cm Potter i 2 Dele
halvforraadnet Græstørvjord, 1 Del halvforraadnet
Bladjord, og 1/2 Del Grus. Først i Maj foretages den
anden Ompotning i 15 cm Potter. Efter at være
afhærdede, og naar Vejret tilader det,
nedgraves de i en kold Bænk ell. Bakke med rigelig
Luft. Sidst i Maj udflyttes Planterne paa
Friland, hvor de passes omhyggelig med Vanding.
I varmt og tørt Vejr oversprøjtes de et Par
Gange daglig. Naar Potterne er fyldte med
Rødder, foretages den sidste Omplantning i 20 cm
Potter, og Potterne nedgraves paa Rabatter paa
Friland. For at Rødderne ikke skal vokse ned i
Jorden under Bundhullet, stikker man med en
tyk Stok et Hul ned i Jorden under Bundhullet,
Planterne passes med Opbinding, rigelig
Vanding og Overbrusning. Naar Planterne er komne
i kraftig Vækst vandes med flydende Gødning,
i den første Tid 1—2 Gange om Ugen, senere,
naar Knopperne er ansatte, vandes med
Gødningvand til Stadighed. Før Frosten indflyttes
de i et tørt, lyst Koldhus, hvor de anbringes nær
ved Glasset. Omhyggelig Vanding, rigelig
Ventilation og tør Luft er en Betingelse for
Blomsternes gode Udvikling.

<i>C. coronarium</i> fl. pl. dyrkes som enaarig
Sommerplante. Stænglen er stærkt grenet,
buskagtig, 0,60—1 m høj; Blomsterne er fyldte, gule.
Den blomstrer hele Sommeren indtil Efteraaret.
<i>C. c.</i> fl. pl. <i>album</i> er renhvid, fyldt, og <i>C. c.</i> fl.
pl. <i>nanum</i>, 30 cm høj, har talrige Varieteter med
guldgule og hvide Blomster. Disse lave
Varieteter er særlig egnede til Blomsterbede. <i>C.
carinatum</i> adskiller sig fra foregaaende ved sine
blaagrønne, noget kødede Blade; Skivekronerne
er brunviolette, Straalekronerne hvide, ved
Grunden gule. Blandt de temmelig talrige
Varieteter fortjener at nævnes <i>Burridgeanum</i>, hvide
Straalekroner med en purpurfarvet Krans og
inderst, nærmest Skiven, en gul Krans; <i>C. c.
purpureum</i>, purpurfarvede Blomster, <i>C. c. Dunetti
album plenum</i> og <i>C. c. D. aureum plenum</i> har
fyldte henh. hvide og gule Blomster. <i>C. c.
Northern Star</i> har meget store, hvide Blomster med
lysegul Midte og sort Skive. <i>C. multicaule</i> bliver
kun 20—25 cm høj, Blomsterne er skinnende
guldgule. Af de nævnte Arter og Varieteter saas
Frøet om Foraaret paa et afbrugt Varmebed,
og de unge Planter udplantes paa Blivestedet i
Maj med 30—40 cm Afstand. De studses fl. Gange.
<i>C. roseum</i> er en Staude, lidet grenet, 50—60 cm
høj. Straalekronerne er mørkrosa, Skiven gul;
men ligesom af <i>C. carinatum</i> er der ogsaa af
denne tiltrukket en Mængde Varieteter saavel
med fyldte Blomster som med rent hvide,
kødfarvede, karminrøde og purpurrøde. De
begynder allerede at blomstre i Juni, og afskærer man
de afblomstrede Blomsterstængler, kan de
vedblive at blomstre til Efteraaret. De formeres ved
Rodskud om Foraaret og ved Frø, som saas i
Skaaler i Marts paa Undervarme, og efter at

<img><i>Chrysanthemum carinatum</i> »Northern Star«.</img>
