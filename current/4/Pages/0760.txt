at den i det første Tiaar næsten var
eneraadende her i Landet, dog anvendtes ogsaa en
Del af de 2 forannævnte Fabrikater.

Fig. 2 viser Konstruktionen af denne C., som
med en Hastighed af 2700 Omdrejninger pr.
Min. kunde renskumme noget over 2000 Pund
Mælk pr. Time, saaledes at der kun blev
efterladt 0,12 % Fedt i den skummede Mælk.

Den søde Mælk strømmer fra Tragten <i>T</i>
gennem Røret ned under den i Bunden værende
Ring <i>R</i>, der leder Mælken ind i det under
Behandling værende Mælkelag. P. Gr. a.
Centrifugalkraften danner Mælkens indre Flade en
lodret Cylinder, og efterhaanden som Mælken
stiger opad, søger Fløden — som er lettest —
ind til denne Flade, medens den skummede Mælk
søger udad mod C.'s Ydervæg og stiger op bag
den foroven anbragte tynde ringformede Plade,
og føres bort fra C. gennem det bøjede Rør <i>S</i>,
hvis kegleformede Spids rækker lidt ind i
Mælkelaget, og er stillet skraat mod dettes
Omdrejningsretning, saa at Mælken presses ind deri.
Paa samme Maade af skrælles Fløden gennem
det andet bøjede Rør, hvis Spids sidder under
den ringformede Plade. Selve C. er fastspændt
paa den øverste Ende af den lodrette Aksel, der
foroven styres af et Halsleje og forneden af et
Bundspor, begge anbragte i C.'s ydre Stativ.
Ved Hjælp af en Regulerskrue kan Røret <i>S</i>
bevæges, hvorved der kan faas mere ell. mindre
fed Fløde.

De to andre C., »Separator« og »Koefoed &
Hauberg's« C., var i Størrelse og Bygning meget
forsk. fra Burmeister & Wain's C., men fælles
for dem var dog, at Cylinderens Hulrum i alt
væsentlig udgjorde et samlet Hele, i hvilket
Mælken ledtes ind som ovf. antydet. I denne
Konstruktion sker der en stor Forandring, da
den tyske Friherre <sp>von Bechtolsheim</sp>
1889 fremkom med sin Opfindelse, som gik ud
paa at udfylde C.'s Hulrum med en Indsats af

<img>Fig. 3.</img>

<img>Fig. 4.</img>

<img>Fig. 5.</img>
