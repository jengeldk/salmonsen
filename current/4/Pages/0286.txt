yndefulde Naturskildringer, og næsten alt, hvad
han har skrevet, er præget af stille Livsglæde.
Selv Digtet »Løvfald«, der giver prægtige
Billeder af Naturens Visnen om Efteraaret, er
baaret af en lys Stemning. Som Fortæller naar
B. højest, hvor han, frigjort for enhver
Paavirkning fra Dekadenterne, giver simple og
ligefremme Billeder af Virkeligheden, saaledes i fl.
udmærkede Folkelivsskildringer. Han har ogsaa
virket som Oversætter; særlig højt staar hans
Gengivelse af Longfellow's »Hiawatha« (1896).
<i>H. C-e.</i>
</chapter>

<chapter name="Bunke">
<b>Bunke</b> (<i>Aira</i> L.), Slægt af fleraarige,
tuedannende Græsser med topformet Blomsterstand og
smaa, toblomstrede Smaaaks, hvis hindeagtige,
kølede Yderavner er lige saa lange som de ved
Grunden langhaarede Blomster. Stak udgaaende
næsten ved Grunden af den i Spidsen tandede
nedre Inderavne. Frøet med langhaaret
Bugstilk, Kornet blankt, uden Bugfure, vedblivende
omsluttet af, men ikke sammenvokset med
Inderavnerne. <sp>Mose-B.</sp> (<i>A. cæspitosa</i> L.) (se
Fig.) er i Nord- og Mellemeuropa et af de
almindeligste Græsser i Mose- og Tørveenge, let
kendelig ved dens store og overordentlig sejge
Tuer, der gør Engene ujævne og vanskelige at
slaa, ved de meget ru og tydelig ribbede Blade,
det 0,7—1 m høje Straa og den oprette,
pyramideformede, 20—40 cm høje Top. Dens skarpe
Blade, stive Straa og store Tuer gør den til et
mindre godt Græs, der ikke dyrkes, og som søges
udryddet paa gode Enge. Frøet har været
anvendt til Forfalskning af Guldhavre (stundom
ogsaa Rapgræs og Fioringræs), fra hvilken det
dog let kendes ved næsten ret og ikke snoet
Stak, graabrun Farve og ringere Størrelse, 2—3
X 0,7 mm, 1000 Frø vejer c. 0,13 gr, medens
Guldhavre næsten har den dobbelte Størrelse
og Vægt, snoet og knæbøjet Stak samt lys
graagul Farve. <sp>Bølget B.</sp> (<i>A. flexuosa</i> L.) er
mindre, har løsere Tuer og børsteformede
Blade; alm. paa Lyngheder og Skovbakker; uden
Værdi. I Moser og Sumpe forekommer endnu
<sp>Sump-B.</sp> (<i>A. uliginosa</i> Whe.) med haarfine
Blade og tætte Tuer.
<i>K. H-n.</i>

<sp>Bølget B.</sp> er meget hyppig i danske Skove,
hvor den især er knyttet til visse Humusformer. I
Beg. optræder den i spredte Smaatuer inde i
Halvskyggen; men efterhaanden som Skoven
stilles mere lyst, breder B. sig med stor
Hurtighed til et overordentlig tæt Tæppe, som
udelukker næsten al anden Plantevækst. Med sine
uendelig mange Rødder gennembryder den det
tørveagtige Morlag og bidrager derved til at
omdanne dette til en amorf, fedtet Masse, der
forholdsvis hurtig svinder bort under Luftens
Paavirkning, saa Jorden bliver muldfattig; da
indfinder ogsaa andre Planter sig. Ved de store
Hedekulturer i Jylland spiller B. en særegen
Rolle. Den skrælpløjede Hede lader man ligge,
indtil Bølget B. optræder nogenlunde jævnt over
hele Arealet. Formuldningen er da saa vidt
fremskredet, at man kan tage fat paa
Dybpløjningen.
<i>C. V. P.</i>

<img>Mose-Bunke.</img>
</chapter>

<chapter name="Bunkeaarer">
<b>Bunkeaarer,</b> svære Aarer, som tidligere
brugtes i Sejlskibe som Fremdrivningsmiddel ell.
Drejningsmiddel i Vindstille. Hver B. blev roet
af fl. (indtil 6) Mand.
<i>H. P. C.</i>
</chapter>

<chapter name="bunker">
<b>bunker</b> [↱băŋkə], eng. Udtryk for en
Kulkasse i et Dampskib. Udtrykket anvendes
hyppigt paa Dansk, uden at det dog har fortrængt
den tilsvarende danske Betegnelse. De store
Kullagre paa Refshaleøen ved Kbhvn, hvor Skibe
kan gaa ind for at fylde Kul til Maskinens Brug,
<sp>Bunkerkul</sp>, benævnes f. Eks.
<sp>Bunkerkuldepotet</sp>.
<i>H. P. C.</i>
</chapter>

<chapter name="Bunker Mill">
<b>Bunker Mill</b> [↱băŋkə-↱hi£], en Høj i
Charlestown, nu en Del af Boston, hvor der 17. Juni
1775 stod en af de første Kampe i den
nordamerikanske Frihedskrig, i hvilken
Englænderne beholdt Valpladsen, men havde lidt svære
Tab. En 70 m høj Obelisk er rejst paa Stedet
som Minde om Kampen.
</chapter>

<chapter name="Bunkerkul (se bunker)">
<b>Bunkerkul</b> [↱băŋkə-], se <sp>bunker</sp>.
</chapter>

<chapter name="Bunketofte Lund">
<b>Bunketofte Lund</b> (i Alm. fejlagtig kaldet
<sp>Brunketofte</sp>), Skov i Skaane, 7 km fra
Landskrona. Da Søren Norby Foraaret 1525
havde rejst den skaanske Almue mod Frederik
I, sendte denne Johan Rantzau derover med
en lille Hær paa 300 Ryttere og 1000 Knægte.
Den skaanske Adel sluttede sig til Rantzau, og
hjulpet af den slog han først en Bondehær paa
c. 8000 Mand ved Lund. 4. Maj mødte han paa
ny Bønderne ved B. L. og tilføjede dem et
fuldstændigt Nederlag. Bønderne gav Søren
Norby's Næstbefalende, Otte Stigsen, Skyld for
deres Ulykke; han rømte til Skoven med sine
Svende straks ved Slagets Beg. Han blev
udleveret til Frederik I, og der blev digtet en
Nidvise om ham.
<i>A. L.</i>
</chapter>

<chapter name="Bunsen, Christian Karl Josias">
<b>Bunsen,</b> <sp>Christian Karl Josias</sp>, tysk
Videnskabsmand og Diplomat, f. 25. Aug. 1791 i
Fyrstendømmet Waldeck, d. 28. Novbr 1860 i
Bonn. B. studerede Teologi og Filosofi i
Marburg og Göttingen, besøgte 1814 Kbhvn, hvor
han lærte Islandsk af Finn Magnusen, og 1816
Paris, hvor han studerede østerlandske Sprog
