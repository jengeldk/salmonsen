Stridigheder ind i fastere Former og jævnere
Udvikling, og han fik Bet. ved sit strengt bibelske
Standpunkt i alle teol. Spørgsmaal. (<sp>Litt.</sp>:
<sp>C. G. H. Lentz</sp>, »Dr. M. C., ein Lebensbild«
[Gotha 1866]; <sp>H. Hachfeld</sp>, »M. C. nach
seinem Leben und Wirken« [Leipzig 1867]).
<i>(J. P. B.). A. Th. J.</i>
</chapter>

<chapter name="Chemnitz, Matthäus Friedrich">
<b>Chemnitz</b> [↱kæmnits], <sp>Matthäus
Friedrich</sp>, slesvig-holstensk Advokat (1815—70),
kendt som Forf. af Sangen »Schleswig-Holstein
meerumschlungen«.
</chapter>

<chapter name="Chemnitzer, Ivan Ivanovitsch">
<b>Chemnitzer</b> [↱кæm-], <sp>Ivan Ivanovitsch</sp>,
russ. Fabeldigter (1745—84). Faderen, der var
tyskfødt Militærlæge i Guv. Astrachan, blev 1755
forflyttet til Petrograd, hvor Sønnen blev sat i
Latinskole. Skolelivet tiltalte dog ikke
Drengen, der vilde være Soldat. Han gik som Menig
med i Syvaarskrigen, blev derefter Officer, men
tog 1769, ked af Militærlivet, sin Afsked for at
gaa over til Tjeneste ved Bjergværksvæsenet.
1781 blev han ansat som russ. Generalkonsul i
Smyrna, hvor han døde. Efter sin Afgang fra
Militærtjenesten havde C., der i Hjemmet
havde talt Tysk, og endnu som moden Mand skrev
paa dette Sprog, af Trang til litterær
Virksomhed for Alvor begyndt at lægge sig efter
Russisk. Efter nogle famlende poetiske Forsøg slog
han sig paa Fabeldigtningen, der alt tidligere,
men uden Originalitet, var blevet indført i den
russ. Litt. C. var den første, der overs.
Lafontaine's og Gellert's Fabler i en tiltalende Form,
og han skrev selv originale Fabler, der
udmærkede sig ved et naivt, ofte bidende Indhold i
en letflydende, forstaaelig Stil. Han var den
betydeligste Forløber for de efterfølgende
russiske Digtere Dmitrijev og Krylóv. Den første
Fabelsamling, indeholdende 33 Fabler, udgav
han anonymt 1779. 2. Udg. bragte 35 ny Fabler,
og i en efter hans Død foranstaltet ny Udg.
kom hertil endnu 23. De originale Fabler udgør
i alt c. 60. Den bedste Udg. af hans Skr,
ledsaget af en Biografi, er besørget af J. K. Grot
(Petrograd 1873).
<i>(K. V.). H. C-e.</i>
</chapter>

<chapter name="Chemosis">
<b>Chemosis</b> [↱ke´-] (gr.) er en ødemagtig Svulst
af Øjets Bindehinde, saaledes at den Del af
samme, der dækker Øjet, svulmer op, tit i saa
høj Grad, at den danner en fremragende Svulst
mellem Øjelaagene. Aarsagen er Betændelse i
Omfanget, enten Dannelsen af Bylder i
Øjelaagene, bag ell. omkr. Øjet, ell. voldsomme
Betændelser i Bindehinden (gonorroiske eller
difteritiske). I sjældnere Tilfælde kan ingen
Aarsag paavises. C. svinder af sig selv sammen
med den foranledigende Sygdom; men bliver
den for betydelig, kan man punktere den,
hvorved der udtømmes en klar Vædske, og Svulsten
falder.
<i>G. N.</i>
</chapter>

<chapter name="Chemotaxis">
<b>Chemotaxis</b> [ke-]. Mange kemiske Stoffer i
Opløsning udøver en bevægelsesbestemmende
Paavirkning paa aktivt bevægelige Celler
(Bakterier, hvide Blodlegemer, Spermatozoer), idet
disse enten drages til Stedet, hvor den højere
Koncentration af vedk. chemotaktisk virkende
Stof findes: <sp>positiv</sp> C., ell. frastødes herfra:
<sp>negativ</sp> C. I positiv virksom Retning kan bl.
uorganiske Stoffer særlig nævnes Kaliumsalte,
bl. organiske særlig Pepton. Negativt virker
stærke Syrer og Alkalier og stærkt
koncentrerede Saltopløsninger. I Alm. virker de for
Bakterierne gunstige Næringsstoffer positivt
chemotaktisk, medens skadelige Stoffer i Reglen udøver
en frastødende Virkning. Dog slaar dette
»teleologiske« System ikke altid til; Glycerin f. Eks.,
der i visse Koncentrationer er et fortrinligt
Næringsmiddel for Bakterier, øver ingen positiv
chemotaktisk Virkning, medens en Gift som 0,5
‰ Sublimatopløsning er uden frastødende
Virkning. Forsk. Bakterier forholder sig ofte
ganske forsk. over for samme Stof. Ved patogene
Bakteriers Liv i den inficerede Organisme
spiller C. sandsynligvis en vis Rolle. Bakterier ell.
maaske navnlig af disse afgivne Produkter
virker ofte stærkt positivt chemotaktisk paa de
hvide Blodlegemer (Leukocyterne), der vandrer
ud af Blodkarrene til det Sted, hvor Bakterierne
findes ophobede. Hvor denne Ansamling naar
sin højeste Grad, smelter de fikse Vævselementer
hen, og der dannes paa Stedet en Byld (Absces),
der bestaar af de tæt ved hinanden i
Vævsvædske liggende hvide Blodlegemer, Rester af
Vævselementerne samt Bakterier, af hvilke en
stor Del er døde. Ikke sjældent findes
Bakterierne optagne i Leukocyternes Legeme (se
<sp>Fagocytose</sp>). Ved mange
Infektionssygdomme findes en Forøgelse af Leukocyternes
Antal i det strømmende Blod, en saakaldt
Leukocytose (saaledes ved alle
Supurationsprocesser, Lungebetændelse, Kopper, Rosen, Barselfeber
etc.), og denne Leukocytose er af mange
opfattet som foraarsaget af en chemotaktisk
Paavirkning, udgaaet fra Bakterierne, paa
Benmarv, Milt o. a. Organer, hvor Leukocyterne
bliver til og modnes. Herfra skulde de da
drages ind i Blodstrømmen. Omvendt skulde
enkelte Bakterier (Tyfusbaciller f. Eks.) virke
negativt chemotaktisk paa de nævnte
leukocytdannende Organer, svarende til, at man ved den
tyfoide Feber finder en Nedsættelse af
Leukocyternes Antal i Blodet (Leukopeni). Det er
dog meget tvivlsomt, om hele denne Forklaring
af Leukocytose og Leukopeni ved
Infektionssygdomme er rigtig. Forsøg med forsk. Stoffers
chemotaktiske Virkning over for Leukocyter kan
gøres ved den af <sp>Borrison</sp> (Ziegler's
Beiträge, 1894, Bd 16) indførte Metode: Smaa
Kapillarrør af Glas af 18—20 mm's Længde og
1,3—1,5 mm's Vidde lukkes i den ene Ende,
hvori den paagældende Substans anbringes i en
Højde af 6—8 mm. Den øvrige Del af Røret
fyldes med »fysiologisk Kogsaltopløsning« (s. d.).
Rørene steriliseres og føres ind under Huden
paa Forsøgsdyret. Efter en vis Tid udtages de
og mikroskoperes; Mængden af Leukocyter, der
da findes i den aabne Ende, viser den anvendte
Substans chemotaktiske Kraft. Undertiden
bruges Ordet <sp>Chemotropisme</sp> ensbetydende
med C.
<i>O. T.</i>
</chapter>

<chapter name="Chemoterapi">
<b>Chemoterapi</b> [ke-]. Ordret oversat:
Behandling (<i>Therapia</i>) med kem. Midler. Selve det at
bruge kem. Forbindelser som Lægemidler, i
Reglen indgivet gennem Munden, skriver sig lige
fra Oldtiden, hvor Ægypterne anvendte
adskillige Kemikalier til Sygdomsbekæmpelse. Ogsaa
<sp>Paracelsus</sp> lagde stor Vægt herpaa:
»Kemiens Maal er ikke at frembringe Guld, men
Lægemidler«. Paracelsus opfattede det sunde
