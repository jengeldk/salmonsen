Kardinal O. Farnese, for at udsmykke hans nyopførte
Palads. Han begyndte med et lille Værelse
(Camerino), som han dekorerede med
Herkules-Motiver o. a. C. 1596—1604 var han optaget af
den mægtige
og rige
Freskodekoration
paa Loft og
Overparti i
Paladsets
Gal., en
fantasifuld og
sindrig
Udsmykning med
Balustrade,
Heroer,
indrammede Felter (i
Midten det
store »Bacchus
og Ariadnes
Triumftog«)
og Blik op
mod den
blaa Himmel;
Kærlighedens Magt er hele Dekorationens
Grundmotiv; Broderen hjalp til, men
Annibale var Hovedmanden. Medens Correggio
tidligere var hans Kunsts Ledestjerne, kommer
i den rom. Periode Form og Tegning mere til
deres Ret; der spores Indflydelse fra Antikken
(saaledes fra den farnesiske Herkules, der stod
i Paladsets Gaard), fra Michelangelo og Rafael;
det sixtinske Kapel har sikkert givet
Grundideen til Farnese-Gal., men Gennemførelsen er
selvstændig og nydannende. I Rom fik Annibale
et stort Værksted, hvor fremragende Elever som
G. Reni, Domenichino og Fr. Albani o. a. hjalp
ham med Arbejder, der gaar under C.'s Navn.
Bekendte egenhændige Værker: »Marias
Himmelfart« (S. Maria de Popolo i Rom), i Gal.
Doria Pamphili sammen med andre
Lunettebilleder »Flugten til Ægypten«; i dette Værk,
»Bjergrigt Landskab« (Kaiser Friedrich Mus.),
»Kristus viser sig for Peter« (Londons Nat.-Gal.)
det skønne »Kristus og Samaritanerinden«
(Wiens Hofmus.) o. a. viser han sig tillige som en
fremragende Landskabsmaler, Indlederen af det
storladent komponerede »heroiske Landskab«.
Annibale var en stort anlagt Kunstner,
reflekterende, omhyggelig i sin Malevis. Han har
ogsaa stukket og raderet lidt. (<sp>Litt.</sp>: <sp>H. Tietze</sp>,
»Annibale C.'s Gal. im Pal. Farnese«
[»Jahrbuch d. kunsthist. Samml. d. Kaiserh.« XXVI]).
<i>A. Hk.</i>

<img>Ann. Carracci.</img>
</chapter>

<chapter name="Carranza, Bartolomé">
<b>Carranza</b> [ka↱ranþa], <sp>Bartolomé</sp>, spansk
Prælat (1503—76), var Dominikanermunk, Prof.
i Teologi i Valladolid, Medlem af Konciliet i
Trient 1545—48, hvor han med Kraft
optraadte for en Reform af den kirkelige
Disciplin. Som Infanten Filip's Skriftefader fulgte
han med denne til England, hvor han
opflammede Dronning Maria til at forfølge
Protestanterne. 1557 blev C. Ærkebiskop i Toledo,
Spaniens Primas, og hermed begyndte hans
Lidelseshistorie. Han blev anklaget for falsk Lære
og kastet i Fængsel 1559. I 8 Aar sad han i
Inkvisitionsfængslet i Valladolid, i 9 Aar i
Engelsborg i Rom. 1576 blev han dømt til
højtidelig at afsværge 16 lutherske Sætninger, som
han mistænktes at hylde. Kort efter døde han i
Dominikanerklostret Maria sopra Minerva i
Rom. C. er en af Hovedmændene for den
saakaldte sp. Reformation, som med Opretholdelse
af den hierarkiske Forfatning ønskede strengere
Tugt, mere levende Fromhed og nøjere Studium
af den hellige Skrift. (<sp>Litt.</sp>: <sp>H. Langwitz</sp>,
»B. C.« [Kempten 1870]).
<i>L. M.</i>
</chapter>

<chapter name="Carrara">
<b>Carrara,</b> Romernes <i>Lapidicinæ Lunénsis</i>, By
i Mellemitalien, Prov. Massa e Carrara, ligger
i en dyb Kløft i de apuanske Apenniner ved
Carrione c. 10 km fra Middelhavet. (1911) 49400
Indb. C. har fl. prægtige Marmorbygninger som
Kirkerne Sant Andrea og Madonna della Grazie
samt det tidligere Slot med Samlinger af
Antikviteter. I C. findes et Billedhuggerakademi og
talrige Atelier'er, tilhørende fremmede
Kunstnere, der her lader deres Marmorblokke
punktere ell. helt udføre. Næsten hele den mandlige
Befolkning sysselsættes med at bryde, bearbejde
ell. transportere det carrariske Marmor, som
snart er fint hvidt (statuarisk), snart har gule,
grønlige ell. sorte Aarer. Man tæller i alt omtr.
400 Brud, som sysselsætter omtr. 3000
Arbejdere. Fra C. fører en Bane til Havnen Avenza.
<i>(C. A.). H. P. S.</i>
</chapter>

<chapter name="Carrara, Francesco">
<b>Carrara,</b> <sp>Francesco</sp>, ital. Retslærd, f. 18.
Septbr 1805 i Lucca, d. 15. Jan. 1888 smst.,
virkede som Advokat og Prof. i Pisa. Som
Strafferetslærer tilhørte C. den klassiske Skole,
ved sin frugtbare og omfattende
Forfattervirksomhed vandt han europ. Ry som en af den
ital. Retsvidenskabs Ypperste, hans
Hovedværker er endnu af Bet. ved Studiet af den ældre
ital. Straffelovgivning; han tog virksom Del i
Overvejelserne om Tilvejebringelsen af en ny
Kriminalcodex, han tilhører samme litterære
Gruppe som Mancini, Pessina, Canonico og
Brusa, hvis Lærer han var. Af hans talrige Skr
skal fremhæves, foruden en Række mindre Afh.
om Tyveri, Fængselsvidenskaben o. s. v.,
<i>Pensieri sul progetto di codice penale italiano del
1874</i> (1874), <i>Progresso e regresso del giure
penale nel nuovo regno d'Italia</i> (I—II, 1874—78 og
senere Udg.), <i>Lineamenti di pratica legislativa
penale</i> (2. Udg. 1882) og Hovedværket:
<i>Programma del corso di diritto criminale. Parte
generale</i> (I—II, 8. Udg. 1897), <i>Parte speciale</i>
(I—VII, 1881—89 og senere Udg. 1897—99). C.
udgav ogsaa en Del Digte — f. Eks. <i>Poesie
giovanile</i> (1887) —, Antologier o. l.
<i>Fz. D.</i>
</chapter>

<chapter name="Carraramarmor (se Marmor)">
<b>Carraramarmor,</b> se <sp>Marmor</sp>.
</chapter>

<chapter name="Carratraca">
<b>Carratraca</b> (ell. <sp>Ardales</sp>), stærkt besøgt
sp. Badested i Prov. Malaga (Granada). 45 km
NV. f. Malaga. Det har kolde, arsenholdige
Svovlkilder (19°), der benyttes til Bade,
Indaanding og Drikkekur, især mod Hudsygdomme,
Reumatisme, Neuralgier og Lidelser af
Aandedrætsorganerne, ogsaa Ry som antisyfilitisk Bad.
Stedet har en meget naturskøn Beliggenhed i
en bjergrig Egn; der findes Ruiner fra
Romertiden.
<i>E. F.</i>
</chapter>

<chapter name="Carratte">
<b>Carratte,</b> den mindste Regningsmønt i
Arabien. 6400° C. = 1 Toman.
<i>Th. O.</i>
</chapter>

<chapter name="Carré, Michel">
<b>Carré</b> [ka↱re], <sp>Michel</sp>, fr. dram. Forfatter
(1819—72), debuterede med Digte <i>Folles rimes</i>
(1842) og et Drama, <i>La jeunesse de Luther</i>
