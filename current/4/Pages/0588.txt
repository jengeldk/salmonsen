dybere og dybere, dels direkte, dels ved
tilbageskridende Erosion, medens Nedbrydningen
af Dalsiden er yderst ubetydelig. Den berømteste
C. er Colorado River, <sp>Grand C.</sp>, der 1869
under store Besværligheder første Gang
besejledes af Oberst Powell; den har en Længde af
350 km, en Bredde paa indtil 25 km og en
Dybde, der delvis overstiger 1800 m. Denne
Grand C. er Verdens største Erosionsslugt og
berømt for sin ejendommelige Natur og
enestaaende Skønhed. Foruden Colorado River
løber de fleste af de paa Rocky Mountains
udspringende Floder i deres øvre Løb gennem
C. Dette gælder saaledes Yellowstone River,
der ligeledes gennemstrømmer en saakaldet
Grand C., Rio del Norte, Arkansas River m. fl.
I geol. Henseende har C. stor Bet. derved, at de
blotter de nedre Jordlag og frembringer
pragtfulde naturlige Profiler.
<i>H. P. S.</i>
</chapter>

<chapter name="Canon, Johann">
<b>Canon,</b> <sp>Johann</sp>, egl. <sp>Johann von
Straschiripka</sp>, østerr. Genre-, Historie-
og Portrætmaler, f. 13. Marts 1829 i Wien, d.
smst. 12. Septbr 1885. Efter en Tids
Officersvirksomhed kastede han sig udelukkende over
Malerkunst, uddannet under Indflydelse fra
Rahl og ved vidtstrakte Rejser, arbejdede
1860—69 i Karlsruhe, senere i Stuttgart, og slog sig
derpaa ned i Wien. Hans »Fiskerpige« (1858)
bragte ham i Ry. Det er dog mindre ved
Genremalerierne (»Moderne Diogenes«, »Bajadere«,
»Flamingojagt« etc.) og de hist. Arbejder
(»Cromwell«) end ved sine Portrætter, han har
vundet sig et Navn. I disses Farvegivning viser
han sig som en meget dygtig Efterligner af
Rubens. Hans »S. Johannes-Loge«, et ved smuk
Komposition, energisk Opfattelse og
virkningsfuld Kolorit kendetegnet Værk, en Allegori paa
Motivet »Elsker hverandre« (Wiens Hofmus.),
anses for et af hans bedste Arbejder. C. har
ogsaa med Held udført adskillige omfattende
dekorative Lofts- og Vægbilleder.
<i>A. Hk.</i>
</chapter>

<chapter name="Canon City">
<b>Canon City</b> [↱kän<sub>ə</sub>n-↱sit<sub>i</sub>], <sp>Canyon City</sp>,
By i U. S. A., Stat Colorado, ligger 148 km
SSV. f. Denver, 1622 m o. H. ved Banen fra
Pueblo til Salt Lake City. (1910) 5160 Indb.
C. C. har et sundt Klima og Mineralkilder,
hvorfor Byen er et søgt Badested. I Omegnen
brydes Kobber, Sølv, Jern, Kul og Petroleum samt
Kalksten. 3 km V. f. Byen aabner sig Arkansas
River's Grand Cañon ell. Gorge Royale, hvor
Floden paa en 13 km lang Strækning
strømmer mellem 800 m høje Klippevægge.
<i>H. P. S.</i>
</chapter>

<chapter name="Canopus">
<b>Canopus</b> (<sp>Canobus α Carinæ</sp>), den
klareste Stjerne i Stjernebilledet »Kølen«, lyser
3 Gange stærkere end Capella og overstraales
kun af Sirius. Den er en spektroskopisk
Dobbeltstjerne med en Omløbstid af 6,7 Dage og
fjerner sig i Visionsradiens Retning med en
Hastighed af 23 km i Sek.; Spektraltypen er B. 3.
C.'s Parallakse er ukendt. C. er synlig S. f. 37°
n. Br.; den spillede en vigtig Rolle i Ægypternes
Kultus og hos de gl. søfarende Nationer. Smlg,
<sp>Kanopos</sp>.
<i>J. Fr. S.</i>
</chapter>

<chapter name="Canosa, Antonio Minutolo, Fyrste af">
<b>Canosa</b> [-↱noza], <sp>Antonio Minutolo</sp>, Fyrste
af, neapolitansk Statsmand (1763—1838), blev
1798 Medlem af Neapels Byraad og foreslog 1799
en aristokratisk Republiks Oprettelse, hvilket
siden paadrog ham Fængselsstraf baade fra
Republikanernes og fra den bourbonske
Regerings Side. 1806—10 ledede han fra Øen Ponza
en stadig Agitation imod Kongerne Josef
(Bonaparte) og Joachim (Murat) i Neapel og holdt
Røveriet i Gang ved løsladte Forbrydere, 1816
blev han neapolitansk Politiminister og stod da
i Spidsen for Calderariernes reaktionære
Samfund, for at faa en Modvægt imod Carbonarierne,
men fjernedes endnu s. A. efter Udlandets
Forlangende for sin overdrevne Iver i at forfølge
de Liberale. Han blev udnævnt paa ny 1821, men
maatte næste Aar vige sin Plads og drog til
Toscana p. Gr. a. det alm. Folkehad. 1831
organiserede han Politiet for Hertugen af Modena,
og 1832 var han Kardinal Albani's Hjælper i at
undertrykke Frihedsrøret i de pavelige
Landskaber.
<i>E. E.</i>
</chapter>

<chapter name="Canosa di Puglia">
<b>Canosa di Puglia</b> [-↱noza---↱pul<sub>j</sub>a], By i
Syditalien, Prov. Bari, ligger 25 km V. f.
Adriaterhavet paa en Høj nær Ofanto. (1911) 25800
Indb. C. har en 1101 grundlagt got. Kirke, der
rummer Normannerfyrsten Bohemund I's Grav,
et gl. Citadel, en antik Triumfbue samt Ruiner
af et rom. Amfiteater. C. er det gl. <i>Canusium</i>,
der efter Slaget ved Cannæ optog Resterne af
den rom. Hær.
<i>H. P. S.</i>
</chapter>

<chapter name="Canossa">
<b>Canossa,</b> et forfaldent Bjergslot i den ital.
Prov. Reggio nell' Emilia, paa en stejl Klippe,
blev forgæves belejret af Berengar II 951, da
Dronning Adelheid var flygtet dertil. Slottet
kom siden i Markgreverne af Tuscien's Eje og
blev navnkundigt, da Pave Gregor VII her Jan.
1077 som Markgrevinde Mathilde's Gæst
modtog Kejser Henrik IV, der maatte ydmyge sig
dybt for Paven, før denne løste ham af Bandet
(hertil hentydede Bismarck, da han under
Kampen mod de Ultramontane 14. Maj 1872 sagde:
»til C. gaar vi ikke«). 1209 kom C. med
Markgrevindens øvrige Besiddelser til Pavestolen.
<i>Kr. E.</i>
</chapter>

<chapter name="Canova, Antonio">
<b>Canova,</b> <sp>Antonio</sp>, ital. Billedhugger, f.
1. Novbr 1757 i Possagno (Treviso), d. i
Venedig 13. Oktbr 1822. Hjemme under
Bedstefaderen,
Billedhugger P. C.'s
Vejledning
lærte C. mest det
haandværksmæssige;
11—12 Aar gl kom
han i Lære
hos Torretti i
Venedig;
senere udførte han
paa egen Haand
to Stenstatuer
af Orfeus og
Eurydike og
1779 den i høj
Grad lovende
Marmorgruppe
»Dædalus
og Ikaros«
(Akademiet i Venedig). S. A. drog han til Rom
og fik snart efter Stipendium fra det venetianske
Signori. I Rom kom C. ind i en Kreds af
Skønaander, Stikkeren Volpato, den eng. Maler G.
Hamilton o. m. a., der svor til
Ny-Klassicismen og hurtig fik vundet C.'s bøjelige

<img>A. Canova.</img>
