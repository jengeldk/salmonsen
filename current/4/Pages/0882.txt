snævre Dale i det nordlige Kaukasus, som
gennemstrømmes af Aragvas og Argons Bifloder.
De er navnlig af Interesse derved, at de har
bevaret saa mange Skikke og Anskuelser, der
er forsvundne andre Steder. Navnlig fremtræder
dette i deres Religion, der officielt er
Kristendom, men som i Virkeligheden er en
ejendommelig Blanding af Kristendom, Jødedom,
Muhammedanisme og Hedenskab. C. lever nu som
fredelige Agerdyrkere og Hyrder; men fra en
mere krigersk Fortid har de bevaret den Skik
altid at optræde bevæbnet, og de ses under
Arbejde paa Ager og Eng udstyret med Sværd og
Skjold og maaske endog med Ringbrynje. Deres
fattige Landsbyer, der omgives af smaa Byg- og
Boghvedemarker, ligger spredt omkr. paa
Bjergskraaningerne. Midt i Landsbyen hæver sig i
Reglen et fæstningsagtigt Taarn, og i Nærheden
ligger gerne en lille hellig Lund. (<sp>Litt.</sp>: <sp>G.
Radde</sp>, »Die Chewsuren und ihr Land«
[Kassel 1878]).
<i>H. P. S.</i>
</chapter>

<chapter name="Chevy Chase">
<b>Chevy Chase</b> [↱t∫ev<sub>i</sub>-↱t∫e<sub>i</sub>s ell. ↱t∫iv<sub>i</sub>-] ɔ:
Jagtdistrikt i Cheviot-Hills (paa Grænsen mellem
England og Skotland), Navnet paa et eng. Digt
af en ukendt Forf., sandsynligvis fra 15. Aarh.
Det skildrer en Kamp mellem Jarl Percy af
Northumberland og Jarl Douglas. Det blev først
trykt af T. Wright for Roxburghe Klubben i
<i>Songs and Ballads of the Reign of Philip and
Mary</i>; et andet Aftryk efter det eneste
eksisterende Manuskript fra gl Tid (Ashmole M S 48,
Bodleian Library, Oxford) findes i Prof. Skeat's
<i>Specimens of English Literature 1394—1579</i>. I
Percy's <i>Reliques of Ancient Poetry</i> findes det i
moderniseret Form, hvorefter det er optrykt i
<i>Bishop Percy's Folio M S</i>, udg. af Hales og
Furnivall 1868, med en Indledning af førstnævnte
(2. Bd).
<i>(C. K.). I. O.</i>
</chapter>

<chapter name="Cheyenne">
<b>Cheyenne</b> [∫<sub>i</sub>↱jen], <sp>C. City</sp>, By i U. S. A.
Stat Wyoming, ligger 120 km SØ. f. Fort
Laramie 1851 m o. H. ved Union Pacifik Banen. (1910)
11320 Indb. C. har Jernbaneværksteder,
Agatsliberier og Kulminer og er Centrum for en stor
Kvægavl og Kvæghandel, C. fik Øgenavnet
<i>Magic City</i>, fordi den efter sin Grundlæggelse 1867
fremvoksede saa fabelagtig hurtig.
<i>H. P. S.</i>
</chapter>

<chapter name="Cheyne, John">
<b>Cheyne</b> [t∫e<sub>i</sub>n, t∫a^in ell. t∫i.n], <sp>John</sp>, skotsk
Læge (1777—1836), begyndte 16 Aar gl at
studere Medicin i Edinburgh, blev 1795 <i>Dr. med.</i>
og traadte ind i Hæren som Militærlæge, men
trak sig 1799 tilbage for at blive Assistent hos
Faderen, der ogsaa var Læge. Her kastede han
sig over Studiet af Børnesygdomme og blev
snart en af de ledende i dette Fag. Han forlod
Skotland 1809, slog sig ned i Dublin, hvor han
1811 blev Læge ved Meath Hospital og kort
Tid efter Prof. i Medicin med Forpligtelse til
at docere Militærmedicin. Efter 1815 at være
blevet Læge ved <i>House of Industry</i>, blev han
1820 <i>Physician-General to the forces in Ireland</i>,
men Fortrædeligheder foranledigede, at han trak
sig ud af sine Stillinger, for at leve
tilbagetrukket til sin Død paa et lille Gods i
Buckinghamshire. C. hører til »Dublinerskolen«'s bedste
Navne. Sammen med W. Stokes (1804—78)
beskrev han intermitterende ell. periodisk Aanding
(se <sp>C.-Stokes'ske Fænomen</sp>).
<i>J. S. J.</i>
</chapter>

<chapter name="Cheyne, Thomas Kelly">
<b>Cheyne</b> [↱t∫e<sub>i</sub>n<sub>i</sub>], <sp>Thomas Kelly</sp>, eng.
Teolog, født 18. September 1841 i London.
Efter at have studeret i Oxford blev han
1868 Fellow i <i>Balliol College</i>, 1881 Præst i
Tendring, 1885 Prof. i bibelsk Eksegese i Oxford, en
Stilling fra hvilken han trak sig tilbage 1909.
C. er en af de første og betydeligste
Forkæmpere for den nyere historiske Behandling af det
gl Test. i England; af sin teologiske Udvikling
har han givet en interessant Skildring i
Fortalen til <i>Origin and religious contents of the
Psalter</i> (1891). Hans Skr, der udmærker sig
baade ved Lærdom og Skarpsindighed, vakte
betydelig Opsigt ogsaa uden for England; i de
senere Aar har hans Forskning dog taget en
Retning, som navnlig ved en vidtdreven
Konjekturaltekstkritik har svækket Interessen for
den. Bl. hans talrige Skr kan nævnes
Kommentarer til Jesaja, Jeremia, Hosea, Mika og
Salmerne; <i>Job and Solomon</i> (1887), <i>Origin</i> o. s. v.
(se ovf.), <i>Aids to the devout study of criticism</i>
(1892), <i>Founders of old testament criticism</i>
(1894), <i>Jewish religions life after the exile</i>
(1898), <i>Critica Biblica</i> (1903); han har været
Medudgiver af <i>Encyclopedia Biblica</i>, I—IV,
1899—1903 og deri skrevet mange Artikler. Fra de
senere Aar kan nævnes: <i>Book of psalms</i> (1904),
<i>The two religions of Isr.</i> (1911), <i>Mines of Isaia
explored</i> (1912), <i>The veil of Hebrew history</i>
(1913). Han valgtes 1884 som Medlem af
Kommissionen til Revision af den eng. Bibel og er
Medlem af <i>British Academy</i>.
<i>(J. C. J.). J. P.</i>
</chapter>

<chapter name="Cheyne-Stokes'ske Fænomen">
<b>Cheyne-Stokes'ske</b> [t∫e.<sub>i</sub>n-sto<sub>u</sub>ks-] <b>Fænomen</b>
er en bestemt Form af Aandedræt,
karakteriseret ved ofte meget lange Aandedrætspauser, der
optræder ganske regelmæssig efter en Rk. først
jævnt tiltagende, dernæst jævnt aftagende
Aandedrag. Dette Fænomen, der først er paavist af
Lægerne <sp>Cheyne</sp> og <sp>Stokes</sp>, ses ved forsk.
sygelige Tilstande, især ved Affektioner af
Hjernen og af Hjertet, og er i Reglen Tegn paa en
dyb Liden af disse Organer, derfor hyppigst til
Stede kortere ell. længere Tid før Dødens
Indtræden.
<i>(A. F.). H. I. B.</i>
</chapter>

<chapter name="Chézy, Antoine Leonard de">
<b>Chézy</b> [∫e↱zi], <sp>Antoine Léonard de</sp>,
fr. Orientalist (1773—1832), studerede Arabisk
og Persisk under Sacy og Langlès, blev 1798
ansat i Udenrigsministeriet; siden 1799
Konservator af de orientalske Haandskrifter i
Nationalbiblioteket. C. var den første i Frankrig, der
helligede sig til Studiet af oldindisk Sprog og
Litteratur; 1815 overtog han den Lærestol i
Sanskrit, som Ludvig XVIII havde skabt for
ham ved <i>Collège de France</i>. Værker: Fri
Oversættelse af <i>Medschnun</i> og <i>Leila</i> (2 Bd, 1807;
oversat paa Tysk af Hoffmann, 1807); Udg. af
<sp>Sakuntala</sp> (1830); <i>Anthologie érotique
d'Amarou, texte sanscrit, traduct., notes et gloses</i>,
under Pseudonymet A. L. Apudy (1831); nogle
Episoder af Mahā-Bhārata og Rāmāyana med
Oversættelse og Anmærkninger.
<i>(S. S.). D. A.</i>
</chapter>

<chapter name="Chézy, Helmine von">
<b>Chézy</b> [∫e↱zi], <sp>Helmine von</sp>, f. von Klencke,
tysk Forfatterinde (1783—1856), Datterdatter af
Digterinden Karschin. Under et Ophold i Paris
lærte hun i Friedrich von Schlegel's Kreds
Sanskritforskeren Antoine Leonard de Chézy at
kende og giftede sig med ham. Da dette hendes
andet Ægteskab hurtig var blevet opløst, vendte
