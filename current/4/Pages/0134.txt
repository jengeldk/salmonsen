Ord« (1902), de populære Skildringer »Fra Jesu
Tid og fra Aposteltiden« (1903), »Jesu Billede«
(1904), »Jesus og det gl. Test.« (1908) og »Troens
Verden« (1914). B. har med særlig virksom
Interesse deltaget i Arbejdet for
Sømandsmissionen. Under den Strid om kirkelige
Grundspørgsmaal, som i dette Aarh. har hersket inden for den
norske Kirke, har B., ofte med meget Fynd,
deltaget i Pressediskussionen paa den liberale
Side, ligesom han — uden at kunne beskyldes
for Rationalisme — indtager et uafhængigt,
frisindet Standpunkt i teologiske Spørgsmaal.
<i>K. V. H.</i>
</chapter>

<chapter name="Brun, Johannes Finne">
<b>Brun,</b> <sp>Johannes Finne</sp>, norsk
Skuespiller, f. 10. Marts 1831 i Værdalen, d. i Kria 7.
Marts 1890. Da en egen norsk Scenekunst i
Midten af 19. Aarh. traadte frem og
efterhaanden, med den
unge Digtnings
Hjælp, trængte
de danske
Skuespillere
ud af Norge,
var B. den
centrale
Personlighed. Han var
Norges første
geniale
Skuespiller og
forenede en stærk
Virkelighedssans og Finhed
i Opfattelsen
med en frodig
komisk
Fantasi. Det Drag
af godmodig
Elskværdighed, som saa ofte gik gennem hans
komiske Skikkelser, skaffede ham hos det store
Publikum en overordentlig Popularitet. B.
debuterede 1850 ved Aabningsforestillingen paa
Norges første nationale Scene, som Ole Bull
oprettede i Bergen, som Henrik i »Den
Vægelsindede«. 7 Aar, afbrudt af en Udenlandsrejse,
blev B. i Bergen, hvor han 1851 blev gift med
Skuespillerinden Louise Guldbrandsen. 1857 kom
begge til Christiania Teater, hvor B. til sin Død
var den bærende Kraft. I Ibsen's og Bjørnson's
Skuespil udførte han bl. a. Daniel Heire i »De
Unges Forbund«, Pastor Straamand i
»Kærlighedens Komedie«, Bryggermester Jakobsen i
»En Fallit«, Kampe i »Det ny System«, Gamle
Ekdal i »Vildanden«. I Holberg's Komedier
hørte Jeppe paa Bjerget, Peer Degn og Jacob
v. Thyboe til hans bedste Roller; af Molière
spillede han bl. a. Argan i »Den indbildt Syge«
og Jourdain i »Den adelsgale Borger«, medens
Falstaff var hans ypperste Shakespeare-Rolle. I
Lystspil, Syngespil og Farcer skabte B. et
broget Galeri af ypperlige Figurer. 1902 blev B.'s
Statue af Bergslien rejst ved Nationalteatret i
Kria. (<sp>Litt.</sp>: »J. B.«, et Mindeblad [Kria 1890]).
<i>E. S-n.</i>
</chapter>

<chapter name="Brun, Johan Nordal">
<b>Brun,</b> <sp>Johan Nordal</sp>, Broder til ovenn.
F. C. C. B., Tenorsanger, f. i Odense 11. Jan.
1857, d. i Kbhvn 22. Septbr 1906, debuterede
paa Kasino 1878,optraadte 1881—82 i
Provinserne, var ansat ved Dagmarteatret de to flg.
Sæsoner, gik derpaa til Tyskland, hvor han
1885—88 sang paa Operascenerne i Stuttgart
og Köln, og debuterede endelig 12. Jan. 1889
som Manrico i »Troubadouren« paa Det kgl.
Teater i Kbhvn, hvortil han indtil 1899 var
knyttet, dels som Gæst, dels fast ansat, og
hvor han særlig fandt Anvendelse i lyriske
Partier og <i>Opéra comique</i> (Roméo, Octavio i Don
Juan, Fra Diavolo, Postillonen i Lonjumeau
o. s. v.). Efter sin Afgang fra Det kgl. Teater
optraadte B. en kort Tid som Gæst paa
Folketeatret, ligesom han gentagne Gange havde
Lejlighed til Gæsteoptræden paa forsk.
udenlandske Scener (Berlin, Sthlm).
<i>S. L.</i>

<img>J. F. Brun.</img>
</chapter>

<chapter name="Brun, Johan Nordal">
<b>Brun,</b> <sp>Johan Nordal</sp>, norsk Digter og
Biskop, f. paa Bynæsset ved Trondhjem 21.
Marts 1745, d. i Bergen 26. Juli 1816. Han var
opr. bestemt for
den milit. Stand
og indskreves
som
Underofficer ved de
nordenfjeldske
Skiløbere, men
sattes senere til
Bogen og
dimitteredes 1763
fra Trondhjems
Skole. Efter at
have
underkastet sig de
to første
Eksamener vendte
han tilbage til
Trondhjem og
antog
Kondition i den rige
Købmand Meincke's Hus, ledsagede 1767
dennes Søn til Sorø og benyttede under
Opholdet her Lejligheden til at tage teologisk
Embedseksamen. Efter Hjemkomsten til
Trondhjem privatiserede han i nogen Tid, ledsagede
1771 Gunnerus til Kbhvn, da denne i Anledning
af Univ.'s paatænkte Reform blev kaldet
herhen, men kasseredes som dennes Sekretær, da
han ikke kunde Tysk til nødvendig
Fuldkommenhed. Den unge Mands Forbitrelse vendte
sig mod det Struenseeske Styre, og under
Indtrykket af Tidens Begivenheder og under
Paavirkning af G. Schöning's Historieskrivning
skrev han sin Nationalsang, »For Norge,
Kæmpers Fødeland«. Tiden anvendtes nu til Studium
af fr. Digterværker og Udarbejdelsen af
Tragedien »Zarine«, der opførtes Febr 1772 og
indbragte Forfatteren Ære, Penge og Løfte om
Befordring, naar han havde digtet en Tragedie
til over et fædrelandsk Emne. Han forfattede
da Sørgespillet »Einar Thamberskælver«, der
dog p. Gr. a. sine (efter Tidens Opfattelse)
haarde Udfald mod Danmark ikke kunde blive
opført, og Kritikken fandt derhos meget andet at
udsætte paa Stykket. Han blev imidlertid 1772
udnævnt til residerende Kapellan i sin
Hjembygd og tog efter Ankomsten hertil til Genmæle
mod den Kritik, som hans Tragedie var blevet
Genstand for, og i hvilken han saa et Forsøg
paa at mistænkeliggøre hans undersaatlige
Loyalitet. Allerede 1774 opfyldte Guldberg sit Løfte

<img>J. N. Brun.</img>
