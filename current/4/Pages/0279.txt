pavelige Kancellivæsen og dermed Udstyrelsen af
B. De pavelige Blybuller bar opr. blot Pavens
Navn og to Kors; men fra Paschalis II's Tid
(1099—1118) satte man paa Blybullens Forside
Apostlene Peter's og Paulus' Hoveder, indtil
man i 16. Aarh. ombyttede denne Fremstilling
med det pavelige Vaaben. Fra Urbanus II's Tid
(1088—99) udstedtes baade <sp>store B.</sp>, som
begyndte med meget stor Skrift, endte med vidtløftig
Forbandelse af dem, der krænkede Pavens Bud,
og forsynedes med Sekretærens Underskrift,
Pavens Devise, senere ogsaa Kardinalernes Navne
m. m., og <sp>smaa B.</sp>, som ikke havde de store
Begyndelsesbogstaver og manglede
Underskrifter og udførlige Slutningsformularer. De store
B. fortrængtes i 13. Aarh. mere og mere af de
smaa, og disse deltes atter i <i>Tituli</i>, hvis Indhold
var Naadesbevisninger, og som i det ydre
kendes paa de noget længere Formler og de gule
og røde Silkesnore, hvori Blyseglene hænger, og
<i>Mandamenta</i>, de øvrige Pavebuller, med kortere
Formler og Blyseglene hængende i Hampesnor.
Ved Siden af B. brugte Paverne fra Midten af
15. Aarh. mere og mere de lukkede og
forseglede Papirsbreve, der kaldes <sp>Breve</sp> (s. d.).
Fra Innocentius III's Tid (1198—1216) samlede
Paverne deres B. i Registre (se <sp>Bullarium</sp>).
B. citeres efter deres Teksts Begyndelsesord.
Særlig berømte er <i>Clericis laïcos</i> og <i>Unam
sanctam</i> mod Filip den Smukke (1296 og 1302),
<i>Exsurge Domine</i> mod Luther (1520), <i>Dominus ac
redemptor</i> og <i>Sollicitudo omnium</i> om
Jesuiterordenens Ophævelse og Genoprettelse (1773 og
1814), <i>Ineffabilis</i> om Maria's usmittede
Undfangelse (1854) og <i>Pastor æternus</i> om den pavelige
Ufejlbarhed (1870). Endnu maa nævnes
Skærtorsdags-B. <i>In coena Domini</i>, den højtidelige
Bandlysning af ugudelige og Kættere (saaledes
Henrik IV 1102, Frederik II 1227), der
efterhaanden omfattede alle Kættere; sin endelige

<img>Pavebrev om Striden mellem Kong Erik
Plovpenning og Biskop Niels Stigsøn. 1249
(Rigsarkivet i Kbh.)
</img>
