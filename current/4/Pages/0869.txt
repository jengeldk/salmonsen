tvekønnede Blomster med 5 Blosterblade og oftest
5 Støvblade. De fleste vokser paa dyrket Jord,
og mange hører til de mest alm. og udbredte
Ukrudsplanter, f. Eks. <i>C. album</i> L.
(<sp>Hvidmelet Gaasefod</sp>). Nogle Arter, f. Eks. <i>C.
ambrosioides</i> L., der i Meksiko anvendes til en
Telignende Drik, indeholder vellugtende Olie,
der findes i Kirtelhaar; andre dyrkes mange
Steder som Køkkenurter. <sp>Kvinoa</sp> (<i>C. Quinoa</i>
Willd.) er i Peru en vigtig Melplante.
<i>C. R.</i>

<i>C. Atriplices</i>, 1 m høj; de unge Blade og
Stængler er dækkede med et rødviolet ell.
purpurviolet Støv, som gør Planten egnet til
Anbringelse i Bladgrupper o. l.; Bladene er
æg-hjertedannede. Frøet saas i Beg. af Marts i
Bænk, de unge Planter prikles i Potter og
udplantes i Slutn. af Maj i 40—50 cm's Afstand.
Ved Knibning af Skuddene maa man regulere
Væksten og forme Planterne.
<i>L. H.</i>
</chapter>

<chapter name="Chenu, Jean Charles">
<b>Chenu</b> [∫ny], <sp>Jean Charles</sp>, fr.
Militærlæge, f. 30. Aug. 1808 i Metz, d. 20. Novbr 1879
i Paris. 1829 blev han
Militærlæge og var i
en Del Aar Bibliotekar
ved den milit.
Lægeskole Val-de-Grâce.
Han deltog i
Krim-Krigen og det ital.
Felttog, og efter at
han 1868 var gaaet af,
ledede han under den
fr.-tyske Krig Pressens
Ambulancer i Paris.
Sammen med en Del
Medarbejdere udgav
han <i>Encyclopédie
d'histoire naturelle</i> (31 Bd, 1850—61), desuden <i>Rapport
au conseil de santé sur les résultats du service
médico-chirurgical pendant la campagne
d'Orient en 1854—55—56</i> (1865), <i>Recrutement de
l'armée et de la population de la France</i> (1867),
<i>Statistique médico-chirurgicale de la campagne
d'Italie en 1859 et 1860</i> (1869), <i>De la mortalité
dans l'armée et des moyens d'économiser la vie
humaine</i> (1870), <i>Aperçu historique, statistique et
clinique sur la service des ambulances et des
hôpitaux de la société française de secours aux
blessés de terre et de mer pendant la guerre
de 1870—71</i> (1874), <i>Aperçu sur les expéditions
de Chine, de Cochinchine, de Syrie et de
Mexique</i> (1877) o. s. v. Ganske særlig søgte C. at
paavise det meget uheldige i, at det fr.
Militærlægevæsen var underlagt Intendanturen, og han
tog ivrig Ordet for en Forandring heraf, som
dog først blev gennemført 1882.
<i>G. N.</i>
</chapter>

<chapter name="Chenziny">
<b>Chenziny</b> [кǣ↱tsin<sub>y</sub>] (<sp>Checiny</sp>), By i russ.
Polen, Guv. Kjelzy, ved Landevejen fra Kjelzy
til Krakov og ved Jernbanen fra Ivangorod til
Dombrova, har c. 6500 Indb., hvoriblandt
mange Jøder, to kat. Kirker og en Synagoge. I
Omegnen findes Bly- og Sølvgruber samt
Marmorbrud; men i øvrigt driver Byen særlig Handel
med Korn fra det rige Agerland i Omegnen.
<i>G. Ht.</i>
</chapter>

<chapter name="Cheops">
<b>Cheops</b> [↱ke.-] (<sp>Kheops</sp>), Gengivelse hos
Herodot (II, 124) af Navnet paa den ægypt.
Konge, hvis hieroglyfiske Navn man plejer at
læse <i>Chufu</i> ell. <i>Khufu</i>, og som har opført den
store Pyramide ved Ghizeh. C. er en af de
første Konger af det fjerde Dynasti; han
levede omtr. ved Aar 3000 f. Kr. ell. noget senere
og har vistnok haft sit Kongesæde i Memfis ell.
Omegn. Pyramiden, i hvilken Kongens Mumie
bisattes, er opført af vældige Kalkstensblokke,
hentede fra begge Sider af Nilen; den var opr.
147 m høj; nu er den kun 137 m. Spidsen er
afbrudt, saaledes at der paa Toppen er rigelig
Plads for et større Selskab. Den besøges ogsaa
aarligt af Tusinder af
Rejsende, som de
neden for Pyramiden
boende Beduiner har
en Art Privilegium
paa at hjælpe op;
Længden af
Grundfladen er paa hver af
de 4 Sider 230 m. Den
glatte Beklædning af
Kalksten, der fordum
dækkede Siderne, er
omtr. helt forsvunden.
Kun Pyramidens
Kerne er tilbage. I den
findes 3 Kamre; et (<i>A</i> paa Fig.) i Jorden under
den, omtr. lige under Spidsen. Det var vel opr.
bestemt til Gravkammer; men det maa være
blevet opgivet under Bygningen, og man anlagde
et andet Kammer omtr. 50 m over Jorden. I
det (<i>C</i>), der nu benævnes »Kongens Kammer«,
findes endnu Kongens Sarkofag, men saavel
Mumien som Sarkofagens Laag er forlængst
forsvundne. Paa Kisten ses ingen Indskrift, men
paa nogle Blokke i Pyramiden har man
opdaget de hieroglyfiske Navne <i>Chufu</i> og
<i>Chnum-Chufu</i>, malede i Omrids med rød Farve. Til
Gravkamret fører en Gang (<i>G</i> og <i>E</i>), der, efter
at Mumien var bisat, afspærredes, bl. a. ved at
lade mægtige Falddøre af Granit sænke ned.
Foran Pyramiden laa et forlængst forsvundet
mindre Tempel, bestemt til religiøse
Ceremonier til Bedste for Kongen i hans hinsidige
Tilværelse. Uden om Pyramiden anlagde Datidens
Stormænd efter Datidens Skik deres Grave med
tilhørende Kapeller, af hvilke adskillige har

<img>Cheops Pyramide (»den store Pyramide«) ved Ghizeh. (<i>D</i> Gravkammer med Kongens Kiste; <i>B</i> og <i>A</i> andre
Kamre; <i>E</i>, <i>F</i>, <i>G</i> og <i>H</i> Korridorer til Kamrene; <i>I</i> og <i>J</i> Gang, brudt af Gravrøvere.)</img>
