senere igen tilbage (jfr <sp>Achilleus</sp>). B.'s
Bortførelse er bl. a. fremstillet i et bekendt
Vægmaleri i Pompeji.
<i>C. B.</i>
</chapter>

<chapter name="Briseis Flak">
<b>Briseis Flak,</b> Kattegat, landløs Sandgrund,
20 Sm. N. f. Sjællands Odde; den er en
Fortsættelse af en smal Ryg, paa hvilken ligger
Schultz's Grund og Hastens Grund. Dybden paa
Flakket er 7 1/2 à 9 1/2 m, men med Stenpuller
paa 4 1/2 à 5 m Vand.
<i>G. F. H.</i>
</chapter>

<chapter name="brisement forcé">
<b>brisement forcé</b> [briz↱mã-får↱se]. Naar et
Led efter en Betændelse er kommet til at staa i
fejl Stilling og er fikseret i denne, ell. om en
Knogle ell. et Brud er vokset skævt sammen,
maa Lægen undertiden tvinge Delene tilbage i
bedre Stilling og bringe forbedret
Bevægelighed i Stand. Dette foregaar da paa den Maade,
at Patienten bedøves, hvorefter man brækker
med Vold og retter, hvad der staar forkert,
enten alene ved Haandkraft ell. ved Hjælp af
særlige mek. Midler. En saadan Operation
kaldes paa Fransk b. f., og dette Udtryk er gaaet
over til internationalt Brug. Udtrykket benyttes
ogsaa, men sikkert fejlagtig, om Udvidning ved
Fingertryk paa Endetarmens Lukkemuskel (se
<sp>Dilatation</sp>) ved Forsnævringer ell. Krampe
i denne Muskel.
<i>E. A. T.</i>
</chapter>

<chapter name="Brisieux, Charles Étienne">
<b>Brisieux</b> [bri↱z<sub>i</sub>ø], <sp>Charles Étienne</sp>,
fr. Arkitekt, f. i Baume-les-Dames 1660, d. 1754,
især kendt som Publicist af Forbilledværker,
hvis Smagsretning tilhører den fornemme og
rolige fr. Rokoko (<i>Architecture moderne</i> 1728 og
1754, <i>L'art de bâtir des maisons de campagne</i>
1743, <i>Traité de Beau</i> 1752).
<i>C. A. J.</i>
</chapter>

<chapter name="Brisinga (se Søstjerner)">
<b>Brisinga,</b> se <sp>Søstjerner</sp>.
</chapter>

<chapter name="Brisingemen">
<b>Brisingemen</b> (<i>men</i> = Halssmykke; <i>brisa</i>,
blusse højt, lyse), Gudinden Frøja's Smykke. To
Gudesagn handler om, hvorledes hun faar det
af de Dværge, der har smeddet det (jfr
<sp>Hildesagnet</sp>), og hvorledes Loke har ranet det,
og Heimdal bringer det igen. — I tysk-eng.
Oldsagn tilhører B. Helteverdenen: Hama raner
det (tilbage?) fra Kong Jarmunrik. Maaske
denne Sagnform er ældre.
<i>A. O.</i>
</chapter>

<chapter name="Brisk (se Juniperus)">
<b>Brisk,</b> se <sp>Juniperus</sp>.
</chapter>

<chapter name="Brisk (Standplads)">
<b>Brisk</b> kaldes den forberedte Standplads, paa
hvilken de større Kanoner i Reglen betjenes.
En B. bestaar af Planker, der hviler paa
nedgravede Ribber og fastholdes ved Spiger og
Pæle. B. kan være af meget forsk. Konstruktion.
De simpleste bestaar kun af
et Par Planker, hvorpaa
Affutagens Hjul bevæger sig,
hvorimod B. for de større
Affutager bestaar af et helt,
paa Ribber hvilende
Plankegulv, og for de største
Affutagers Vedk. er B. støbt i
Beton, saa at der dannes et
Betongulv, i hvilket der da er indstøbt Buer af
Jern, paa hvilke Affutagens Hjul løber, samt en
svær Bolt, om hvilken Affutagen drejer sig.
<i>H. H.</i>

<img>Briske.</img>
</chapter>

<chapter name="Brisling (se Sild)">
<b>Brisling,</b> se <sp>Sild</sp>.
</chapter>

<chapter name="Brissac">
<b>Brissac</b> [bri↱sak], gl fr. Adelsslægt, hed opr.
<sp>Cossé</sp>, men antog efter en Besiddelse i Anjou
Navnet B. Af Slægtens Medlemmer skal
nævnes: <sp>Charles de Cossé</sp>, <sp>Greve af B.</sp>
(1505—63), kendt som en dygtig Feltherre; 1550
Marskal af Frankrig, 1562 Kommandant i Paris,
1563 Guvernør i Normandiet. Hans Søn
<sp>Charles de Cossé</sp>, <sp>Hertug af B.</sp>, blev 1594
Guvernør i Paris, senere Marskal og 1611 Hertug;
d. 1621. — <sp>Louis Hercule Timoleon
de Cossé</sp>, <sp>Hertug af B.</sp> (1734—92), blev
under Ludvig XVI Guvernør i Paris, 1791
Kommandant for Kongens Garde, og blev myrdet i
Orléans 7. Septbr 1792 af Pøbelen.
</chapter>

<chapter name="Brisseau Mirbel (se Mirbel)">
<b>Brisseau Mirbel</b> [bri↱so-mir↱bæl], se <sp>Mirbel</sp>.
</chapter>

<chapter name="Brissel">
<b>Brissel</b> (<i>glandula thymus</i>) er en Kirtel, der
hos Hvirveldyrene findes i den forreste Del af
Brysthulen. Den opstaar tidlig i Fosterlivet som
en parret (d. v. s. af en højre og venstre
Halvdel bestaaende), opr. hul, senere kompakt
Fremvækst af Epithelceller i 3. Gællespalte. Ved
Fødslen danner den hos Mennesket et af to
Sidedele og et smallere Midterparti dannet
Organ, der er sammensat af talrige mindre
Lapper, og som bag Brystbenets øverste Del
strækker sig ned foran Luftrøret og foran den
øverste Del af Hjertet omtr. til 5. Ribben. Paa
Gennemsnit ses B.'s enkelte Lapper at bestaa
af en mørkere Barksubstans og en lysere
Marvsubstans. Begge disse Substanser dannes af
stjerneformige Celler, i hvis Mellemrum der
findes talrige Lymfocyther (Rundceller). I
Marvsubstansen findes desuden, fra 5. Fostermaaned
af, de saakaldte <sp>Hassal'ske Legemer</sp>, der
ikke kendes fra noget andet Organ; det er
smaa sandagtige Gryn, 0,01—0,2 mm i Diameter,
bestaaende af hornagtige Epithelceller, ordnede
som Bladene i et Løg. Paa højst forsk.
Tidspunkt af Livet, men oftest vel i
Pubertetsalderen, svinder B. under Omdannelse til
Fedtvæv mere og mere ind. Ofte holder der sig dog
en Rest af Barksubstansen hele Livet igennem.
— B. henregnes til »Kirtler med indre
Afsondring«, idet den ingen Udførselsgang besidder;
dens Afsondringsprodukter maa derfor antages
