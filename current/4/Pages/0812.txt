Embedsmænd, som besørger Kontorforretningerne ved
et Gesandtskab ell. et Konsulat.
<i>P. J. J.</i>
</chapter>

<chapter name="Chancellor">
<b>Chancellor</b> [↱t∫a.ns<sub>ə</sub>£ə], Kansler, opr. den
eng. Konges øverste Embedsmand, Opbevarer af
Kongens store Segl og Leder af det kgl.
Kancelli, hvorfra alle kgl. Skrivelser udfærdigedes,
Medlem af Kongens Domstol (<i>curia regis</i>) og af
Skatkammeret (<i>Exchequer</i>). Senere er hans
Funktioner blevne fordelte paa fl. Hænder, og
der findes nu i England flg. Kanslere: 1)
<sp>Lordkansleren</sp>, der er Opbevareren af Rigets
store Segl, Formand i Overhuset og Landets
fornemste Dommer. Han er saaledes Formand
for Kanslerretten, Medlem af og regelmæssig
Formand for Appellationsretten samt Formand
for Overhuset som Højesteret. Tillige er han
en Slags Justitsminister, der underskriver de
fleste Dommeres Udnævnelse. Han er altid
Medlem af Kabinettet og skifter med dette. 2) <i>C. of
the Exchequer</i>, den egl. Finansminister i
England. 3) <i>C. of Ireland</i>, en Minister for Irland,
der er Formand for den irske Appelret. 4) <i>C.
of the Duchy of Lancaster</i>, Ministeren for
Hertugdømmet Lancaster, der tillige er Formand
for Hertugdømmets særlige Kanslerret.
<i>K. B.</i>
</chapter>

<chapter name="Chancellorsville">
<b>Chancellorsville</b> [↱t∫a.ns<sub>ə</sub>£<sub>ə</sub>zvi£], en Samling
Bygninger i den nordamerikanske Stat Virginia,
har givet Navnet til den blodige Kamp, der i
den amer. Borgerkrig udkæmpedes fra 2.—4.
Maj 1863. Føreren for Potomac-Hæren, General
Hooker, havde med heldigt Resultat angrebet
General Lee ved Fredericksburg, men
forspildte disse gode Chancer, idet han i St f. at
fortsætte Kampen og føre den ud i det for hans
overlegne Artilleri gunstige Terrain trak sig
tilbage til C., der ligger paa en aaben Plads i
store Skove. Han blev her angrebet af General
Lee, der ved et Skinangreb med 15000 Mand
paa Skovene fastholdt Hooker, medens General
Jackson ved et udmærket ledet Angreb, der
kostede ham Livet, fuldstændig slog den højre
Fløj. Kampen endte 2. Maj p. Gr. a. Mørket,
men fortsattes 3. General Hooker søgte at
trænge Lee tilbage, men han saaredes og
maatte trække sin Hær tilbage til Floden
Rappahannock. 4. Maj angreb Lee den Styrke, der under
General Sedgwick den 3. var gaaet over Floden
for at forene sig med Hooker, og kastede den
tilbage. Resultatet af disse Kampe var, at
Potomac-Hæren den 5. trak sig tilbage over
Rappahannock, uden at General Lee dog var i Stand
til at forfølge. General Hooker's tab var 17000
Mand og 120 Kanoner, medens General Lee's
Hær mistede 13000 Mand og 7 Stykker Skyts.
<i>B. P. B.</i>
</chapter>

<chapter name="Chancery">
<b>Chancery</b> [↱t∫a.ns<sub>ə</sub>r<sub>i</sub>] (eng.) er dels
Benævnelsen paa det Embede, der indehaves af the
Chancellor (s. d.), dels Navnet paa en overordnet
Domstol Chancery Court (Kanslerretten) under
Forsæde af Lord Chancellor. Denne Domstol,
der fra gl Tid har spillet en vigtig Rolle i den
eng. Retspleje, udgør nu siden 1873 en Afdeling
(Chancery Division) af High Court of Justice i
London, af hvilken den saakaldte Kings Bench
Division danner en anden Afdeling. Omraadet
for disse to Retter er afgrænset ved en
Fordeling, der beror paa hist. Hensyn og i alt
væsentlig falder sammen med det eng.
Retssystems Sondring mellem <sp>common law</sp> og
<sp>equity</sp> (se disse Art.), saaledes, at
Retstrætter, der afgøres efter equity-Grundsætninger,
henhører under C. (der som Følge heraf ofte
findes betegnet som Equity Court).. Ved C.
procederes uden Jury. De af C.-Division afsagte
Domme kan indankes for Court of Appeal.
<i>K. Hch.</i>
</chapter>

<chapter name="Chancre">
<b>Chancre</b> [↱∫ã.kr] (afledet af det latinske <i>cancer</i>,
Kræft) benævnes et smitsomt Saar af venerisk
Oprindelse, som hyppigst har sit Sæde paa
<i>Genitalia</i>, sjældnere paa Læberne ell. andre
Steder. Der maa skelnes mellem to
grundforskellige Former. <sp>Den bløde C.</sp> er et Saar af
udelukkende lokal Natur, der viser sig faa
Dage efter den smittende Berøring og skyldes
en bestemt Bakterie (<i>Bacillus Ducrey</i>). Det har
Tilbøjelighed til at holde sig urent, med stejle,
underminerede Rande, og til at æde sig videre
i Omkredsen og i Dybden. Naar Lidelsen ved
passende, væsentlig desinficerende Behandling
er lægt, er den dermed forbi uden yderligere
Følger; dog kan ikke sjælden de nærmeste
Lymfekirtler inficeres og betændes, og der udvikler
sig da <sp>Buboner</sp>. <sp>Den haarde C.</sp> opstaar
længere Tid (c. 3 Uger) efter Smittens
Overførelse og skyldes en bestemt Mikrob,
<i>Spirochate pallida</i>. Den ledsages af en stærk
Forhærdelse af det omgivende Væv og efterfølges
altid af en alm. Infektion af hele Organismen
med <sp>Syfilis</sp>.
<i>E. P-n.</i>
</chapter>

<chapter name="Chanda">
<b>Chanda</b> [t∫änd<sub>a</sub> ell. t∫an-], <sp>Tshanda</sp>,
Distrikt i de indobritiske Centralprovinser,
Divisionen Nagpur, 27840 km<sup>2</sup> med (1911) 677544
Indb., hvoraf c. 80 % Hinduer.
<i>M. V.</i>
</chapter>

<chapter name="Chandala (se Candala)">
<b>Chaṇḍāla,</b> d. s. s. <sp>Caṇḍāla</sp>.
</chapter>

<chapter name="Chandeleursund">
<b>Chandeleursund</b> [∫ã↱dlö.r-], en Havarm ved
den sydøstlige Del af Staten Louisiana, ligger
ved Østsiden af Mississippis Delta og skilles fra
den meksikanske Golf ved Chandeleur Islands.
</chapter>

<chapter name="Chandernagor">
<b>Chandernagor</b> [∫ãndən<sub>ä</sub>↱gå.<sub>ə</sub>] (Sansk.:
Tschandernagara, Maanebyen), fr. By i Bengalen i
Forindien, ligger i Ganges-Deltaet ved den højre
Bred af Hugli, 26 km fra Kalkutta, med hvilken
By den er forbundet ved en Jernbane. C., som
ganske mangler Opland, er for længst
stagneret. Den er en smukt bygget By med brede,
lige Gader og (1911) 25293 Indb.
<i>M. V.</i>
</chapter>

<chapter name="Chandler, Richard">
<b>Chandler</b> [↱t∫a.nd£ə ell. ↱t∫än-], <sp>Richard</sp>,
eng. Arkæolog og Filolog, f. 1738, d. 1810. Han
udgav Fragmenter af gr. Digtere: <i>Elegiaca
Græca</i>, 1759, men hans Bet. ligger væsentlig i
Arkæologien. Han udgav Oxford-Mus.'s
(Arundel's) Indskrifter (<i>Marmora Oxoniensia</i>, 3 smukt
udstyrede Foliobind, 1763). Snart efter foretog
han med Arkitekten Revett og Kunstneren Pars
en fleraarig Rejse til Lilleasien og Grækenland
(for det bekendte <i>society of dilettanti</i>). I
Lilleasien besøgtes bl. a. Efesos, Miletos og Sardes,
i Grækenland især Attike og Peloponnesos
(Olympia). Udbyttet af hans Undersøgelser
fremstilledes i <i>Ionian antiquities</i> (Fol., 2 Bd,
1769—97) og <i>Inscriptiones antiquæ in Asia
minore et præsertim Athenis collectæ</i> (Fol., 1774).
Fremdeles: <i>Travels in Asia minor</i> (1775);
<i>Travels in Greece</i> (1776); <i>History of Ilium</i> (1803). I
de senere Aar af sit Liv var C. Indehaver af
Tylehurst Sognekald, Berkshire.
<i>H. A. K.</i>
</chapter>
