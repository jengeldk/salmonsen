London = 24 <i>Hundredweights</i> = 1219,26 kg, i
Newcastle = 53 <i>Hundredweights</i> = 2692,53 kg, i
Kanada = 30 <i>Hundredweights</i> = 1524,08 kg.
Tidligere var c. et Rummaal til Maaling af Kul,
og 1 London c. var da = 36 <i>Coal bushels</i> =
1308,22 l, 1 Newcastle c. = 79 1/2 <i>Coal bushels</i>
= 2888,98 l. — Som Maal for andre tørre Varer
er c. nu = 256 Imp. Gallons = 1163,167 l.
<i>(C. V. S.). Th. O.</i>
</chapter>

<chapter name="chalet">
<b>chalet</b> [∫a↱læ] (fr.), Sæterhytte, Schweizerhus.
</chapter>

<chapter name="Chaleurs">
<b>Chaleurs</b> [fr. ∫a↱lö.r, eng. ∫a↱£u.<sub>ə</sub>], <sp>Baie des
Chaleurs</sp> [↱bæ-dæ-∫a↱lö.r], Bugt paa Vestsiden af
St Lawrence-Golfen, ligger mellem Halvøen
Gaspé og New Brunswick og har Fiske- og
Havnebyerne Bathurst, Carleton og Dalhousie.
<i>H. P. S.</i>
</chapter>

<chapter name="Chalga (se Kalgan)">
<b>Chalga</b> [kal↱ga], se <sp>Kalgan</sp>.
</chapter>

<chapter name="Chalgrin, Jean François Thérèse">
<b>Chalgrin</b> [∫a↱'grǣ], <sp>Jean François
Thérèse</sp>, Arkitekt, f. i Paris 1739, d. smst. 20. Jan.
1811, tilhører den nyklassiske Retning, hvad der
ses af hans Arbejder i Luxembourg-Palæet og
af Kirken S. Philippe du Roule; hans
Hovedværk er den mægtige Triumfbue i Paris til
Kejserdømmets Hæder, Arc de l'étoile, begyndt 1806
og fuldført efter hans Død.
<i>(E. S.). C. A. J.</i>
</chapter>

<chapter name="Chalicosis (se Pneumonokonioser)">
<b>Chalicosis</b> [ka-], se <sp>Pneumonokonioser</sp>.
</chapter>

<chapter name="Châlid">
<b>Châlid</b> [↱кa.lid] <sp>ibn Welîd</sp> af Stammen
Koreisch, d. i Emesa (arab. Hims) Aaret 641,
var fra først af en af Profeten Muhammed's
værste Fjender, men blev senere en ivrig
Tilhænger af ham og en af Islam's dygtigste
Hærførere, hvorfor Profeten gav ham Tilnavnet
Saif Allah ɔ: Guds Sværd. Han udmærkede sig
navnlig i Kampene mod den falske Profet
Musailima og mod den gr. Kejser Heraklios,
hvem han overvandt i Slaget ved Mutah i
Syrien.
<i>J. Ø.</i>
</chapter>

<chapter name="Chalif (se Kalif)">
<b>Chalif</b> [кa↱li.f], se <sp>Kalif</sp>.
</chapter>

<chapter name="Chalil">
<b>Chalil</b> [кa↱li.l] (hebr. חליל) er Navnet paa
et Musikinstrument, der omtales paa fire Steder
i Biblen. Septuaginta oversatte Ordet ved αυλος
(Fløjte), Vulgata ved <i>tibia</i>, og Luther, i sin tyske
Bibeloversættelse, ved Pibe ell. Fløjte. Om
Ordets Afstamning og Instrumentets nærmere
Indretning er Meningerne meget delte; saa meget
synes dog sikkert, at det har været en Art
Fløjte.
<i>S. L.</i>
</chapter>

<chapter name="Chalil er Rachmân (se Hebron)">
<b>Chalil er Rachmân</b> [кa↱li.l-er-rah↱ma.n], se
<sp>Hebron</sp>.
</chapter>

<chapter name="Chalkantit (d. s. s. Kobbervitriol)">
<b>Chalkantit</b> [kal-], d. s. s. <sp>Kobbervitriol</sp>.
</chapter>

<chapter name="Chalkedon (se Kalchedon)">
<b>Chalkedon</b> [kal-; gr. -↱do.n], se <sp>Kalchedon</sp>.
</chapter>

<chapter name="Chalkeia">
<b>Chalkeia</b> [кal↱kæ^ia] (gr.), en Fest, der i
Oldtiden fejredes i Athen, den 30. i Maaneden
Pyanopsion, til Ære for Kunstens og Haandværkets
Guddomme, Athena og Hefaistos.
<i>C. B.</i>
</chapter>

<chapter name="Chalki">
<b>Chalki</b> [↱кalki], tyrk. <sp>Hejbeli ada</sp>, en af
Prinseøerne i Marmara-Havet uden for
Bosporus. Af de 3 Klostre paa denne Ø er det ene
omdannet til et gr.-teol. Akademi.
<i>H. P. S.</i>
</chapter>

<chapter name="Chalkidike">
<b>Chalkidike</b> [кal-], gr., (af χαλκός, Bronze,
ell. efter Byen <i>Chalkis</i>), er Oldtidens Navn paa
den brede Halvø, som i den nordvestligste Del
af Ægæer-Havet strækker sig fra Makedonien
mod S. og SØ., for største Delen skilt derfra
ved Lavland med langstrakte Søer, den største
<sp>Bolbe</sp>, medens dog mod V. Udløbere fra
Balkan fortsættes ud paa Halvøen og i de 3 lange,
smalle Landtunger, der parallelt strækker sig
ud fra det brede Forland og giver hele
Halvøen nogen Lighed med Peloponnesos. V. f.
ligger den <sp>thermaiske</sp>, mod Ø. den
<sp>strymoniske</sp> Havbugt, medens andre Bugter
strækker sig ind mellem de udløbende
Halvøer, <sp>Pallene</sp> i SV. (nu Kassandra),
<sp>Sithonia</sp> (Longos) og mod NØ, <sp>Akte</sp>, der ender i
<sp>Athos</sp> med Forbjerget Nymphaion. Det nuv.
Saloniki ligger ved Halvøens Rod i V., ved det
inderste af den thermaiske Bugt. Hele Arealet
er c. 4000 km<sup>2</sup>. Store Dele er opfyldte af
Bjergstrøg i Retning fra NV. mod SØ., højest i
Chortiatschi mod NV. (1187 m) og Athos' 1935
m høje Marmorpyramide i SØ. Landet er skønt,
med et mildt Klima, skovrigt (Eg, Fyr og paa
Athos Kastanie) og velvandet. Mellem
Bjergstrøgene og ved Havet findes frugtbare Sletter
(andre Egne er dog steppeartede). Der drives
Korn- og Vinavl, samt holdes Kvæg. Bjergene
bestaar af Gnejs, Glimmerskifre og Marmor og
indeholder forsk. Metaller; mod NØ. er vundet
Guld, senere Mangan; fra Oldtiden til ind i
Tyrkertiden udvandtes Kobber; nu er dette
forsømt. I Oldtiden blev Halvøen et halvgræsk
Forland med en blandet Befolkning, idet her
tidligt grundedes mange Kolonier mellem de
opr. ugræske Beboere (Bisalter, Bottiaier o. fl.).
Fra Korinth anlagdes paa Pallenes smalle Tange
<sp>Poteidaia</sp>; mod Ø. paa Halvøens brede Del
laa <sp>Stageiros</sp>, Aristoteles' Fødeby, anlagt
fra Andros. Chalkis anlagde i alt 32, først
<sp>Torone</sp> langt ude paa Sithonia, vigtigst
<sp>Olynthos</sp> med Havnebyen Kofos. C. 550 opholdt
Peisistratos sig paa C., fordrevet fra Athen. Paa
Xerxes' Tog mod Grækenland 480 blev Aktes
smalle inderste Tange gennemgravet med en
smal Kanal. Efter Krigen samlede Olynthos de
øvrige Byer om sig til det chalkidiske
Forbund, som bestod til 348, da Filip af
Makedonien erobrede og ødelagde Olynthos og
vistnok mange andre af de gr. Byer. Kassandros
anlagde senere Kassandreia paa Poteidaias Plads
og <sp>Thessalonike</sp>, det nuv. <sp>Saloniki</sp>.
Gennem Middelalderen spillede C. som Helhed
ingen Rolle, medens dog Athos (s. d.) blev
Sæde for mærkelige Munkesamfund.
Befolkningen er væsentlig gr., Byerne smaa. (<sp>Litt.</sp>: <sp>K.
F. Kinch</sp>, »Rejse i Makedonien« [1893]).
<i>H. A, K.</i>
</chapter>

<chapter name="Chalkis">
<b>Chalkis</b> [кal-] By paa Øen <sp>Euboia</sp> i
Grækenland, nutildags Hovedby i Nomarkiet Euboia,
med c. 11000 Indb., paa samme Plads som
Oldtidsbyen C. Navnet afledes af χαλκός, Bronze
(Kobberudvinding har fundet Sted i Nærheden)
ell. af κάλχη, Purpursnegl. Byen nævnes i de
yngre Dele af de homeriske Kvad, og er i hvert
Fald en gl By med Indbyggere af ioniske
Stammer; den bestod ved den hist. Tids Beg.,
lagt paa en Plads, der var gunstig for Agerbrug
og især for Handel og Søfart, midt for Øens
Vestside, med dobbelt Havn og i Stand til at
beherske det smalle, kun 70 m brede Euripos
og det bekvemmeste Overfartssted over dette
ved sine heftigt skiftende Strømme vanskelige
Sund mellem Euboia og Boiotien. Ved Sundet
laa i S. Byens lave Klippeborg; i nogen
Afstand mod SØ. den store Kilde <sp>Arethusa</sp>,
