Allerede Titlerne viser, hvilken Slags Emner
Forfatteren med særlig Forkærlighed
beskæftiger sig med. Han maler ikke, han ræsonnerer
over Livsforhold og Mennesker med en vis tør,
fornuftig Logik, ofte med et Smil. Al Patos
ligger hans bestandig-borgerlige Temperament
fjernt. Saa nøje traf han sine Landsmænds
Smag og Tone, at han opnaaede en Popularitet
som næppe nogen anden holl. Digter, og
mange af hans Vers blev Allemands Eje. Og denne
hans Popularitet har holdt sig næsten til vor
Tid. Den første samlede Udg. af hans Værker
udkom i Amsterdam 1655, den sidste i Schiedam
1873. I sit 82. Aar forfattede han sin
Selvbiografi paa Vers; den udkom dog først 1709.
<i>A. I.</i>
</chapter>

<chapter name="Catskill">
<b>Catskill</b> [↱kätsk<sub>i</sub>£], <sp>Kaatskill</sp>, By i U. S. A.,
Stat New York, ligger malerisk ved
Hudson-River, 160 km oven for New York. (1910) 5296
Indb. V. f. C. hæver sig de skovklædte <sp>C.
Mountains</sp>, der i High Peak naar en Højde
af 1159 m.
<i>H. P. S.</i>
</chapter>

<chapter name="Catt, Henri Alexandre de">
<b>Catt</b> [kat], <sp>Henri Alexandre de</sp>
(1725—95), af Fødsel Schweizer, blev 1758 som
Forelæser knyttet til Frederik den Store og efterlod
sig værdifulde, men ikke fuldt paalidelige
Dagbogsoptegnelser og Memoirer om denne Konges
Liv (udg. af <sp>R. Koser</sp> [1884]).
</chapter>

<chapter name="Cattaneo, Carlo">
<b>Cattaneo,</b> <sp>Carlo</sp>, ital. Forf. og Politiker
(1801—69), blev tidlig Lærer ved en Skole i
Lombardiet, men gav sig til at studere Filosofi
og Nationaløkonomi og grundlagde 1837
Tidsskriftet <i>Politecnico</i>. Det blev et Midtpunkt for
det aandelige Liv, og C. selv skrev meget flittig
deri om alle Haande Spørgsmaal. 1848 var han
en af Lederne for Opstanden i Milano, afviste
Radetzky's Forslag om en Vaabenstilstand og
fremtvang derved hans endelige Rømning af
Byen. Men som ivrig føderalistisk Republikaner
modarbejdede han Tilslutningen til Sardinien.
Efter Østerrigernes Sejr bosatte han sig i
Lugano i Kanton Ticino. Her skrev han <i>Storia
della insurrezione del 1848</i> og udgav <i>Archivio
triennale</i> (ɔ: 1846—49) <i>delle cose d'Italia</i> (3 Bd,
1850—56). Efter Lombardiets Frigørelse 1859
blev C. 3 Gange valgt til Deputeretkamret, men
vilde som uforsonlig Republikaner ikke give
Møde. Efter Garibaldi's Tog til Neapel 1860
drog han endog derned og søgte at hindre
Foreningen med Norditalien. Ogsaa skrev han fl.
Indlæg imod Regeringens Politik og blev indtil
sin Død boende i Lugano. C.'s samlede Skr
udgaves af Bertani (1881—83) i 3 Bd.
<i>E. E.</i>
</chapter>

<chapter name="Cattaneo, Danese">
<b>Cattaneo,</b> <sp>Danese</sp>, italiensk Billedhugger,
Arkitekt og Digter, f. c. 1509 i Colonnata ved
Carrara, d. 1573 i Padova, uddannede sig i
Kunst under J. Sansovino dels i Rom, dels i
Venedig, hvor han var sin Lærer behjælpelig
med plastisk Udsmykning af Byens Bibliotek,
Mønt m. m. Her arbejdede han ogsaa (1572) paa
Dogen Loredano's Gravmæle i S. Giovanni e
Paolo, for hvilket han modelerede fl. Statuer,
der viser ham som en elegant Kunstner, der
allerede gaar Barokkens Veje. En Tid var han
optaget i Padova og af Byggevirksomhed i
Kirken St Anastasia i Verona, hvis Alter ogsaa er
C.'s Værk. C., der stod paa en fortrolig Fod
med Tasso'erne, var selv Digter; han skrev
<i>Dell' Amor di Marfisa</i>.
<i>A. Hk.</i>
</chapter>

<chapter name="Cattaro">
<b>Cattaro</b> (<sp>Kotor</sp>), befæstet Søstad i den
sydøstlige Del af det østerr. Kronland Dalmatien,
60 km SØ. f. Ragusa, ved Foden af Udløberne
fra Bjergene Lovren og Velivarch, umiddelbart
ved Montenegros Grænse og i Baggrunden af
den prægtige Bugt <sp>Bocche di C.</sp>, har c.
3000 Indb.. Stærke Fæstningsværker beskytter
Staden baade mod Søsiden og mod Landsiden.
Bag Byen, i en Højde af 260 m, hæver sig
Borgen San Giovanni, Castelnuovo vogter
Indsejlingen til Bugten. C. er Sæde for en rom.-kat.
og en gr.-kat. Biskop og har fl. Klostre, et
Overgymnasium og en Navigationsskole. C. har
en af de smukkeste naturlige Havne i Europa;
den benyttes især som Krigshavn. Handelen
med Montenegro. hvortil en Landevej fører, har
lidt meget under den høje Toldtarif. — C., som
i Middelalderen var en selvstændig Republik,
under serbisk Beskyttelse, underkastede sig 1420
Venedig og kom 1797 under Østerrig, men stod
1810—14 under fr. Herredømme. 1563 og 1667
led den under stærke Jordskælv.
<i>G. Ht.</i>
</chapter>

<chapter name="Catteau-Calleville, Jean Pierre Guillaume">
<b>Catteau-Calleville</b> [ka↱to-kal↱vil], <sp>Jean
Pierre Guillaume</sp>, fr. Forf. (1759—1819),
var Præst ved den reformerte Menighed i
Sthlm, berejste fra 1788 Tyskland, Frankrig,
Schweiz og de skandinaviske Lande, bosatte sig
1810 i Paris og opgav Præstegerningen. Han
udgav Arbejder særlig vedrørende de
skandinaviske Lande, bl. a. <i>Tableau des états danois
considérés sous les rapports du mécanisme
social</i> (3 Bd 1802), <i>Histoire des révolutions de
Norvège</i> (2 Bd 1818) og <i>Histoire de Christine,
reine de Suède</i> (2 Bd, 1815).
</chapter>

<chapter name="Cattermole, George">
<b>Cattermole</b> [↱kätəmo<sub>u</sub>£], <sp>George</sp>, engelsk
Maler, f. Aug. 1800 i Dickleborough, d. 24. Juli
1868. C. har særlig vundet sig et Navn som
Akvarelmaler; han var en af de mest
fremragende Medlemmer af <i>Water-Colour-Society</i> i
London og lovpristes af Th. Gautier som en af
den romantiske Revolutions maleriske
Foregangsmænd. C. benyttede hyppigst den
»blandede« Metode og malede en Mængde livfulde
Vandfarvebilleder, ofte Romanscener med
effektfuld malerisk Behandling af Landskab,
Arkitektur og Kostume; hans Hovedværk: det
store »Reformatorerne paa Rigsdagen i Speyer«
(stukket af W. Walker). Mængder af hans
Billeder i Vict. a. Albert Mus. o. a. offentlige
Samlinger. Endelig udfoldede C. ogsaa en betydelig
Virksomhed som Illustrator; hans Tegninger
efter hans Yndlingsforfatter W. Scott udkom 1835
i London, stukne i Staal af C. Heath under
Titlen: <i>Illustrations to the poetical and prose
works of Sir W. Scott</i>.
<i>A. Hk.</i>
</chapter>

<chapter name="Cattleya">
<b>Cattleya</b> [-↱la^i-] Lindl., Orkidéslægt med store,
prægtige Blomster, der sidder enkeltvis ell. i
Klase. 20 Arter fra Meksiko til Brasilien,
adskillige dyrkede.
<i>A. M.</i>
</chapter>

<chapter name="Cattolica">
<b>Cattolica</b> [-↱tå-], By i det nordlige Italien.
Prov. Forli, ligger 15 km SØ. f. Rimini og 1 km
fra Adriaterhavet ved Banelinien
Pologna—Ancona. (1911) 4588 Indb. I Nærheden af C. laa
den rom. By <i>Conca</i>, der som Følge af
Jordbundens Indstyrtning dels begravedes, dels
bortskylledes af Adriaterhavets Bølger.
<i>H. P. S.</i>
</chapter>

<chapter name="Cattolica Eraclea">
<b>Cattolica Eraclea</b> [-↱tå---↱klæ-], By paa
Sicilien, Prov. Girgenti, ligger 22 km NV. f.
