<chapter name="capitatio">
<b>capitatio</b> (lat.), Afgift, Skat, særlig
Hovedskat, Kopskat (af <i>caput</i>, Hoved).
</chapter>

<chapter name="capite censi">
<b>capite censi</b> hed i den rom. Inddeling af
Folket efter Formuen den laveste Formuesklasse,
hvis Medlemmer optoges paa Censorernes Liste
efter Hoveder (<i>caput</i>) uden Angivelse af deres
Formue. De var i den ældre Tid fritagne for
Krigstjeneste og betalte ikke Skat; først Marius udskrev i
den jugurthinske og cimbriske Krig c. c. til
Krigstjeneste, hvilket blev Udgangspunkt for en
betydningsfuld Forandring i den rom. Hærs
Karakter. Se ogsaa <sp>proletarii</sp>.
<i>A. B. D.</i>
</chapter>

<chapter name="Capitella">
<b>Capitella,</b> Slægt af Børsteorme, som viser
fl. Tilnærmelser til Oligochæterne. Det
regnormlignende Legeme mangler ganske Følere, og
de i 4 vel adskilte Rk. ordnede Børstebundter
er kun omgivne af næppe mærkelige
Fremspring, et Karsystem mangler.
Segmentalorganerne mangler ydre Mundinger, og
Kønsstofferne udføres gennem Tværspalter paa Bugsiden.
Hos Hannen er denne Spalte omgivet af 4 tæt
sammenliggende Bundter af store,
guldglinsende, i Forplantningens Tjeneste omdannede
Bugbørster. Særegne Genitalbørster kendes ellers
kun hos Oligochæterne. I Danmark findes en
enkelt Art, <i>C. capitata</i>.
<i>T. K.</i>
</chapter>

<chapter name="capitis deminutio">
<b>capitis deminutio</b> (lat., <i>caput</i>, Hoved,
<i>deminutio</i>, Formindskelse), rom. Retsudtryk for det
Faktum, at en rom. Borgers hele retlige
Stilling (hvilken benævnedes hans <i>caput</i>) undergik
en Forandring til det værre. Dette kunde ske
paa 3 Maader: 1) ved at han mistede Friheden
og blev Slave (<i>c. d. maxima</i>), f. Eks. naar han
blev Krigsfange ell. var dømt til Døden, 2) ved
at han tabte sin Borgerret (<i>c. d. media</i>), f. Eks.
ved Udvandring ell. Landsforvisning
(Deportation), ell. 3) ved at han udtraadte af sin <i>familia</i>
(s. d.) (<i>c. d. minima</i>), f. Eks. ved at han gennem
en Adoption (se <sp>Adoption</sp>) blev optaget i en
anden <i>familia</i>, en Akt, som opr. medførte Tabet
af en Rk. civile Rettigheder. Dette Retsinstitut,
der som <i>c. d. maxima</i> har nogen Lighed med
senere Tiders »borgerlige Død«, har intet
tilsvarende i da. Ret ell. i anden moderne Ret. Efter
denne kan man vel f. Eks. ved æreløse Handlinger ell.
visse Straffe tabe <sp>enkelte</sp> Rettigheder (Valgret,
Embede, Ret til Borgerskab), men et mere alm.
Tab af Retsevne kendes ikke.
<i>V. B.</i>
</chapter>

<chapter name="capitium">
<b>capitium</b> (lat.), Hullet til at stikke Hovedet
igennem i den rom. Tunika; ogsaa et kvindeligt
Klædningsstykke, en Art Korset. — I Medicinen
en Forbinding til Hovedet, der udføres med et
firkantet ell. til en Trekant sammenlagt Stykke
Tøj.
<i>E. A. T.</i>
</chapter>

<chapter name="Capitolinus (se Manlius)">
<b>Capitolinus,</b> se <sp>Manlius</sp>.
</chapter>

<chapter name="Capitolinus mons">
<b>Capitolinus mons</b> (lat., nu <sp>Campidoglio</sp>),
en af Rom's Høje, NV. f. Forum Romanum;
dens højeste Punkt er 49 m o. H. Den har to
Toppe, en sydvestlig og en nordøstlig, mellem
hvilke der er en Sænkning paa 36 m o. H. Opr.
synes C. m. at have været den fælles Borg for
Beboerne af Palatinerhøjen og Quirinalerhøjen;

<img>Det nuværende Capitolium: Campidoglio.</img>
