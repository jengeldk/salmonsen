<chapter name="chansonnette">
<b>chansonnette</b> [∫ãså↱næt] (fr.), Diminutiv af
<sp>chanson</sp> (s. d.); tillige paa Dansk (urigtig)
Betegnelse for Sangerinden, der foredrager
en saadan.
</chapter>

<chapter name="chant">
<b>chant</b> [∫ã] (fr.), Sang; <i>c. du départ</i>
[∫ã-dy-de↱pa.r] Nationalhymne fra den første franske
Revolutions Tid, Teksten forfattet 1794 af M. J.
Chénier, Musikken af Méhul.
<i>S. L.</i>
</chapter>

<chapter name="Chantada">
<b>Chantada</b> [t∫an↱taða], By i det nordvestlige
Spanien, Prov. Lugo, ligger 50 km SSV. f.
Lugo, 504 m o. H. i Nærheden af Minho. (1900)
15003 Indb.
<i>H. P. S.</i>
</chapter>

<chapter name="chantage">
<b>chantage</b> [∫ã↱ta.з] (fr.), Pengeafpresning ved
Trusler om Skandale; — <sp>Fiskefangst</sp>,
under hvilken man ved Støj og Larm jager Fisken
i Garnet.
</chapter>

<chapter name="Chantavoine, Jean">
<b>Chantavoine</b> [∫ãta↱vwan], <sp>Jean</sp>, fr.
Musikforfatter, f. 17. Maj 1877 i Paris, studerede bl.
a. i Berlin under Max Friedländer og har fra
1903 virket i Paris som Musikreferent og Forf.
Hans Navn er særlig knyttet til den
fortjenstfulde Samling <i>Les maîtres de la musique</i>,
hvilken han redigerer, og hvortil han har skrevet en
Beethoven-Biografi (1907) og en Liszt-Biografi
(1910). C. er ogsaa Udgiver af en fr. Overs. af
Beethoven's Breve i Udvalg (<i>Correspondance de
Beethoven</i> [1904]), har skrevet <i>Musiciens et
poètes</i> (1912), <i>Pages romantiques de Liszt</i> (Paris
og Leipzig) og oversat Wagner's
»Niebelungenring« og »Parsifal« paa Fransk.
<i>W. B.</i>
</chapter>

<chapter name="Chantelauze, Regis">
<b>Chantelauze</b> [∫ã↱tlo.z], <sp>Regis</sp>, fr. Historiker,
f. i Montbrison (Loire) 23. Marts 1821, d. i Paris
3. Jan. 1888. Af hans Skr, hvoraf fl. er blevne
kronede af Akademiet, kan fremhæves: <i>Marie
Stuart, son procès et son exécution</i> (1876), <i>Le
cardinal de Retz et l'affaire du chapeau</i> (1878),
<i>Le cardinal de Retz et ses missions
diplomatiques à Rome</i> (1879) og <i>Louis XVII</i> (1884, med
et Suppl. 1887).
<i>Kr. E.</i>
</chapter>

<chapter name="Chantelle">
<b>Chantelle</b> [∫ã↱tæl], By i det mellemste
Frankrig, Dept Allier, Arrond. Gannat, har et gl.
Kloster med en mærkelig Kirke (fra 13. Aarh.),
Vinavl og c. 1400 Indb. Der findes betydelige
Ruiner af Hertugerne af Bourbons Slot, bygget i
11. Aarh., stærkt befæstet af Connetablen af
Bourbon og ødelagt af Frants I.
<i>G. Ht.</i>
</chapter>

<chapter name="Chantenay">
<b>Chantenay</b> [∫ã↱tnæ], By i det vestlige
Frankrig, Dept Loire-Inférieure, Arrond. Nantes,
vestlig Forstad til Nantes, hvortil den regnes, har
Skibsværfter, Jernværker og Støberier,
betydelige Stenbrud, livlig Skibsfart og Handel.
<i>G. Ht.</i>
</chapter>

<chapter name="Chantepie de la Saussaye, Pierre Daniel">
<b>Chantepie de la Saussaye</b> [∫ãt↱pi-d-la-so↱sæ],
<sp>Pierre Daniel</sp>, nederlandsk Teolog og
Religionshistoriker, f. 1848. 1878 blev han Prof. i
Religionshistorie i Amsterdam, og 1899
forflyttedes han til Univ. i Leyden. Han er en af
Nutidens betydeligste Religionshistorikere, og
han har skrevet en Række Værker, af hvilke de
mest kendte er hans »Lehrbuch der
Religionsgeschichte« (1. Udg. 1887—89, 3. Udg., der er
skrevet med Bistand af en Række Fagmænd,
1905). Det er den første udførlige Haandbog
over hele Religionshistorien. Som Teolog søger
C. de la S. at forene den fri hist. Forskning
med positiv Kristendom. C. de la S. har ogsaa
virket som Prædikant og som
litteraturhistorisk Forf.
<i>A. Th. J.</i>
</chapter>

<chapter name="Chanterelle">
<b>Chanterelle</b> [∫ã↱træl] (fr.; ital. <i>Canterella</i>,
<sp>Sangstrengen</sp>) kalder Franskmændene og
Italienerne den højeste, til Udførelsen af
Melodien fortrinsvis benyttede Streng paa
Stryge- o. a. Strengeinstrumenter uden Klaviatur;
altsaa f. Eks. Kvinten, ell. E-Strengen paa
Violinen, Melodistrengene paa Citer, Guitar ell.
Lut, de højeste Strenge paa Harpen o. s. v.
<i>S. L.</i>
</chapter>

<chapter name="Chantilly">
<b>Chantilly</b> [∫ãti↱ji], By i det nordvestlige
Frankrig, Dept Oise, Arrond. Senlis, ved
Nordbanen, ligger smukt ved den lille Flod Nonette
og ved Randen af Chantilly-Skoven og har
(1906) 4632 Indb. Dens tidligere betydelige
Kniplinge- og Blondefabrikation er gaaet tilbage;
men C. er kendt p. Gr. a. sit Slot, der tidligere
var Residens for Familierne Montmorency
(1484—1632; foran Slottet staar et Mindesmærke for
Anne de Montmorency) og Condé (1632—1830)
og blev ødelagt under Revolutionen, men som
delvis blev restaureret 1876—85 af dets Ejer,
Hertugen af Aumale, der 1886 testamenterede
Slottet og den omgivende Park tillige med et
værdifuldt Bibliotek og rige Kunstsamlinger til
Institut de France. Slottet er et af de smukkeste
Eksempler paa Renaissance-Arkitektur i
Frankrig. C. er et af Pariserne meget besøgt
Udflugtssted p. Gr. a. sin Væddeløbsbane, hvor der
aarlig afholdes 8 Væddeløb.
<i>G. Ht.</i>
</chapter>

<chapter name="Chantilly-Kniplingen">
<b>Chantilly</b> [∫ãti↱ji], <b>-Kniplingen</b> er en fr.
Silkeknipling, der særlig kniples i Prov.
Calvados. Den forarbejdes saavel af sort som af
hvidlig Silke og er let kendelig paa sin Bund, der
bestaar af smaa sekskantede Figurer, som er
kniplede med Dobbeltslag. I Forbindelse hermed
anvendes i selve Mønstret dog meget ofte en
Bund, i hvilken Traadene kun krydses med
Enkeltslag. Selve Mønstret er altid kantet med en
tyk Traad. C. skylder Hertuginden af
Longueville sin Oprindelse, da det var hende, der i
17. Aarh. gav Stødet til Knipleindustrien i
Chantilly og Omegn.
<i>R. H.</i>
</chapter>

<chapter name="Chantonnay">
<b>Chantonnay</b> [∫ãtå↱næ], Flække i det vestlige
Frankrig, Dept Vendée, Arrond. La
Roche-sur-Yon, har et gl. Slot, c. 2000 Indb. og i Omegnen
Kulgruber. Juli 1793 blev Vendée'erne her
slaaede af Republikkens Tropper.
<i>G. Ht.</i>
</chapter>

<chapter name="Chantre, Ernest">
<b>Chantre</b> [∫ã.tr], <sp>Ernest</sp>, fr. Arkæolog og
Geolog, f. 1843 i Lyon. For den fr. Regering
har han ledet en lang Række af Undersøgelser
i Grækenland, Tyrkiet, Lilleasien og
Kaukasus-Landene; desuden Rejser, mest med geol.
Formaal, gennem Dauphiné og Savojen. Han
virker nu som Prof. i Antropologi i Lyon og
Underdirektør ved det naturhistoriske Mus. Af
hans talrige Skr skal anføres: <i>Les palafittes ou
constructions lacustres du lac de Paladru</i> (1871),
<i>Âge du bronze; recherches sur l'origine de la
metallurgie en France</i> (1875—76), <i>Recherches
antropologiques dans le Caucase</i> (4 Bd,
1885—87), <i>Recherches archéologiques dans l'Asie
occidentale; mission en Cappadoce, 1893—94</i> [1898],
<i>Recherches antropologiques dans l'Afrique
orientale. Égypte</i> [1904]. Om Dauphiné m. m.
handler <i>Études paléetnologiques</i> [6 Bd 1887—90].
<i>H. A. K.</i>
</chapter>

<chapter name="Chantrey, Francis Legatt">
<b>Chantrey</b> [↱t∫a.ntr<sub>i</sub> ell. ↱t∫äntr<sub>i</sub>], Sir <sp>Francis
Legatt</sp>, eng. Billedhugger, f. 1781 i
Jordanthorpe i Derbyshire, d. i London 25. Novbr
