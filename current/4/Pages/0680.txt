han til Goyaz, derfra mod V. over Cuyaba til den
store Sump Jarayes, undersøgte øvre
Paraguay og Vandskellet mellem Paraguays og
Madeiras Strømsystemer. Over Chuquisaca og
Potosi naaede han til Lima; Tilbagerejsen gik over
Cuzco, ned ad Ucayali og Amazonas til Para.
Senere var han fr. Konsul i Bahia, Kapstaden,
Singapore og Melbourne.
<i>C. A.</i>
</chapter>

<chapter name="Castelnaudary">
<b>Castelnaudary</b> [kastælnoda↱ri], By i det
sydlige Frankrig, Dept Aude,
<sp>Arrondissement C.</sp>, ligger paa en Høj i en frugtbar Slette
ved Canal du Midi, som her danner en stor
Havn, ved Sydbanen mellem Carcassonne og
Toulouse, har (1911) 9542 Indb. og driver
Baadebyggeri, Industri i groft Klæde og Lervarer,
og livlig Handel, især med Korn, Mel og Træ.
C. har et smukt Raadhus, et Collège og en
Handelsdomstol. — C., der under Navn af
<i>Sostomagus</i> var en af de vigtigste Byer i det sydlige
Gallien paa Romertiden, blev ødelagt paa
Folkevandringens Tid af Vestgoterne, men atter
opbygget og kaldt <i>Castrum novum Arianorum</i>. Den
var Hovedstad i Landskabet Lauragais og
spillede en stor Rolle i Albigenser-Krigene, da
Simon af Montfort blev belejret her 1211 og slog
Belejrerne under Raimond VI af Toulouse;
under Hundredaarskrigen blev C. erobret og
brændt af den sorte Prins 1355. I Slaget ved C.
1. Septbr 1632 sejrede de kgl. Tropper over
Hertugen af Montmorency, som blev taget til
Fange.
<i>G. Ht.</i>
</chapter>

<chapter name="Castelnau-Montratier">
<b>Castelnau-Montratier</b> [kastæl↱no-mǡra↱t<sub>i</sub>e],
By i det fr. Dept Lot, Arrondissement Cahors,
ligger 252 m o. H. paa en Høj ved højre Bred
af Lutte og har udmærket Vinavl, Agerdyrkning
og c. 800 (som Kommune 2900) Indb. Der findes
Rester af gl. Bymure og Porttaarne.
<i>G. Ht.</i>
</chapter>

<chapter name="Castelnuova di Garfagnana">
<b>Castelnuova di Garfagnana</b> [-↱n<sub>u</sub>åva-di-garfa↱n<sub>j</sub>ana],
By i Norditalien, Prov. Massa e
Carrara, ligger 30 km Ø. f. Carrara ved
Serchio, (1911) 5380 Indb.
</chapter>

<chapter name="Castelnuovo">
<b>Castelnuovo</b> [-↱n<sub>u</sub>åvo] (serb. <sp>Ercegnovi</sp>),
By i Dalmatien, ligger ved Nordkysten af og
nær ved Indgangen til Bocche di Cattàro og ved
Jernbanen Uskoplje—Zelenika, beskyttet af
Fortet Spagnuolo (opført 1538). Ø. f. C. ligger
Marinehospitalet Meljine. C. har c. 1500 Indb.
<i>G. Ht.</i>
</chapter>

<chapter name="Castelnuovo, Enrico">
<b>Castelnuovo</b> [-↱n<sub>u</sub>åvo], <sp>Enrico</sp>, ital.
Romanforfatter, f. i Firenze 1839, d. 23. Jan. 1915,
var ikke mere end to Aar gl, da han kom til
Venedig, hvor han siden boede. Han gik opr.
Handelsvejen, men blev 1870 Redaktør af
Bladet <i>La Stampa</i> og 1872 Lærer ved den højere
Handelsskole i Venedig. S. A. udgav han et Bd
Skitser samt Romanen <i>Il quaderno della zia</i>,
hvori han allerede viste sig som en livlig og
elskværdig Prosafortæller. Siden udkom <i>La Casa
Blanca, Lauretta</i> (1876) m. m.; 1879
Novellesamlingen <i>Alla finestra</i>, benævnt efter den første,
nydelige Fortælling (om en værkbruden ung
Pige og hendes Genbo, en ung brystsvag
Skriver). Af C.'s senere Arbejder kan anføres <i>La
Contessina</i> (1881), <i>Sorrisi e lagrime</i> (Samling af
Fortællinger [1882]), <i>Due convinzioni</i> (1886),
<i>Filippo Busini juniore</i> o. fl.
<i>(E. G.). E. M-r.</i>
</chapter>

<chapter name="Castelnuovo, Guido">
<b>Castelnuovo</b> [-↱n<sub>u</sub>åvo], <sp>Guido</sp>, ital.
Matematiker, f. i Venedig 14. Aug. 1865. C., der siden
1905 er Prof. ved Roms Univ., har skrevet
adskillige Afh. om Geometrien paa Kurver og
Flader samt om Systemer af Kurver;
1903—04 udkom hans <i>Lezioni di geometria analitica e
projettiva</i>.
<i>Chr. C.</i>
</chapter>

<chapter name="Castel San Giovanni">
<b>Castel San Giovanni</b> [-dзo↱van.i], Flække
i Norditalien, Prov. Piacenza, ligger 22 km V. f.
Piacenza ved Via Æmilia. (1911) 9544 Indb.
17.—19. Juni 1799 sejrede her Østerrigerne og
Russerne under Melas og Suvarov over
Franskmændene under Macdonald.
<i>H. P. S.</i>
</chapter>

<chapter name="Castel San Pietro del Emilia">
<b>Castel San Pietro del Emilia,</b> By i
Norditalien, Prov. Bologna, ligger 21 km SØ. f.
Bologna ved Sillaro og ved Via Æmilia. (1911)
14123 Indb. C. har Sporvej til Bologna og Imola
og er kendt for sine Aarsmarkeder. Byen har
Levninger af et Citadel, der 1200 er bygget af
Bologna.
<i>H. P. S.</i>
</chapter>

<chapter name="Castel Sardo">
<b>Castel Sardo,</b> By paa Sardinien, Prov. Sassari,
ligger 33 km NØ. f. Sassari ved Østsiden af
Golfo dell' Asinara. (1911) 2810 Indb. C. S. er
Fiskerihavn. Byen er anlagt 1209 og hed opr.
Castel Genovese.
<i>H. P. S.</i>
</chapter>

<chapter name="Castelsarrasin">
<b>Castelsarrasin</b> [kastælsara↱zǣ], By i det
sydlige Frankrig, Dept Tarn-et-Garonne,
<sp>Arrondissement C.</sp>, ved Garonnes højre Bred og
ved Canal latéral, har en Kirke, St Sauveur,
fra 13. Aarh. og er omgivet af Promenader,
anlagte paa de gl. Volde. C. har en Underret, et
Collège, et Metalstøberi (Kobber og Tin), Møller,
Savværker, Farverier og Handel med Kvæg og
Agerbrugsprodukter. (1906) 3189 (med
Kommunen 7496) Indb.
<i>G. Ht.</i>
</chapter>

<chapter name="Casteltermini">
<b>Casteltermini</b> [-↱tær-], By paa Sicilien, Prov.
Girgenti, ligger 30 km N. f. Girgenti. (1911)
15092 Indb. C. har Svovlgruber.
<i>H. P. S.</i>
</chapter>

<chapter name="Castelvetrano">
<b>Castelvetrano,</b> By paa Sicilien, Prov. Trapani,
ligger 35 km SØ. f. Trapani i en frugtbar Egn.
(1911) 24674 Indb., der driver Olie- og Vinavl,
Silke-, Bomulds- og Linnedvæveri. S. f. C.
ligger de storartede Ruiner af <i>Selinus</i>.
<i>H. P. S.</i>
</chapter>

<chapter name="Castelvetro, Lodovico">
<b>Castelvetro,</b> <sp>Lodovico</sp>, ital. Forf.
(1505—71), af fornem Slægt, en kundskabsrig og lærd
Mand, meget stridbar og skarp som Kritiker.
Da han 1553 angreb A. Caro i Anledning af
dennes canzone til Forherligelse af det fr. Hof,
udspandt der sig en heftig Strid mellem de to
Skribenter. C., som af Caro blev anklaget for
Inkvisitionens Domstol som Kætter, maatte 1561
flygte til Chiavenna, hvor han døde, efter i
sine sidste Aar at have ført en omflakkende
Tilværelse. Bl. C.'s Arbejder maa nævnes hans
Kritikker over Bembo's <i>Prose</i> og B. Varchi's
sproglige Dialog <i>Ercolano</i>; en Oversættelse af
Aristoteles' Poetik (med Kommentar) og Noter
til Cicero's <i>Rhetorica ad Herennium</i>. (<sp>Litt.</sp>:
<sp>G. Cavazzuti</sp>, <i>L. C.</i> [Modena 1903]).
<i>(E. G.). E. M-r.</i>
</chapter>

<chapter name="Castenschiold">
<b>Castenschiold</b> [-skjål´], dansk Adelsslægt, hvis
Stamfader <sp>Jørgen Carstensen</sp>, af
sønderjysk Herkomst, var Plantageejer paa Skt
Thomas. Hans Søn <sp>Johan Lorentz
Carstens</sp> ell. <sp>Castens</sp> (1705—47), der som
Plantageejer paa Skt Jan havde tjent en
betydelig Formue, købte Knabstrup 1745 og blev
12. Marts s. A. optaget i den danske Adel med
Navnet C. og flg. Vaaben: Skjoldet delt i 4
Felter; i 1. en Hjort bag et Træ i Sølv, i 2. et rødt
Hus i Guld, i 3. seks Sølv Kryds i blaat, i 4.
