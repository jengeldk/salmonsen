midlertidige Vicekonge, Grev O'Donnell, til
Eftergivenhed imod Folkets Ønsker. Da Opstanden faa
Dage efter havde sejret, blev C. Formand for
den foreløbige Regering, modsatte sig straks de
republikanske Lyster og støttede Planen om
Lombardiets Tilslutning til Sardinien. Han blev
27. Juli—15. Aug. sardinsk Førsteminister, var
derefter Formand for den lombardiske
Consulta i Turin og blev 1853 Senator. Som
Undervisningsminister Juli 1859—Jan. 1860 udstedte
han en ny Skolelov, som endnu danner
Grundlaget for Skolevæsenets Ordning i Italien. Novbr
1865—Novbr 1870 var han Senatets Formand.
<i>E. E.</i>
</chapter>

<chapter name="Casati, Gaetano">
<b>Casati</b> [ka↱sati], <sp>Gaetano</sp>, ital.
Afrikarejsende (1838—1902), deltog som Officer i
Felttoget 1866 og avancerede til Kaptajn,
men traadte 1872 ud af Hæren og modtog
af det handelsgeografiske Selskab i Milano
1879 det Hverv at rejse til Sudan. Han
begav sig til Khartum, naaede Juli 1880
Meschra-er-Rek S. f. Bahr-el-Ghasal og traf 1881
Junker ved den øvre Uëlle og foretog her
omfattende Rejser. 1883 kom C. til Stationen Lado
ved Nilen og traf her sammen med Emin; han
drog atter paa Rejser i de øvre Nilegne, men
vendte p. Gr. a. Madhistopstanden tilbage til
Emin i Lado, hvortil han ankom Jan. 1885 faa
Dage førend Junker's Afrejse til Østkysten. Fra
Wadelai sendte Emin Maj 1886 C., der havde
stillet sig til hans Raadighed i de bevægede
Tider, til Kong Kabrega af Unjoro for at aabne
en Forbindelse mellem Ækvatorialprovinsen og
Sansibar-Kysten via Uganda, med hvilket Land
Kabrega var i Krig. I Reg. af 1888 blev C. taget
til Fange af Kabrega og dømt til Døden, da den
mistroiske Konge modtog Efterretning om, at
Stanley's Ekspedition nærmede sig. Efter at
have været Genstand for den grusomste
Behandling lykkedes det C. med Tabet af næsten
alle sine i Aarenes Løb møjsommelig samlede
Rejseoptegnelser at undfly til Wadelai, hvor han
blev hos Emin for sammen med ham det flg.
Aar under Stanley's Eskorte at rejse til
Østkysten, hvorfra han begav sig til Italien.
<i>C. A.</i>
</chapter>

<chapter name="Casaubon, Isaak de">
<b>Casaubon</b> [kazo↱bǡ], <sp>Isaak de</sp>, latiniseret
<i>Casaubonus</i>, klassisk Filolog, f. 1559 i Genève,
d. 1614, fra 1598 Prof. i Paris, efter Henrik
IV's Død indkaldt af Jakob I til England, hvor
han døde. Foruden Skrifterne <i>De satirica
Græcorum poësi et Romanorum satira</i> (1605; udg.
ved Rambach, 1774), <i>De libertate ecclesiastica</i>
(1607) og <i>De rebus sacris et ecclesiasticis.
Exercitationes ad Baronii prolegomena in annales</i>
(1614) har C. leveret kritiske Udg. af talrige
gr. og rom. Forf.; hans Breve er udgivne af
Almeloveen (1709). (<sp>Litt.</sp>: <sp>Russel</sp>,
<i>Ephemerides I. C.</i> [I—II, Oxford 1850]; <sp>Jacobi</sp>, »Aus
dem Leben des I. C.« [Berlin 1854];
<sp>Pattison</sp>, <i>C.</i> [2. Udg. Oxford 1892]; <sp>Nazelle</sp>,
<i>I. C., sa vie et son temps</i> [Paris 1897]).
<i>K. H.</i>
</chapter>

<chapter name="Cascade Range (se Kaskadebjergene)">
<b>Cascade Range</b> [k<sub>ä</sub>↱ske<sub>i</sub>d-↱re<sub>i</sub>ndз], se
<sp>Kaskadebjergene</sp>.
</chapter>

<chapter name="Cascaes">
<b>Cascaes</b> [k<sub>ə</sub>↱∫ka<sub>i</sub>∫], By i Portugal, Prov.
Estremadura, ligger 16 km V. f. Lissabon paa
Nordbredden af Tejos Æstuarium. (1900) 3745 Indb.
C. har en lille Havn med ganske livlig Trafik
og er desuden et stærkt besøgt Badested.
<i>H. P. S.</i>
</chapter>

<chapter name="Cascalho">
<b>Cascalho</b> [k<sub>ə</sub>↱∫kal<sub>ju</sub>] er i Brasilien Betegnelse
for visse, af Floder aflejrede Lag, som væsentlig
bestaar af rullede Smaasten af Kvarts,
sammenkittede af noget jernholdigt Ler, og hvori der
forekommer Diamanter. Hovedforekomsten er
langs Floden Jequitinhonha noget over 500 km
N. f. Rio Janeiro.
<i>(N. V. U.). O. B. B.</i>
</chapter>

<chapter name="Cascate delle marmore (se Terni)">
<b>Cascate delle marmore,</b> se <sp>Terni</sp>.
</chapter>

<chapter name="Cascavella (se Klapperslanger)">
<b>Cascavella,</b> se <sp>Klapperslanger</sp>.
</chapter>

<chapter name="Cascina">
<b>Cascina</b> [ka↱∫ina], By i Mellemitalien, Prov.
Pisa, ligger 14 km ØSØ. f. Pisa ved Arno. (1911)
27305 Indb. C., der omgives af Mure og Taarne,
er bekendt fra det Nederlag, som Florentinerne
under Galeotto Malatesta 29. Juli 1364 her
tilføjede Pisas Lejetropper.
<i>H. P. S.</i>
</chapter>

<chapter name="casco">
<b>casco</b> (ital., sp., egl.: Hjelm, »Stormhue«),
Skibsskrog. — I Forsikringsvæsenet, se
<sp>Kascoforsikring</sp>. — Endvidere Spil i L'hombre.
</chapter>

<chapter name="Case, Jules Richard">
<b>Case</b> [ka.z], <sp>Jules Richard</sp>, fr. Forf., f.
1856 i Sens (Yvonne), gjorde 1884 Lykke med
Landsbyhistorien <i>Petite Zette</i>, udgav 1886
Romanen <i>La fille à Blanchard</i> (1893 dramatiseret
og opført paa <i>Odéon</i>), 1887 den politiske
Roman <i>Bonnet rouge</i>, 1890 Ægteskabsromanen <i>Un
jeune ménage</i>, hvorefter en Dramatisering <i>La
vassale</i> 1897 gjorde stor Lykke paa <i>Théâtre
français</i>, af hans senere Bøger kan anføres
Romanerne <i>L'étranger</i> (1894) og <i>La volonté du
bonheur</i> (1895), samt Skuespillet <i>Stella</i> (1902).
Fra 1902 har han udgivet Tidsskriftet <i>Les
tablettes théâtrales</i>.
<i>S. Ms.</i>
</chapter>

<chapter name="Caselle Torinese">
<b>Caselle Torinese</b> [ka↱sæl.e-], By i
Norditalien, Prov. Turin, ligger 15 km NV. f. Turin
ved Sturas venstre Bred. (1911) 4730 Indb. C.
har Silke- og Bomuldsvæverier, Papirfabrikker
og Garverier.
<i>H. P. S.</i>
</chapter>

<chapter name="Caselli, Giovanni">
<b>Caselli</b> [ka↱sæl<sub>i</sub>], <sp>Giovanni</sp>, Abbate, ital.
Fysiker (1815—91), har især studeret
Elektricitet og Magnetisme. C. er blevet bekendt for sin
<sp>Pantelegraf</sp>, der gør det muligt ad
telegrafisk Vej at levere Tegninger, f. Eks. Kopier
af Haandskrifter. Han begyndte allerede 1856 at
arbejde herpaa, og 1865 blev Apparatet indført
i Praksis. Nogen alm. Anvendelse har det ikke
faaet.
<i>K. S. K.</i>
</chapter>

<chapter name="Casentino">
<b>Casentino,</b> Benævnelse paa den øvre Arnodal
i Italien, der strækker sig 36 km i sydøstlig
Retning mellem de toskanske Apenniner og
Pratomagno. C. danner med sine prægtige
Skove, sin Rigdom paa Vand og de maleriske gl.
Byer, der kroner Højderne, et henrivende
Landskab, der allerede berømmes af Dante.
<i>H. P. S.</i>
</chapter>

<chapter name="caseogomme (se Kasein)">
<b>caseogomme</b> [kazeo↱gåm] (fr.), se <sp>Kasein</sp>.
</chapter>

<chapter name="Caserio, Giovanni Santo">
<b>Caserio,</b> <sp>Giovanni Santo</sp>, ital. Anarkist,
(1872—94), Søn af en Bager, lærte samme
Næringsvej, men sluttede sig 1891 til Anarkisterne
under Paavirkning af en Advokat Gori og maatte
som ivrig Agitator udstaa fl. Fængselsstraffe.
Han drog 1893 til Frankrig, og 24. Juni 1894
myrdede han i Lyon Præsident S. Carnot ved et
Knivstik for at hævne de tidligere henrettede
fr. Anarkister. Han blev dødsdømt 3. Aug. og
guillotineret 16. Aug.
<i>E. E.</i>
</chapter>

<chapter name="Caserta">
<b>Caserta,</b> Prov. i Syditalien, Landskabet
Kampanien, tidligere kaldet <sp>Terra di Lavoro</sp>,
begrænses af det toskanske Hav samt Prov.
Roma, Aquila, Campobasso, Benevento, Avellino
og Neapel. Arealet er 5992 km<sup>2</sup> med (1911)
