over det i Gravskrifterne meddelte. Pyramiden
laa opr. uden for Rom, ved Vejen til Ostia.
Aurelian's senere Murlinie skærer den og slutter
til den fra begge Sider; lige ved er nuv. Porta
San Paolo. — Dels lige ved, dels i Nærheden
er den <sp>protestantiske Kirkegaard</sp>,
hvor adskillige berømte Romafarere har fundet
Hvilested (Shelley, Danskeren J. A. Carstens,
1798).
<i>H. A. K.</i>

<img>Cestius' Pyramide og Aurelian's Mur.</img>
</chapter>

<chapter name="c'est la guerre">
<b>c'est la guerre</b> [s-æ-la-↱gæ.r] (fr.), »det er
Krigen« ɔ: det hører nu engang med til Krigen.
</chapter>

<chapter name="c'est le premier pas qui coûte">
<b>c'est le premier pas qui coûte</b>
[↱s-æ-l-pr<sub>ö</sub>↱m<sub>i</sub>e-↱pɑ-ki-↱kut] (fr.), det er det første Skridt,
som koster ɔ: det første Skridt er det
vanskeligste.
</chapter>

<chapter name="Cestodes (d. s. s. Bændelorme)">
<b>Cestodes,</b> d. s. s. <sp>Bændelorme</sp>.
</chapter>

<chapter name="Cestraciontidæ (se Hajer)">
<b>Cestraciontidæ,</b> se <sp>Hajer</sp>.
</chapter>

<chapter name="Cestrum (se Habrothamnus)">
<b>Cestrum,</b> se <sp>Habrothamnus</sp>.
</chapter>

<chapter name="c'est tout comme chez nous">
<b>c'est tout comme chez nous</b>
[s-æ-↱tu-kåm-∫e-↱nu] (fr.), det er ganske som hos os;
»ligesaa hos os«.
</chapter>

<chapter name="Cestus">
<b>Cestus</b> (lat., gr. κεστος), et Kvindebælte,
udsyet Brystbaand. Særlig betegnes herved i
Homer's Iliade Afrodite's Tryllebælte, hvori er
indvirket »Elskov og Længsel, og den kælne,
daarende Tale«. Med dette Bælte bedaarede
Hera Zeus' Hjerte til Gavn for Grækerne i
Kampen om Troja.

C. betegner fremdeles Haandviklinger o. l.
benyttede af Oldtidens Nævekæmpere,
(»Boksere«). Omvikling af Remme om Hænderne
kendes allerede i Homer's Iliade. De tjente dog
vistnok mindst lige saa meget til at beskytte
Haanden som til at gøre Slaget haardere; ikke
sjælden ses de paa Vasebilleder fra senere Tid.
Senere blev Remmene haardere, og der
indlagdes Metal i dem. En bekendt Statue i
Terme-Mus. i Rom, fra hellenistisk Tid, 3. Aarh., viser,
hvortil dette senere udviklede sig i
Sværatletikken: Hænderne bærer Handsker, der lader
Fingrene fri. Om Haanden ligøer 3 Strimler haardt
Læder, samlede med Metalbaand. Andre Remme
omslutter Haand og Haandled. Resultaterne af
Brugen af saadanne C. kunde være yderst
alvorlige. (<sp>Litt.</sp>: <sp>Jühtner</sp>, »Antike
Turngeräthe« [Wien 1896]).
<i>H. A. K.</i>

<img>Cestus.</img>
</chapter>

<chapter name="Cestus Veneris (se Ribbegopler)">
<b>Cestus Veneris,</b> se <sp>Ribbegopler</sp>.
</chapter>

<chapter name="Cetaceæ">
<b>Cetaceæ</b> (af gr. Κήτος), se <sp>Hvaler</sp>.
</chapter>

<chapter name="Cete (se Hvaler)">
<b>Cete,</b> se <sp>Hvaler</sp>.
</chapter>

<chapter name="Ceterach">
<b>Ceterach</b> Willd., Bregneslægt af
Polypodiaceernes Fam., nær beslægtet med Radeløv;
Frugthobene er linieformede. Sløret mangler ell.
er rudimentært. <i>C. officinarum</i> Willd. er en
smuk lille Bregne med tætstillede, 6—20 cm
lange, kødet-læderagtige, fleraarige, enkelt
fjerdelte Blade; det mest karakteristiske ved Arten
er det tætte Dække af sølvhvide, senere
bronzefarvede—rustbrune Avner, der beklæder hele
Bladets Underside. Hyppig paa Klipper og Mure
i det vestlige og sydlige Europa; hist og her i
Syd- og Vesttyskland. Bladene var tidligere
officinelle (<i>Herba C.</i>) mod Miltsygdomme; deraf
det tyske Navn <i>Milzfarn</i>.
<i>N. H.</i>
</chapter>

<chapter name="ceteris paribus">
<b>ceteris paribus</b> (lat.), under i øvrigt lige
Forhold.
</chapter>

<chapter name="ceterum censeo">
<b>ceterum censeo</b> (lat.), »for øvrigt stemmer
jeg for«; bruges om et Forslag, hvortil en
stadig kommer tilbage. Udtrykket skriver sig fra
en Anekdote om, at Cato den Ældre, efter at
han ved et Besøg i Afrika havde overbevist sig
om Carthago's Rigdom og Magt, plejede at ende
enhver Tale i det rom. Senat med de Ord:
<i>ceterum censeo</i> (<i>præterea censeo</i>), <i>Carthaginem
esse delendam</i>, »desuden stemmer jeg for, at
Carthago bør ødelægges«.
<i>A. B. D.</i>
</chapter>

<chapter name="c. & f.">
<b>c. & f.</b> [↱si.-<sub>ə</sub>nd-↱ef] (<i>cost & freight</i>}, fragtfrit.
</chapter>

<chapter name="Cetewayo">
<b>Cetewayo</b> [t∫æt<sub>ə</sub>↱vaj<sub>o</sub>] ell. <sp>Ketschwayo</sp>,
d. 8. Febr 1884 i Ekowe i Sydafrika, Søn af
Zulukaffernes Konge Panda, tiltraadte
Regeringen 1873 og udviklede yderligere med Kraft
Zulu-Hæren til en Styrke af 40000 godt
bevæbnede Krigere. Da hans Magt var en Fare
for Englænderne, med hvem han havde forsk.
Stridigheder, udbrød der Krig, under hvilken
Zuluerne tilføjede eng. regulære Tropper et
føleligt Nederlag ved Isandula Jan. 1879, men
blev totalt slagne ved Ulundi Juli s. A. Kort
herpaa toges C. til Fange og førtes først til
Kapstaden, hvorpaa det 1882 tillodes ham at
rejse til England, hvor han modtoges i Audiens
af Dronning Victoria. 1883 genindsatte« C. paa
visse Betingelser til Hersker over en Del af
Zulu-Landet; men andre Høvdinger modsatte
sig C., der blev tvunget til at flygte og søge
Beskyttelse hos den eng. Resident i neutralt Land
mellem Zulu-Landet og Natal, hvor han døde.
<i>C. A.</i>
</chapter>
