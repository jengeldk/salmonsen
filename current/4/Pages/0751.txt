Størrelse og betegnes med ω. Den indeholder
mindst 10000 Stjerner; af disse er 3000 talt, og
der er bl. disse fundet 128 foranderlige
Stjerner. For 92 af disse var det muligt at
bestemme Perioden og Forandringen i Lysstyrken med
stor Nøjagtighed; det har da vist sig, at alle
med Undtagelse af 5 Stjerner har en Periode
mindre end 24 Timer. For de 5 er den større
end 1 Dag, nemlig 1 1/3, 15, 29, 297 og 484 Dage.
Bortser man fra disse 5, tilhører de øvrige
variable en af de 3 Typer: ζ Geminorum, δ
Cephei ell. Antalgol (Blinkstjerner). Denne
kugleformede Stjerneklynge dækker et Areal, der
er omtrentlig Maaneskivens. Af de øvrige
Stjernehobe er et Par udmaalt af Gould. Af
foranderlige Stjerner kendes hidtil 50; deraf er de
6 Algolstjerner.
<i>J. Fr. S.</i>
</chapter>

<chapter name="Centaurer (se Kentaurer)">
<b>Centaurer,</b> se <sp>Kentaurer</sp>.
</chapter>

<chapter name="centavo">
<b>centavo</b> [sæn↱tav<sub>å</sub>], Mønt i Syd- og
Mellemamerika = 1/100 Peso ell. Pjaster.
</chapter>

<chapter name="centenarium">
<b>centenarium</b> (lat.), <sp>Hundredeaarsfest</sp>.
</chapter>

<chapter name="Center-Bord (se Bord)">
<b>Center-Bord,</b> se <sp>Bord</sp>.
</chapter>

<chapter name="Centerville">
<b>Centerville</b> [↱sentəvi£], <sp>Centreville</sp>, By
i U. S. A., Stat Iowa, ligger 120 km SØ. f.
Desmoines. (1910) 6936 Indb. I Egnen om C.
findes rige Kulminer.
<i>H. P. S.</i>
</chapter>

<chapter name="Centervinkel">
<b>Centervinkel</b> (mat.) er Vinklen mellem to
Radier i en Cirkel. Den har samme Gradantal
som Buen mellem Radiernes Endepunkter.
<i>Chr. C.</i>
</chapter>

<chapter name="Centerwall, Julius Ebbe og Anders Fredrik">
<b>Centerwall,</b> 1) <sp>Julius Ebbe</sp>, sv.
Skolemand og Forf., f. 22. Aug. 1844 i Ramlösa ved
Helsingborg, blev Student i Upsala 1862, <i>Dr.
phil.</i> 1869. C. var 1870—72 Adjunkt ved Gefles
Latinskole og 1874—1910 Rektor ved den lærde
Skole i Söderhamn, hvor han 1875 oprettede en
højere Pigeskole og 1887 Söderhamns
Arbejderinstitut. C. var den første, der bragte Tanken
frem om en Pensionsforening for Lærerinderne
ved Sveriges højere Pigeskoler, og han
udvirkede 1879 hos Foreningen »Lars Johan Hiertas
minne« de nødvendige Midler til denne
Forenings Organisation. C., der har foretaget flere
Udenlandsrejser i pædagogisk Øjemed samt for
at foretage arkæol. Studier, var i mange Aar en
af Sveriges mest kendte Talere og Oplæsere og
har som saadan søgt at popularisere klassisk
Arkæologi og antik Historie. Foruden Artikler
i Tidsskr samt adskillige Digte og Fortællinger
har C. bl. a. udg.: <i>Spartiani vita Hadriani</i> (1870),
»Romas kristna katakomber« (1881), »Greklands
och Roms literatur i urval och öfversättning,
läsebok« (1883), »Julianus affällingen« (1884),
»Amaryllis af Drosinis« (overs. fra Nygræsk,
1887), »Från Hellas och Levanten«
(Rejseskildring [1888]), »Romas ruiner« (1889), »Handbok
i rom. fornkundskap« (1881—91), »Grekernas
och romarnas mytologi« (1897) og »Olympia och
de olympiska spelen« (1903). 1897—1900 var C.
Medlem af Rigsdagens andet Kammer (Venstre).

2) <sp>Anders Fredrik</sp>, foreg.'s Fætter
(1845—1907), sv. Artilleritekniker, begyndte sin
Officersbane 1865 og blev 1901 Generalmajor
samt 1902 Chef for det nydannede Kystartilleri,
af hvis Organisation han havde indlagt sig
meget stor Fortjeneste. 1902—03 udgav han »Inre
ballistisk räknemetod för Nobelkrut«. Som
artilleriteknisk Raadgiver har C. i høj Grad
bidraget til Bofors Kanonfabrikkers store
Fremskridt.
<i>A. M. D.</i>
</chapter>

<chapter name="centesimal">
<b>centesimal,</b> et Adjektiv dannet af lat.
<i>centesimus</i>, der er Ordenstallet svarende til
Mængdetallet <i>centum</i> hundrede. <i>centesima pars</i> bet.
Hundrededelen, c., inddelt efter 100 som
Grundtal, f. Eks. <sp>Centesimalskala</sp>, som ved
Celsiustermometret.
<i>K. S. K.</i>
</chapter>

<chapter name="Centesimalvægt">
<b>Centesimalvægt,</b> en Vægt, der er indrettet
efter samme Princip som Decimalvægten, men
hvor den vejede Genstand er 100 Gange saa
tung som de Lodder, den holder Ligevægt med.
<i>K. S. K.</i>
</chapter>

<chapter name="Centesimalskala (se centesimal)">
<b>Centesimalskala,</b> se centesimal.
</chapter>

<chapter name="Centesimo">
<b>Centesimo</b> [t∫en↱tæsimo], ital. Møntbetegnelse;
nu 1/100 Lire, i ældre Tid Hundrededele af forsk.
større Mønter i de forsk. ital. Stater. Ordet C.
bruges ogsaa i Centralamerika, Paraguay og
Peru lig med Centavo.
<i>(E. M.). Th. O.</i>
</chapter>

<chapter name="Centetes (se Børstesvin)">
<b>Centetes,</b> se <sp>Børstesvin</sp>.
</chapter>

<chapter name="Centgardes, les">
<b>Centgardes, les</b> [læ-↱sã-↱gard] (fr.),
Hundredmandsgarden, dannet 1474 af 100 Adelsmænd,
var Livvagt for de fr. Konger fra Ludvig XI
til Ludvig XV, indtil den opløstes 1727.
Napoleon III genoprettede den 1854 og forøgede den
1856 til 200 Mand. Den opløstes sammen med
Kejserdømmet.
</chapter>

<chapter name="Centi-">
<b>Centi-,</b> af det latinske <i>centum</i> — hundrede,
sættes foran Enhedsbenævnelserne i
Metersystemet for at betegne 1/100 af Enheden, f. Eks.
Centimeter = 1/100 m, Centigram = 1/100 gr
o. s. v., se <sp>Meter</sp>.
<i>(C. V. S.). Th. O.</i>
</chapter>

<chapter name="Centiare">
<b>Centiare</b> [sã↱t<sub>i</sub>a.r], d. s. s. 1 m<sup>2</sup>.
</chapter>

<chapter name="Centigrad (se Termometer)">
<b>Centigrad,</b> se <sp>Termometer</sp>.
</chapter>

<chapter name="Centigram">
<b>Centigram,</b> 1/100 g.
</chapter>

<chapter name="Centiliter">
<b>Centiliter,</b> 1/100 l.
</chapter>

<chapter name="Centiloquium">
<b>Centiloquium</b> (lat.), en Samling af 100 »Ord«
(Sentenser, Aforismer o. l.). Bekendtest er et
Par C. af astrologisk Indhold: <i>C. Hermæ</i>
(Hermes' C., se <sp>Hermes Trismegistus</sp>) og
<i>C. Ptolemæi</i> (efter den berømte Astronom
Ptolemæus)
<i>A. B. D.</i>
</chapter>

<chapter name="centime">
<b>centime</b> [sã↱tim], belg. og fr. Mønt — 1/100 frc.
</chapter>

<chapter name="centimes additionels">
<b>centimes additionels</b> [sã↱tim-adis<sub>i</sub>å↱næl].
Medens de eng. Kommuner har deres eget fra
Statens vidtforskellige Skattesystem, opkræves
i Frankrig baade Departementernes og
Kommunernes Skatter for en stor Del som Tillæg til
Statens direkte og enkelte andre Skatter. Disse
Tillæg, der har deres Oprindelse fra den store
Revolutions Idéer, og som kaldes c. a., spiller
endnu den overvejende Rolle i
Landkommunerne, medens derimod Bykommunerne har
forøget deres Indtægter paa anden Maade, navnlig
gennem Oktroierne.
<i>C. T.</i>
</chapter>

<chapter name="Centimeter">
<b>Centimeter,</b> 1/100 m.
</chapter>

<chapter name="Céntimo">
<b>Céntimo</b> [↱sæntim<sub>å</sub>], sp. Mønt = 1/100 Peséta.
Ordet C. bruges i Bolivia og Peru lig med
Centavo.
</chapter>

<chapter name="Centinajo">
<b>Centinajo</b> [t∫enti↱najo], ital. Benævnelse for
Centner, nu som <i>C. metrico</i> = 100 kg, tidligere
af forsk. Størrelse i de forsk. Byer og Egne.
<i>(C. V. S.). Th. O.</i>
</chapter>

<chapter name="Centlivre, Susannah">
<b>Centlivre</b> [sent↱£ivə], <sp>Susannah</sp>, engelsk
dram. Forfatterinde (1667?—1723). Hendes
første Skuespil, <i>The Perjured Husband</i>,
fremkom 1700. Det gjorde Lykke, og hun blev
Skuespillerinde. Hun har skrevet 19 Skuespil,
