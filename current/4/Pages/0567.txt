straks i Kampene i Portugal og i den
ulykkelige Ekspedition til Walcheren samt under
General Ballestros i fl. Hovedslag i den fr.-sp.
Krig. 1813 udmærkede han sig under Wellington
ved Victoria og S. Sebastian, hvor han
saaredes haardt. Han tilbragte nu fl. Aar i
Kolonierne, tog Del i Krigen mod Kina 1841 og førte
1848—49 en Division i Pandjabhæren med
megen Dygtighed. Indtil 1852 opholdt han sig i
Indien, hvor han med Energi og Dygtighed
ledede Operationerne mod de urolige Bjergfolk.
Ved Krimkrigens Udbrud forfremmedes han til
Generalmajor, fik Kommandoen over en
Brigade og deltog med megen Hæder i Slagene ved
Alma og Balaklava. 1856 blev han
Generalløjtnant og Generalinspektør for Fodfolket, og da
der 1857 indløb Meddelelse om den voldsomme
ind. Opstand, ansaas han for den rette Mand
til at dæmpe den, hvilket han udførte med
megen Energi. Han belønnedes for sine
Fortjenester med Peersværdigheden med Titlen
Baron Clyde of Clydesdale og blev 1862
Feltmarskal.
<i>B. P. B.</i>
</chapter>

<chapter name="Campbell, John">
<b>Campbell</b> [↱kämb<sub>ə</sub>£ ell. ↱käm(b)£], <sp>John</sp>,
eng. Retslærd og Statsmand, f. 15. Septbr 1779,
d. 23. Juni 1861, en skotsk Præstesøn, blev 1806
Sagfører i London og vandt snart stor Praksis
og derved stor Indtægt. 1809—16 udgav han 4
Bd omhyggelige Beretninger om vigtige
Retssager. Da han i politisk Henseende hørte til
Whig'erne, blev han først 1827 <i>Kings Counsel</i>
(beskikket Advokat). 1830 valgtes han til
Underhuset, understøttede virksomt Valgreformen
og blev derfor 1832 <i>Solicitor</i>- og 1835—41
<i>Attorney-General</i>. Han gennemførte i disse Stillinger
en Rk. vigtige, om end ikke gennemgribende
Forbedringer i Lovgivning og Retspleje. Da
Ministeriet ikke vilde undvære hans Hjælp i
Underhuset, ophøjede det 1836 hans Hustru til
Peeress som Baronesse Stratheden. Derimod
blev han selv først 1841 Peer og tillige en kort
Tid Lordkansler for Irland; 1846 Kansler for
Hertugdømmet Lancaster (d. v. s. Minister uden
Portefeuille) med Sæde i Kabinettet, indtil han
1850 blev Lord-Overdommer ved Queens Bench
Retten. Endelig 1859 blev han Lordkansler.
Foruden en Samling Taler fra Skranken og i
Underhuset (1842) udgav C. <i>Lives of the Lord
Chancellors of England</i> (1845—47, 8. Opl. 1873
i 7 Bd) og <i>Lives of the Chief-Justices of
England</i> (1849—57, 3. Opl. 1874, 4 Bd), som trods fl.
Mangler og Partiskhed er værdifulde. (<sp>Litt.</sp>:
<i>Lord Chancellor C., his life and letters</i>, 2 Bd,
1881). — Hans Søn, <sp>William Fred. C.</sp>
(1824—93), var 1847—52 og paa ny 1859—60 Medlem
af Underhuset; arvede 1860 Peersværdigheden
efter sin Moder som Lord Stratheden og
forenede dermed 1861 sin Faders Titel. Han
optraadte 1863—64 med Varme baade for Polens
og for Danmarks Sag.
<i>E. E.</i>
</chapter>

<chapter name="Campbell, Thomas">
<b>Campbell</b> [↱kämb<sub>ə</sub>£ ell. ↱käm(b)£], <sp>Thomas</sp>,
eng. Digter (1777—1844). Faderen var Købmand
i Glasgow, men blev ruineret under Krigen med
Amerika. Allerede i en Alder af 14 Aar kom
ban ind paa Universitetet i Glasgow, hvor hans
ungdommelige Digte nød betydeligt Ry. Efter
et Par Aar at have været Huslærer forsk.
Steder i Skotland flyttede han til Edinburgh, hvor
han skrev <i>The Pleasures of Hope</i> (1799),
aabenbart ment som en Pendant til Sam Rogers da
berømte: <i>Pleasures of Memory</i>. Digtet, hvis
eneste Interesse kun er dets fortrinlige Versifikation,
gjorde stor Lykke og naaede i kort Tid fl. Opl.
Ved sit blotte Navn viser det Sammenhængen
med Popetiden — Titlen »Glasgows Pope«
var hans Stolthed. — 1800 drog han for de
Penge, <i>Pleasures of Hope</i> indbragte ham, til
Tyskland, hvor han modtog et stærkt Indtryk
af dette Lands romantiske Poesi, medens han
hele sit Liv afskyede Wordsworth's Digtning.
Under sit Ophold i Tyskland skrev han nogle
af sine bedste Digte, bl. a.: <i>Ye Mariners of
England</i>, skrevet under Udsigten til Krig mellem
Danmark og England, den Krig, der ogsaa
inspirerede: <i>The Battle of the Baltic</i> (Slaget paa
Reden). Det er særlig paa disse og nogle faa
andre Smaadigte: <i>The Soldiers Dream</i>,
<i>Hohenlinden</i>, <i>Exile of Erin</i>, <i>Hallowed Ground</i> etc., at
hans Ret til at tælles med maa hvile. <i>Ye
Mariners of England</i> er med Rette blevet en af
Englands populæreste Nationalsange. 1803 ægtede
han sin Kusine Mathilde Sinclair og slog sig ned
i Sydenham ved London, hvor han boede til
1820, slet Økonom, som han var, i stadig Kamp
med Pengevanskeligheder. I de flg. Aar
udførte han en Masse litterært Slavearbejde af
enhver Art, men, naar undtages den temmelig
blodløse <i>Gertrude of Wyoming</i> (1809), var hans
poetiske Aare i alt væsentlig udtørret. 1805
bevilgede Regeringen ham en Aarpenge paa 200
£. De sidste Aar af hans Liv — navnlig efter
Hustruens Død 1828 — var ret triste. Han
ligger begravet i Digterhjørnet i Westminster
Abbey. Hans <i>Poetical Works</i> er udkomne i
mange Udg. (ved <sp>Gilbert</sp>, ved Digterens
Svigersøn <sp>A. W. Hill</sp> [med en Biografi af <sp>W.
Allingham</sp>], <sp>W. M. Rosetti</sp> o. fl.). (<sp>Litt.</sp>:
<i>Life and Letters of C., by Dr. Beattie</i> [London
1849, 2. Opl. 1850, 3 Bd]; <sp>Brandes</sp>,
»Naturalismen i England«).
<i>I. O.</i>
</chapter>

<chapter name="Campbell, William Wallace">
<b>Campbell</b> [↱kämb<sub>ə</sub>£ ell. ↱käm(b)£], <sp>William
Wallace</sp>, amer. Astronom, f. 11. Apr. 1862
i Hancock, Ohio, blev 1886 Prof. i Matematik
ved Univ. i Colorado, 1888 i Astronomi ved
Univ. i Michigan, ansattes 1891 som Astronom
ved <i>Lick Observatory</i> og er siden 1901 dets
Direktør. C. er især blevet bekendt ved sine
Opdagelser af spektroskopiske Dobbeltstjerner og
sine Studier af Stjernernes Bevægelse og
belønnedes for sit Arbejde 1906 med det eng.
astron. Selskabs Guldmedaille og s. A. med
Draper-Medaillen fra <i>National Academy of
Sciences</i> i Washington; 1915 fik C.
Bruce-Medaillen. Ved Siden heraf har C. studeret Solens
Korona ved Solformørkelsesekspeditionen til
Indien 1898, til Georgia 1900. C. har udg. bl. a.
<i>Stellar Motions</i> (Newhaven 1913).
<i>J. Fr. S.</i>
</chapter>

<chapter name="Campbell-Bannerman, Henry">
<b>Campbell-Bannerman</b> [↱kämb<sub>ə</sub>£- ell.
↱käm(b)£-↱bänəmän], <sp>Henry</sp>, eng. Statsmand,
f. 7. Septbr 1836, d. 22. Apr. 1908, af skotsk Fødsel
(hans Fader var Fabrikant og Lord Provost i
Glasgow), hed opr. kun C., men optog 1872
Tilnavnet B. efter sin Morbroder, som han
arvede. Han uddannedes ved Glasgow og
Cambridge Univ. og var siden 1868 liberalt Medlem
af Underhuset, stadig genvalgt i samme skotske
