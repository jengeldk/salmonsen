paa Helsingborg Slot 1448, og Dorothea ægtede
Aaret efter hans Efterfølger, Christian I.
<i>Kr. E.</i>
</chapter>

<chapter name="Christoffer (Greve af Oldenburg)">
<b>Christoffer,</b> Greve af Oldenburg, f. omtr. 1504,
d. 1566, blev som yngre Søn af Grev Johan XIV
bestemt for den gejstlige Stand, blev allerede
som Barn Domherre i Bremen og Köln og fik
en omhyggelig Opdragelse. 1524 kom han til
Landgreve Filip af Hessens Hof og deltog med
ham i Bondekrigen 1525. Humanistisk anlagt
gjorde han her Bekendtskab med
Reformatorerne, især Melanchthon; dennes Skr og Homer
var hans Yndlingslæsning, selv midt under de
mange Felttog, hvori den eventyrlige og
livsglade Kriger tumlede sig. Da han 1533 kom
til Østersøen som Deltager i et nederlandsk Tog
mod Lübeck, traadte han i hemmelig
Forbindelse med Jørgen Koch i Malmö og senere med
Jürgen Wullenwever i Lübeck om at befri sit
Næstsøskendebarn, den fangne Christian II, med
hvem han allerede havde staaet i Forbindelse
under dennes Landflygtighed. Maj 1534 viste
han sig uden for Lübeck med en 3—4000 Mand
og sluttede Forbund med Hansestaden om
Christian II's Befrielse og Evangeliets Fremme. Efter
et Indfald i Holsten i lybsk Interesse viste han
sig pludselig med en lybsk Flaade ved Dragør
21. Juni og gjorde Dagen efter Landgang ved
Skovshoved. Det uventede Angreb lykkedes
fuldstændig. »Grevens Fejde« var begyndt;
Borgere og Bønder sluttede sig til ham; Adelen
søgte han at vinde ved klog Hensynsfuldhed.
Under den almindelige Forvirring hyldedes
Greven i hele det østlige Danmark som
»Gubernator« i Christian II's Navn; ogsaa i Fyn og en
Del af Nordjylland fik han en Tid Magten.
Men da Lykken vendte sig efter Johan Rantzau's
Sejre ved Aalborg og Øksnebjerg, maatte han
efter en langvarig Belejring 29. Juli 1536
overgive Kbhvn til Christian III og forlade Landet.
I den flg. Tid tumlede han sig, snart i
nederlandsk, snart i Landgrev Filip's, snart i
brandenburgsk ell. pfalzisk Tjeneste i de utallige
Fejder, hvoraf Tyskland var hjemsøgt; 1558
trak han sig i Ro tilbage, dels til Bremen, dels
til sin oldenburgske Besiddelse, Rastedt Kloster,
hvor han havde indført Reformationen,
tilbringende Tiden dels med Studeringer i sin store
Bogsamling, dels med Samtaler med
Videnskabsmænd ell. Krigere, der hyppig besøgte
denne Overgangstidens berømte »Alkibiades«,
som Melanchton kaldte ham. (<sp>Litt.</sp>: <sp>v. Alten</sp>,
»Graf Christoff. v. Oldenb. u. d. Graferfehde«
[1853]; <sp>Waitz</sp>, »Lübeck u. Jürgen
Wullenwever«, II, 19, III, 340 ff.;
<sp>Paludan-Müller</sp>, »Grevens Fejde«).
<i>A. H-e.</i>
</chapter>

<chapter name="Christofle & Co.">
<b>Christofle & Co.</b> [kri↱ståfl-e-kǡpa↱n<sub>j</sub>i], Firma
i Paris og Karlsruhe, oprettet af den fr.
Industridrivende, <sp>Charles Christofle</sp>, f. 1805
i Paris, d. 13. Decbr 1863 i Brocnoy
(Seine-et-Marne). Firmaet, der er fortsat under Sønnen
Paul C., erhvervede sit Ry omtr. 1842 for dets
galvanoplastiske Arbejder og navnlig galvanisk
Forgyldning og Forsølvning. C. leverede ikke
alene alle Slags Genstande til dgl. Brug, men
ogsaa Kunstbronzer og emaillerede
Metalarbejder. C. & C.'s Navn er knyttet til det saakaldte
<sp>Christofle-Metal</sp> eller <sp>Alfenid</sp> (se
<sp>Nysølv</sp>). Han har forfattet <i>Observations sur
les lois qui régissent le commerce de la
bijouterie</i> (1835), <i>Projet de loi sur les marques de
fabrique et de commerce</i> (1847), <i>Histoire de la
dorure et de l'argenture électrochimiques</i> (1851).
<i>C. A. J.</i>
</chapter>

<chapter name="Christofle-Metal (se Nysølv)">
<b>Christofle-Metal</b> [kri↱ståfl<sub>ə</sub>], se <sp>Nysølv</sp>.
</chapter>

<chapter name="Christophe, Erneste">
<b>Christophe</b> [kri↱ståf], <sp>Erneste</sp>, fr.
Billedhugger, f. 1827 i Loches (Indre-et-Loire), d. 1892
i Paris, Elev af Rude, arbejdede sammen med
denne paa Gravmælet over Cavaignac paa
Montmartre (1847). Hans Navn er fornemmelig
knyttet til det interessante, omstridte Arbejde
»Masken«, en nøgen Kvinde, som, bidt af en Slange,
sænker Masken (1876, i Tuilerihaven),
Gipsstatuen »Smerten« (1855) var et Udkast til den.
Fra hans seneste Tid skriver sig Gruppen
<i>Baiser suprême</i> (1889) og Bronzemonumentet over
Rude (1890).
<i>A. Hk.</i>
</chapter>

<chapter name="Christophe, Henri">
<b>Christophe</b> [kri↱ståf], <sp>Henri</sp>, Kejser paa
Haïti, f. 6. Oktbr 1767 som Negerslave paa Øen
Grenada, d. 8. Oktbr 1820, fik tidlig sin Frihed
og blev Hotelbestyrer paa Haïti. Efter Udbrudet
af Opstanden mod Frankrig 1793 svang han sig
op til General, medvirkede 1798 til de eng.
Troppers Fordrivelse og til Øens Underkastelse
under Frankrig 1802. Snart efter gjorde Negrene
igen Opstand, og 1806 blev C. deres Overanfører
og Præsident i Republikken Haïti. 1811 lod han
sig udraabe til Kejser i Negerrepublikken, men
søgte forgæves at underkaste sig
Mulatrepublikken San Domingo. C. efterlignede de europ.
Monarkier, men herskede med Grusomhed, hvorfor
der udbrød en Opstand, under hvilken han skød
sig selv.
</chapter>

<chapter name="Christophersen, Gerda">
<b>Christophersen,</b> <sp>Gerda</sp>, dansk
Skuespillerinde, f. 1. Marts 1870 i Kbhvn som Datter af
nedenn. H. E. C., optraadte første Gang 16.
Aug. 1889 paa Casino som Gervaise i
»Faldgruben«, kom Aaret efter ind paa det kgl.
Teaters Elevskole, blev ved Afgangseksamen 1893
herfra Nr. 1, fik Aaret efter Engagement ved
det kgl. Teater, fremtraadte første Gang paa
dets Scene 3. Decbr 1894 som Henriette i »De
Uadskillelige«, forlod 1897 Statsscenen og har
senere spillet paa de kbhvn'ske Privatteatre og
paa Provinsteatrene; hun har i et broget
Repertoire saavel i Skuespillet som i Operetten vist
sig som en altid intelligent Skuespillerinde, der
forener Iagttagelsesevne med Temperament, og
som søger at særtegne sine Figurer paa
virkningsfuld Maade: Hun har med Held
gennemført Primadonnaroller som »Den skønne Helene«
i Offenbach's Operette, og hun har tvunget
Sideroller som Fru Kappeleje i »Prinsessen og det
halve Kongerige« frem i fuld Belysning, hun
har spillet bedaarende Verdensdamer som Mrs.
Vidal i »Amatørtyven«, og grimme kbhvn'ske
Madammer som Madam Blomkvist i
»Magdalene«. I 2 Sæsoner (1912—13 og 1913—14) styrede
hun Casino som Direktrice.
<i>A. A.</i>
</chapter>

<chapter name="Christophersen, Harald Edvard">
<b>Christophersen,</b> <sp>Harald Edvard</sp>, dansk
Operasanger, Tenor, f. i Odense 11. Febr 1838,
havde først Plads som Handelskommis i
Svendborg, men fik, navnlig i Tillid til sin gode
Tenorstemme, Lyst til at prøve sine Kræfter paa
Scenen og sluttede sig til Ehlers'
Skuespilselskab, hvor han gjorde Lykke i forsk.
