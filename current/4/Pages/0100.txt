Amuletter er ikke ukendte. Templer er ikke
fundne og har næppe været kendte;
Helligstederne har været naturprægede.

Rigeligere Oplysning haves gennem adskillige
Hundrede
<sp>Gravfund
om det
personlige
Udstyr</sp>.
Bedst kendt
er den ældre
B. Baade
Mands- og
Kvindedragten
har været af
svært, toskaftet
vævet
<sp>Uldtøj</sp>, oftest af
den naturlige,
brune ell. sorte
Uldfarve,
stundom med
Tilsætning til Ulden af Hjortehaar. <sp>Mandens</sp>
Dragt bestod af en <sp>Underbeklædning</sp>;
en Slags ærmeløs Kofte med Bælte, samlet ved
en Knap; Fod og Ankel var omvundne med
Tøjstykker; paa Fødderne kunde bæres
Lædersko. Derover bares over Skuldrene en løs
<sp>Kappe</sp>, halvt endnu i Formen lgn. det
Dyreskind, hvoraf den vel er fremgaaet; paa
Hovedet en rundpullet <sp>Hue</sp> af enkelt ell. dobbelt
Tøj, nupret paa Ydersiden.
<sp>Kvindedragten</sp> kendes fuldstændig kun fra et enkelt Fund:
en kort, kortærmet syet Trøje og et svært,
folderigt Skørt, der naaede til Fødderne, med
et mønstervævet Bælte, farvet i Striber og
endende i Kvaster. Haaret samlet i et kunstfærdigt
knyttet Net; stundom bæres Prydkam. I
enkelte Tilfælde synes Dragten at have været
prydet med smaa Guldspiraler ell. Perler af
Rav ell. Glas. Et væsentligt Supplement til
Dragten udgjordes for Manden af <sp>Vaaben</sp>,
for Kvinden af <sp>Smykker</sp>. Kvinden bar
Halskrave, Ringe paa Arm og Finger, et større ell.
mindre, ofte rigt dekoreret rundt Smykke foran
paa Bæltet; hertil kommer desuden ikke sjælden
Halsring og et Vaaben, en Dolk. Mandens
Vaaben er Sværdet, der i Gravene oftere findes i
en Skede af Træ ell. Læder, i smalle
Bæreremme, stundom tillige en Dolk; i visse ældre
Tidsrum hører Paalstaven, Stridsøksen, til hans
Udstyr, sjælden Spyd. Ogsaa Manden kunde
bære Arm- og Fingersmykker af Bronze ell.
Guld. Dupper, Knapper og Naale af skiftende
Udseende, og Bøjlenaale, som gennem Tiderne
veksler stærkt og derved bliver et
Hovedbestemmelsesmiddel for Tidsfølgen, tjente til at
sammenholde og fæstne Dragten. I nogle ældre
Tidsrum hører <sp>Ildtøj</sp> ofte til Gravudstyret. Den
særlige Omhu, der til alle Tider i B. vistes

<img>Fig. 7. Guldbæger.</img>

<img>Fig. 8. Mandskappe.</img>

<img>Fig. 9. Kvindedragt.</img>
