staaende Form. Ogsaa Tilføjelsen af en
Trækstang til at optage Buens Horisontaltryk er
overført fra Jernkonstruktionerne. — Den i hele
B.'s Bredde gennemgaaende Hvælving anvendes
nu i Alm. kun ved mindre B., og selv ved
saadanne
udelader man langt
hyppigere her
end ved
Stenbroerne
Jordpaafyldningen og
udfører hellere en
særlig Brobanekonstruktion,
bestaaende af
Plade- og
Brobanebjælker, hvis
Tryk gennem
Søjler ell. hele
Tværvægge føres
ned til Hvælvingen.
Ved større B. opløses
Hvælvingen oftere
i enkelte Ribber, der afstives mod
hinanden (undertiden ved en gennemgaaende
tyndere Plade), og som ved stor Pilhøjde kan
divergere hen mod Vederlagene for
Stabilitetens Skyld. I. Fig. 10 viser den ndf. nævnte
<sp>Langwies-Viadukt</sp> (Buen bestaaende af
to divergerende Ribber) under Bygning. Om
Anvendelsen af Charnierer gælder det under
Stenbroer sagte. Armeringen i Buerne er i Alm.
dannet af slappe Profiler (enten glat Rundjern
ell. Jern med paavalsede Ujævnheder, som
Knudestaal o. l., se <sp>Jernbeton</sp>), men her
ved Buerne forekommer der ogsaa (hyppigere
end ved Bjælker) en stiv Armering (<sp>Melan</sp>'s
System), dannet af Profiljern ell.
sammennittede Gitterdragere, hvorved der kan spares paa
Stilladser under Opførelsen.

De f. T. største Jernbeton-Buebroer er:
<table>
<td><td>Spændvidde i m<td c>bygget
<td>Ponte del Risorgimento, Rom<td c>100,0<td>1909—11
<td>Langwies-Viadukten for Banen Chur—Arosa, Schweiz (Aabn. 96)<td c>100,0<td>1915 under Bygn.
<td>Grafton-Broen, Auckland, Ny-Zeeland<td c>97,5<td>1907—10
<td>Larimer-Street-Broen, Pittsburg<td c>91,6<td>1912
<td>Gmündertobel-B. ved Teufen, Schweiz<td c>79,0<td>1908
<td>Viadukt over Menomonee-Dalen ved Milwaukee, Wisconsin<td c>76,8<td>1909
<td>Isar-B. ved Grünwald<td c>70,0<td>1903—04
</table>

De allerfleste Jernbeton-B. er endnu Vej- ell.
Gadebroer, der er kun bygget faa Jernbane-B.
(dog allerede en Del for elektriske og
sekundære Baner), idet man paa dette Omraade
hidtil har holdt stærkt igen og er gaaet yderst
forsigtigt til Værks. Efter den overordentlige
Fremgang, Jernbetonen har haft i den korte
Tid, i hvilken den for Alvor er blevet anvendt
(egl. kun siden c. 1900), maa man dog vente, at
dette Forhold snart vil ændres.

IV. <sp>Jernbroer</sp>. Materialet til Jernbroer
var, som ovf. bemærket, opr. <sp>Støbejern</sp>, og
i Perioden 1780—1850 byggedes en Mængde
Støbejerns-, navnlig <sp>Buebroer</sp>, af hvilke
adskillige gør Tjeneste endnu, endog som
Jernbanebroer, især i England og Frankrig. I en
Overgangsperiode brugtes Støbejernet endnu
til trykkede Konstruktionsdele, men nu er det
ganske forladt p. Gr. a. dets Upaalidelighed.

Dernæst gik man over til <sp>Sveisjern</sp> (pudlet),
som i Tiden 1850—90 var det saa godt som
eneste anvendte, men som nu (siden Beg. af
1890'erne) er ganske fortrængt af <sp>Staalet</sp>
(fremstillet i flydende Tilstand, mest som Thomas-
ell. Martinjern). I Europa er det mest <sp>Blødt
Staal</sp>, i Amerika ogsaa noget haardere
Kvaliteter, og dette Materiale er endnu næsten
eneherskende. Men man arbejder som sagt allerede
paa at finde et endnu bedre
Konstruktionsmateriale, og f. T. ser det ud, som det skal
blive enten et <sp>stærkere</sp> og <sp>ædlere
Kulstof-Staal</sp> ell. <sp>Nikkelstaal</sp>, der skal
blive Afløseren af det nu alm. Bløde Staal. Som
Forbindelsesmiddel mellem de enkelte Stænger
ell. Plader bruges mest Nitter, sjældnere Bolte
(Amerika).

Inden de forsk. Arter af Jernbroer nærmere
behandles, skal det alm. angaaende
Tværprofilet og Brobanen omtales. Hvis den nødvendige
fri Højde under B. tillader det, lægges
Dragerne som oftest neden under Brobanen, da
Bekostningen herved er mindst; er dette
umuligt, maa Brobanen lægges ned paa Dragernes
Fod ell. dog mellem Hoved og Fod.

<sp>Jernbanebroer</sp> med Dragerne under
Brobanen faar alm. en Drager under hver
Skinne, undtagelsesvis to (Tvillingdragere).
Skinnerne hviler alm. paa Tværsveller tværs over
Dragerne, og disse Sveller bærer tillige et
Plankedæk. Ved dobbeltsporede Baner kan de til det
ene Spor hørende Dragere være ganske
uafhængige af det andet Spors (to enkeltsporede
B.), ell. det hele kan ved Tværforbindelser være
sammenbygget til en dobbeltsporet B. I St f.
ved en saadan at bruge 4 Dragere kan man
ogsaa nøjes med to (sjældnere tre), der i saa
Fald ligger lidt uden for de yderste Skinner til
hver Side. Dragerne afstives mod hinanden ved
en <sp>Vinddrager</sp> langs Hovedet ell. Foden
ell. begge Steder samt ved
<sp>Tværafstivninger</sp> (Kryds e. l.) i Tværretningen. Hvis

<img>Fig. 9. Jernbeton-Vierendeel-Bjælkebro over Banen ved Taulov.</img>
