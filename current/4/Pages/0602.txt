der frembringer store Guanolag, af Krybdyr
Firben, Gekkoer og en græsædende Øgle
(<i>Macroscincus coctei</i>), der ellers er ukendt.
Kysternes og Havets Fauna er meget rig
(Koralfiskeri). — <sp>Befolkningen</sp> bestaar
hovedsagelig af Negere og Mulatter, kun en ringe
Del (4799) er Hvide (Portugisere); Sproget er
et Blandingssprog. Oplysningen er daarlig,
Katolicismen er den herskende Religion, men der
findes endnu megen Overtro. — <sp>De
vigtigste Næringsveje</sp> er Kvægavlen og
Fiskeriet; de aarlange Tørkeperioder, som
undertiden indtræffer, lægger store Hindringer i
Vejen for Agerbruget, og kun en ringe Del af
Jorden er derfor dyrket; der dyrkes Maniok,
Majs, Ris, Bønner, Hirse, Dadler, Vin, Oranger,
Sukker, Tobak og Kaffe. Handelsomsætningen
var 1910: 7380000 Kr, hvoraf Importen
udgjorde 6570000 Kr, Eksporten 810000 Kr (Salt, Fisk,
Skildpadder, Kaffe, Lichener). Den vigtigste
Handelsnavn er Porto Grande paa São Vincente
(Proviant- og Kulstation). Hovedstaden er
<sp>Praya</sp> paa São Thiago. Øerne opdagedes 1441
af Antonio og Bartolomeo da Noli, 1456 kom
Cadamosto til Boavista. De var dengang
ubeboede; senere indførtes Negerslaver.
<i>C. A.</i>
</chapter>

<chapter name="Cappa">
<b>Cappa</b> (<i>capa</i>, lat.), vid middelalderlig
Klædning med Krave og Hætte, der brugtes som
Rejseklædning, særlig benyttet af Gejstligheden.
C. var da forsynet med vide Ærmer og i Alm.
med en Hætte (Kutte), hos Korherrerne oftest
af højrød Silke med stor Hætte og et langt
Slæb, der blev baaret over Armen (<i>C. magna</i>).
<i>L. M.</i>
</chapter>

<chapter name="Capparidaceæ (se Kapersfamilien)">
<b>Capparidaceæ,</b> se <sp>Kapersfamilien</sp>.
</chapter>

<chapter name="Capparis">
<b>Capparis</b> L., Slægt af Kapersfam., glatte ell.
haarede (ogsaa skællede), undertiden tornede
Buske ell. Træer med hele Blade af forsk.
Konsistens; nogle mangler, andre har Akselblade,
og disse kan atter være omdannede til
Tornkroge, der tjener til Klatring. Blomsterne er
firtallige og har oftest talrige Støvblade og en
kort ell. lang Gynofor. Frugten er bæragtig med
talrige Frø. Over 150 Arter fra begge
Halvkuglers tropiske ell. subtropiske Egne. <i>C. spinosa</i>
L., en meterhøj Busk med bredt ægdannede og
glatte Blade, tornformede Akselblade, enlig i
Bladhjørnerne stillede, hvide og lidt
uregelmæssige Blomster og ægformede Bær, vokser
vildt og dyrkes i mange Varieteter i Sydeuropa
(særlig Frankrig) og Nordafrika.
Blomsterknopperne, nedlagte i Eddike, er <sp>Kapers</sp>, der
kendes fra Forfalskninger, Blomsterknopper af
forsk. andre Planter, paa de hvide Pletter. I
Italien og Frankrig benyttes de umodne
Frugter, nedlagte i Eddike, til Krydderi.
<i>A. M.</i>
</chapter>

<chapter name="Capparo">
<b>Capparo,</b> By i Norditalien, Prov. Ferrara,
ligger 18 km ØNØ. f. Ferrara paa den af Kanaler
gennemskaarne Lavslette mellem Po di
Maestra og Po di Volano. (1911) 20257 Indb.
<i>H. P. S.</i>
</chapter>

<chapter name="Cappel, Louis">
<b>Cappel</b> [ka↱pæl], <sp>Louis</sp> (Ludovicus
Cappellus), f. 1585 af en fr. reformert Familie, d.
1658. Han fødtes i Nærheden af Sedan under
Forældrenes Flugt for det kat. Partis
Forfølgelse. C. studerede Teologi i Sedan; fra sit
24. Aar studerede han 4 Aar i Udlandet,
navnlig England, hvor han i to Aar dyrkede arab.
Studier ved Oxford Univ. Fra 1613 var han
Prof. i Hebraisk i Saumur, en kort Tid tillige
Præst. 1626 blev han Prof. i Teologi smst.
(endelig ansat 1633), og der døde han. C.'s Bet
ligger især i hans Studier over det gl. Test.'s
Teksthistorie. I <i>arcanum punctationis revelatum</i>
(1624) paaviste han, at de hebr. Vokaltegn og
Accenter stammer fra Tiden efter Talmud's
Afslutning, hvad jød. og enkelte andre Lærde
ogsaa havde erkendt, men ikke bevist saa
grundigt før. Det førte til en heftig Polemik med
Buxtorf den Y., som hævdede, at C.'s Mening
stred mod Inspirationslæren. I <i>critica sacra</i> gik
C. videre. Under Henvisning til Parallelsteder i
det gl. Test., Afvigelser i de jød. Læsemaader,
i Citaterne i N. T. og i de gl. Oversættelser
viste han Umuligheden af at hævde den gl.
testamentlige Teksts Integritet og søgte Midler
til at finde Tekstens ældste Skikkelse. Bogen
fuldendtes 1634, men kunde først ved
Bestræbelser af en til Katolicismen overtraadt Søn
trykkes 1650 i Paris. Ogsaa denne Bog førte til
en stor Polemik med Buxtorf o. a. I <i>Diatriba
de veris et antiquis Hebræorum literis</i> (1645)
viste han, at den hebr. Kvadratskrift er yngre
end den samaritanske Skrift. Den stærke
Modstand mod C. skyldes udelukkende de
hyperortodokse Retninger, som især beherskede
Tyskland og Schweiz, og som betragtede C. og hans
Kollega i Saumur Amyrault som Kættere. Mod
disse to er for en stor Del <i>formula consensus
Helvetica</i> 1675 rettet.
<i>J. P.</i>
</chapter>

<chapter name="Cappelen, Christian">
<b>Cappelen,</b> <sp>Christian</sp>, norsk Orgelvirtuos,
f. 26. Jan. 1845 i Drammen. Efter at have faaet
den første Undervisning paa Hjemstedet rejste
han 1860 til Leipzig, hvor han ved det
derværende Konservatorium studerede i 3 Aar —
hovedsagelig Klaverspil og Komposition. Efter
endt Studietid tog han Ophold i Kria, hvor han
optraadte som Pianist sammen med Ole Bull
i det filharmoniske Selskab. Marts 1868
ansattes han som Organist i Drammen, først ved
Strømsø Kirke, senere ved Bragernæs Kirke.
Med Undtagelse af, at han 1875 med offentlig
Stipendium atter besøgte Leipzig, Dresden og
Berlin, var C. i næsten 20 Aar knyttet til den
nævnte By, hvor han baade som Lærer,
Dirigent og Koncertgiver har udfoldet megen
Virksomhed og bidraget til at vække Sansen for
Musik. Decbr 1887 udnævntes han til Organist i
Vor Frelsers Kirke i Kria og ansattes 2 Aar
senere som Lærer i Messe- og Kirkesang ved
det praktisk teol. Seminarium. C., der har
givet Orgelkoncerter i næsten samtlige norske
Byer, er en særdeles fremragende Orgelspiller,
der med en ufejlbar Teknik forener den
intelligente og kundskabsrige Musikers fine Smag.
Af Kompositioner (28 op.) har han udg.
Klaverstykker, Solosange, Korsange, hvoraf nogle
gejstlige er opført i de berømte
Motette-Koncerter i Thomaskirken i Leipzig, samt en Rk.
Orgelkompositioner, Præludier, Postludier og
Fantasier. Endelig foreligger en Kantate for
Soli, Kor og Orkester komponeret til
Aabningsfesten ved Industriudstillingen i Drammen 1873,
samt en Kantate til Diakonissesagens 25.
Aarsfest i Kria 1894.
<i>I. H.</i>
</chapter>

<chapter name="Cappelen, Herman August">
<b>Cappelen,</b> <sp>Herman August</sp>, norsk
Landskabsmaler, f. 1. Maj 1827 i Skien, d. 8. Juli
