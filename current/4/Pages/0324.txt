syntetisk ved Indvirkning af Zink paa Ætyljodid
ved 150°. Ved lav Temp. er det en Vædske, som
koger ved + 1°. I Vand er B. uopløselig.
Alkohol opløser 18 Rumfang B. ved 14°.
<sp>Isobutan</sp>, Trimetylmetan, CH<sub>3</sub>.CH(CH<sub>3</sub>)<sub>2</sub>, faas
ved Indvirkning af Zink paa tertiært Butyljodid
og er en Luftart, som bliver flydende ved
÷ 17°.
<i>(O. C.). R. K.</i>
</chapter>

<chapter name="Buta Palena">
<b>Buta Palena</b> [-pa↱læna], Flod i det sydlige
Chile, udspringer i den østlige Del af
Andes-Kæden, gennembryder denne og falder i Golfo
de Corcovado.
<i>M. V.</i>
</chapter>

<chapter name="Bute">
<b>Bute</b> [bju.t], Grevskab paa Vestkysten af
Mellemskotland, bestaar af fl. i Clyde-Bugten
liggende Øer, nemlig de to større, Arran og B.,
og nogle mindre, Great-Cumbrac og
Inchmarnoch; det er 564 km<sup>2</sup> med (1911) 18186 Indb.,
hvoraf 12 % taler Gælisk. Hovedstad er
<sp>Rothesay</sp> paa Øen B. Grevskabet sender eet
Medlem til Parlamentet; det er ikke frugtbart;
kun 12,5 % er Agerland, 5,7 % Græsgange og
2,5 % Skov; der dyrkes Byg, Havre, Kartofler
og Roer og drives Kvæg- og Faareavl; Fiskeri
er en vigtig Næringsvej. (Se i øvrigt de enkelte
Øer). — <sp>Øen B.</sp>, der mod N. skilles fra
Fastlandet (Grevskabet Argyll) ved det smalle
Stræde Kyles of B., er 122 km<sup>2</sup>, 25 km lang og
8 km bred, og har (1911) 11835 Indb. Øen er et
smukt Bjergland, som ved en Sænkning deles
i en nordl. og en sydl. Halvdel; Øens Sydspids
er det 246 m høje Garroch Head. Klimaet er
fugtigt, men mildt og sundt; c. 2/3 af Arealet
kan dyrkes, og der avles især Kartofler, Havre
og Turnips; Kvægavl og Fiskeri har ogsaa Bet.
B. tilhører for største Delen Marquis'en af B.
<i>G. Ht.</i>
</chapter>

<chapter name="Bute, John Stuart, Jarl af">
<b>Bute</b> [bju.t], <sp>John Stuart</sp>, Jarl af, eng.
Statsmand, f. 25. Maj 1713, d. 10. Marts 1792,
var 1737—41 valgt til Overhuset som en af
Skotlands 16 repræsentative Peers og hørte her til
Tory-Oppositionen. Ved sit Ægteskab med en
rig eng. Arving lagde han Grund til en af de
største Formuer i Storbritannien. Efter
Opstanden 1745 kom B. til London, vakte tilfældig
Prinsen af Wales' Opmærksomhed og vandt
snart hans Yndest. Efter Prinsens Død 1750 fik
han endnu større Indflydelse hos Enken,
Prinsesse Augusta af Sachsen-Gotha, medens Rygtet
om en utilladelig Forbindelse imellem dem
vistnok er ugrundet. Han blev Opdrager for
Sønnen, den senere Kong Georg III, og udviklede
hos denne Lysten til at føre et personligt
Regimente og frigøre sig for de gl. Whig-Slægters
Herredømme. Straks efter Georgs
Tronbestigelse Oktbr 1760 blev B. Medlem af
Gehejmeraadet og Hosebaandsridder, og det lykkedes
ham efterhaanden at fortrænge de ledende
Ministre, først William Pitt den Ældre Oktbr 1761,
hvorefter han selv blev Statssekretær, siden
Førsteministeren, Hertugen af Newcastle, hvis
Post han overtog Maj 1762. Som ivrig Ven af
Freden tilbageholdt B. de Subsidier, som
England havde tilsagt Frederik II af Preussen, og
sluttede uden Hensyn til denne Forbundsfælle
Fred med Frankrig Febr 1763. Men knap to
Maaneder efter, 7. Apr., tog han Afsked og fik
aldrig senere noget Embede. Dog formentes
han at øve betydelig Indflydelse paa
Regeringen (særlig tilskrives Stempelakten 1765 ham),
men den ophørte i hvert Fald 1772. B.'s
Styrelse blev voldsom angrebet, især af J. Wilkes
og Junius, og ikke mindst hans Forkærlighed
for Skotterne, hans snævrere Landsmænd. Efter
sin Afgang som Minister hengav B. sig til
Studiet af Naturvidenskaberne og især Botanik;
med en Udgift af 10000 £ lod han trykke i 12
Eksemplarer 9 Bd <i>Botanical Tables</i>, omfattende
de britiske Planter. Ogsaa samlede han paa sit
Slot Lutton et Bibliotek paa 30000 Bd.
<i>E. E.</i>
</chapter>

<chapter name="Butea">
<b>Butea</b> Roxb., Slægt af Ærteblomstrede
(Bønne-Gruppen), Træer ell. højt slyngende Buske med
filtet Haarklædning. Bladene er trekoblede og
Blomsterne store, gule ell. ildrøde, i tætte
Stande. Bælgene er sammentrykte i den største
Længde og enfrøede. 3 Arter i For- og
Bagindien. <i>B. monosperma</i> (Lam.) Taub.
(<sp>Dhak-</sp> ell. <sp>Palasatræ</sp>) er et 12—15 m højt Træ
med tyk Stamme. Den rubinrøde Saft, som dels
frivillig, dels ved Beskadigelser strømmer ud
af denne og andre Arters Bark, særlig i den
hede Tid, hærdner i Luften til den under
Navnet <sp>Butea</sp>-, <sp>Palasa</sp>- ell. <sp>Bengalsk
Kino</sp> i Handelen gaaende Gummi. Lakskjoldlus
bedækker ofte Grenene og frembringer ved
deres Stik en Art »Lak«. Rødder og Bark giver
tillige en grov Bast.
<i>A. M.</i>
</chapter>

<chapter name="Butenschøn (se Dickmar, H.)">
<b>Butenschøn,</b> se <sp>Dickmar, H.</sp>
</chapter>

<chapter name="Buteo (se Musvaage)">
<b>Buteo,</b> se <sp>Musvaage</sp>.
</chapter>

<chapter name="Butera">
<b>Butera,</b> By paa Sicilien, Prov. Caltanissetta,
ligger 40 km SØ. f. Caltanissetta, 400 m o. H.
paa en Høj, der hæver sig over Manfria's
Floddal. (1911) 7821 Indb. B. har et normannisk
Citadel og Rester af antikke Bygninger. Byen
driver Handel med Korn, Kvæg og Silke, og i
Nærheden findes en Svovlgrube.
<i>H. P. S.</i>
</chapter>

<chapter name="Butes">
<b>Butes,</b> attisk Heros, Søn af Pandion og
Zeuxippe ell., efter en anden Tradition, af
Poseidon, gjaldt for Stammefader til den attiske
Adelsslægt Eteobutaderne. Et Sagn fortalte, at
B. var med paa Argonauternes Tog, og at han
var den eneste, der lod sig lokke af Sirenernes
Sang.
<i>C. B.</i>
</chapter>

<chapter name="Buthus (se Skorpioner)">
<b>Buthus</b> [↱butus], se <sp>Skorpioner</sp>.
</chapter>

<chapter name="Butik">
<b>Butik</b> (af fr. <i>boutique</i>, af gr.-lat. <i>apotheca</i>,
Forraadskammer, Magasin), Salgsbod,
Handelslokale.
</chapter>

<chapter name="Butjadingen">
<b>Butjadingen</b> ɔ: »Landet buten (paa den
anden Side) Jade«, et frugtbart Marskland
mellem Weser og Jade, som i Middelalderen
sammen med Friesland dannede en fri
Bonderepublik; se <sp>Oldenburg</sp>.
<i>G. Ht.</i>
</chapter>

<chapter name="Butler (Byer i U. S. A.)">
<b>Butler</b> [↱băt£ə], ) <sp>B. City</sp>, By i U. S. A.,
Stat Missouri, ligger 200 km VSV. f. Jefferson
i Osage-Dalen og ved Pacifikbanen mellem
Kansas City og Pierce City. (1910) 2894 Indb. B.
har Væverier, og i Omegnen brydes Kul. — 2)
By i U. S. A., Stat Pennsylvania, ligger 260
km VNV. f. Harrisburgh ved Conequenessing
River og ved Banen fra Pittsburg til Erie. (1910)
20728 Indb. B. ligger i et udmærket
Petroleumsdistrikt og driver en betydelig Industri.
<i>H. P. S.</i>
</chapter>

<chapter name="Butler (irsk Slægt)">
<b>Butler</b> [↱băt£ə], irsk Slægt, se <sp>Ormonde</sp>.
</chapter>

<chapter name="Butler, Benjamin Franklin">
<b>Butler</b> [↱băt£ə], <sp>Benjamin Franklin</sp>,
nordamerikansk Politiker og General (1818—93),
var født i New Hampshire og blev 1841
Sagfører i Lowell i Massachusetts. Han valgtes
