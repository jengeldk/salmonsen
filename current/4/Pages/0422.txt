Kroppens Underside og Lemmernes Indsider er
derimod altid uden Panser, mere ell. mindre
dækkede af spredte, grove Haar; ogsaa paa
Rygsiden findes oftest spredte Haar, regelmæssigt
grupperede bag Benskællene i de bløde
Hudfolder. Næseborene er nedadvendte, Øjnene
smaa, Ørene oprette, skældækkede, enten
stillede paafaldende tæt til hinanden i Nakken ell.
vidt adskilte. Tænderne er i Bygning meget
reducerede og simple, næsten blot smaa
cylindriske Stave, rodaabne — altsaa stadig
voksende — uden Emaille; de sidder med betydeligt
Mellemrum og er i Antal meget skiftende hos
de forsk. Arter, svingende mellem 6—27 i hver
Kæbehalvdel, dog er 7—9 det almindeligste;
Mælketænder kendes kun hos en enkelt Slægt
(<i>Tatusia</i>); Fortænder mangler næsten altid;
Tungen er lang, meget udstrækkelig. Halsen er
kort, Halshvirvlerne mere ell. mindre
sammenvoksede. Lændehvirvlerne bærer store
Bentappe til Støtte for Hudpanseret. Benene er lave og
kraftige; Forpoterne med 3, 4 ell. 5 Fingre, der
bærer lange, kraftige, krumme Gravekløer;
Bagfødderne med 5 Tæer og næsten hovagtige Negle.
De nulevende B. er alle smaa ell. mellemstore
Former; det er fredsommelige, værgeløse, lidt
træge Dyr, der ikke sætter sig til Modværge,
naar de fanges, kun søger de, naar de pludselig
overraskes, at unddrage sig deres Forfølgere
ved med aldeles overraskende Hurtighed at
grave sig ned i Jorden; er de først halvt nede,
er det næsten umuligt at hale dem op igen,
idet de holder igen med Forlemmerne og
Bælterandene; de kan, i Forhold til deres
plumpe Bygning, løbe ret hurtigt, om end
naturligvis med ringe Behændighed; et passivt
Værn mod Fjendens Angreb har de i
Hudpanseret, der er kraftigst udviklet hos de
Former, der lever et noget mere overjordisk Liv.
B. er fremfor alt gravende Dyr, om end
Graveevnen er udviklet i meget forsk. Grad; nogle
Arter graver Gange og Huler i Jorden, som de
nærmest kun forlader om Natten, da de søger
deres Føde, andre graver mindre, men benytter
de andre Arters Gange til Bolig for sig selv og
deres Unger; enkelte Former (f. Eks.
Bæltemusene) lever omtr. udelukkende under Jorden
og nærmer sig i Levemaade Muldvarpene. B. er
nærmest altædende, fortærer Rødder, Insekter,
Orme, Krybdyr og søger ogsaa til Aadsler;
deres Kød er spiseligt og anses endog for
velsmagende. De lever i Skovegne ell. paa aabent
Land i Sydamerikas tropiske og tempererede
Egne; kun een Art (det niringede B.) findes helt
op i Texas.

De nulevende Slægter deles i 3 Underfamilier,
nemlig de <sp>egentlige B.</sp> (<i>Dasypodinæ</i>),
<sp>Peba</sp>'erne (<i>Tatusiinæ</i>) og <sp>Bæltemusene</sp>
(<i>Chlamydophorinæ</i>).

De <sp>egentlige B.</sp> (<i>Dasypodinæ</i>) er
plumpere Former med 5 Tæer paa For- og Bagben;
mægtige, krumme Kløer paa de tre mellemste
Tæer; Panseret tykt, Hovedet bredt med kort
Snude; Ørene sidder langt fra hinanden paa
Tindingerne; 1 Par Patter paa Brystet. Hertil
hører 1) de <sp>Seksringede B.</sp> (<i>Dasypus</i>)
med 8—10 Tænder i hver Kæbeside; de har 6—7
Bælter mellem Skulder- og Hofteskjoldet;
Kroppen bred og flad; Halen er kortere end
Kroppen, dækket af tydelige Skælringe. Den
almindeligste Art det <sp>Seksringede B.</sp> (<i>D.
sexcinctus</i>) fra Brasilien og Uruguay; det er 50—60
cm langt; Farven er gulbrun, mørkere paa
Oversiden; det graver gerne sin Hule under ell.
nær ved Myre- og Termitboer, idet disse Dyr
udgør deres Hovednæring; de lever gerne
enkeltvis og føder kun 1 ell. 2 Unger ad Gangen.
Denne Art ses alm. i zool. Haver, hvor de trives
godt. En nærstaaende Art er det <sp>Haarede
B.</sp> (<i>D. villosus</i>), der er udbredt S. f. Rio Plata,
kendelig paa den forholdsvis tætte og lange
Børsteklædning paa Rygpanseret. I Argentina
og Nord-Patagonien findes <i>D. vellerosus</i>, i La
Plata <i>D. minutus</i>, begge mindre Arter. 2)
<sp>Tolvringede B.</sp> (<i>Xenurus</i>) har 8 ell. 9
Tænder i hver Kæbeside; Ørene store og
afrundede; 12 ell. 13 bevægelige Bælter; Skællene
er prydede med en svag, knudret Skulptur;
Halen betydelig kortere end Kroppen, næsten
nøgen, blot med faa, smaa Benplader, navnlig
paa Undersiden og nær Spidsen; Fødderne
meget kraftige; den 3. Finger bærer en umaadelig
stor, seglformet Klo, 4. og 5.'s er af samme
Form, men mindre. Den bedst kendte Art er
<sp>Tatunay</sp>'en ell. <sp>Kabassu</sp>'en (<i>X.
duodecimcinctus</i>), det næststørste af alle B.; det findes,
om end ikke talrig, i Surinam, Brasilien og
Paraguay; 2 nærstaaende Arter kendes (<i>X.
hispidus</i> og <i>lugubris</i>). 3) <sp>Kæmpe-B.</sp> (<i>Priodon</i>)

<img>Fig. 3. Kuglebæltedyr (<i>Tolypeutes tricinctus</i>), løbende.</img>

<img>Fig. 4. Kuglebæltedyr (<i>Tolypeutes tricinctus</i>),
sammenrullet.</img>
