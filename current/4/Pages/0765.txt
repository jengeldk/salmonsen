ikke iagttagne. C.-Kalken hviler paa
Dictyonemaskifer og følges af den nedre Graptolitskifer.
<i>T. K.</i>
</chapter>

<chapter name="Ceratospongiæ (se Svampe) (zool.)">
<b>Ceratospongiæ,</b> se <sp>Svampe</sp> (zool.).
</chapter>

<chapter name="Ceratostomella">
<b>Ceratostomella,</b> Slægt af Kernesvampe. <i>C.
pilifera</i> (Fr.) Wt. er alm. i Fyrreved og farver
dette blaagraat.
<i>F. K. R.</i>
</chapter>

<chapter name="Ceratostonia (se blaa Splint)">
<b>Ceratostonia,</b> se <sp>blaa Splint</sp>.
</chapter>

<chapter name="Cerbera">
<b>Cerbera</b> L., Slægt af Singrønfam.,
mælkesaftførende Buske ell. Træer med spredte,
aflange, fjernervede og næsten læderagtige Blade
og store, tragtformede, hvide ell. røde Blomster
i sammensatte Klaser; Frugten er en- ell.
to-frøet Stenfrugt. 5 Arter i det tropiske Asien og
paa Madagaskar. Nogle har en giftig
Mælkesaft, andre giftige Frø. Den under Navn af <i>C.
Ahouai</i> (<sp>Ahovaitræ</sp>) af Lamarck afbildede
Plante er sandsynligvis <i>Thevetia neriifolia</i> Juss.
<i>A. M.</i>
</chapter>

<chapter name="Cerberus (se Kerberos)">
<b>Cerberus,</b> se <sp>Kerberos</sp>.
</chapter>

<chapter name="Cercaria (se Ikter)">
<b>Cercaria,</b> se <sp>Ikter</sp>.
</chapter>

<chapter name="cercar la nota">
<b>cercar la nota</b> [t∫er↱kar-la-↱nåta] (ital., egl.:
»at søge Noden«), et i Sangkunsten benyttet
tekn. Udtryk, der betegner, at den Syngende
ansætter en flg. Tone paa den til den
foregaaende hørende Stavelse, ell. m. a. O. trækker
en Tone saaledes over til den flg., at denne
allerede antydes, inden det Øjeblik, da den egl.
skulde indtræde, dog paa den til den
foregaaende Tone hørende Stavelse, c. l. n. anvendes ved
det saakaldte <i>Portamento</i> (s. d.), ligesom
enkelte Sanglærere anvender det i Tilfælde, hvor
Eleven har vanskeligt ved at træffe de
paagældende Intervaller.
<i>S. L.</i>
</chapter>

<chapter name="Cerceau, J. A. du (se Ducerceau)">
<b>Cerceau</b> [sær↱so], <sp>J. A.</sp> du, se <sp>Ducerceau</sp>.
</chapter>

<chapter name="Cercis">
<b>Cercis</b> L., Slægt af <i>Cæsalpiniaceæ</i>, Træer og
Buske uden Torne med usammensatte,
nyreformede, ofte udrandede Blade og Blomster, der
minder om Ærteblomsten, men afviger fra
denne bl. a. ved Kronbladenes Dækning og ved, at
bageste Kronblad er mindst; Kronbladene er
rosa- ell. purpurfarvede. Blomsterne sidder i
korte, duskformede Stande, ofte paa de ældre
Grene; Blomstring før Løvspring. Frugten er en
tynd, sammentrykt, lidt vinget, ved Modningen
opspringende Bælg. — 5 Arter fra Sydeuropa,
Mellemasien, Japan og Nordamerika. <i>C.
Siliquastrum</i> L. fra Sydeuropa og Vestasien
plantes i danske Haver under Navn af <sp>Judastræ</sp>
— Judas Iskariotes skal efter Sagnet have
hængt sig i et C.-Træ —; det lider i Danmark
saa meget af Vinterkulden, at det vanskelig
naar tilstrækkelig Størrelse til at blomstre.
Bladene, der har en skarp Smag, anvendes som
Salat; Veddet (<sp>Cercistræ</sp>) benyttes i det
finere Møbelsnedkeri og som Farvetræ. <i>C.
canadensis</i> L. fra det østlige Nordamerika leverer
ogsaa fortrinligt Gavntræ.
<i>N. H.</i>
</chapter>

<chapter name="Cercolabes (se Gnaverpindsvin)">
<b>Cercolabes,</b> se <sp>Gnaverpindsvin</sp>.
</chapter>

<chapter name="Cercolabes (se Halvbjørne)">
<b>Cercoleptes</b> (<sp>Kinkaju</sp>), se <sp>Halvbjørne</sp>.
</chapter>

<chapter name="Cercopithecus (se Marekatte)">
<b>Cercopithecus</b> [-↱te.-], se <sp>Marekatte</sp>.
</chapter>

<chapter name="Cercospora">
<b>Cercospora</b> Fres., Svampeslægt af
Hyphomyceter, hvis Arter snylter paa forsk. Planters
Blade, paa hvilke de frembringer oftest
brunlige Pletter (»Bladpletsyge«); saaledes lever f.
Eks. <i>C. microsora</i> Sacc. og <i>exitiosa</i> Sydow.
(Lindekræft) paa Lind, <i>C. melonis</i> Cooke (Rudeplet)
paa Agurk, o. s. v. Frugthyferne kommer
knippevis frem gennem Spalteaabningerne paa de
angrebne Bladdele og bærer i Spidsen hver en
lang, flerrummet Spore. Flere C.-Arter er
Ungdomsstadier af forsk. paa Blade levende
Pyrenomyceter.
<i>F. K. R.</i>
</chapter>

<chapter name="Cerda, de la">
<b>Cerda, de la</b> [ð<sub>æ</sub>-la-↱þærda], sp. Adelsfamilie,
nedstammende fra <sp>Fernando de la C.</sp>, der
var ældste Søn af Kong Alfons X af Kastilien
og Leon, og som kaldtes C. efter en Haardusk
(sp.: <i>cerda</i>), som han havde paa Skulderen.
Han ægtede 1269 Blanca, en Datter af Ludvig
IX af Frankrig, og faldt under et Felttog mod
Maurerne 1275. Alfons X erklærede nu sin
anden Søn, Sancho (IV), for Tronfølger, skønt
Fernando efterlod to Sønner, <sp>Fernando</sp> og
<sp>Alfonso de la C.</sp>; men deres Moder
forsvarede deres Rettigheder til Kronen og fandt
Hjælp hos sin Broder, Kong Filip III; til sidst
frasagde Brødrene sig dog deres Krav mod en
Skadeserstatning. Alfonso tog Ophold i
Frankrig, hvor Filip den Smukke forlenede ham med
Baroniet Lunel; fra ham og hans Hustru,
Grevinde Mahaut af Clermont, nedstammer Huset
Medina-Sidonia. Hans ældste Søn, <sp>Luis de la
C.</sp>, blev en navnkundig Søhelt, der udmærkede
sig under Kampene mod England; 1344
udnævnte Paven ham til Fyrste af de canariske
Øer.
<i>Kr. E.</i>
</chapter>

<chapter name="Cerdagne">
<b>Cerdagne</b> [sær↱dan<sub>j</sub>], sp. <sp>la Cerdaña</sp>, Dal
i den østlige Del af Pyrenæerne, begynder i det
fr. Dept Pyrénées Orientales S. f. Col de la
Perche og strækker sig i sydvestlig Retning
ind i de sp. Prov. Gerona og Lerida. Allerede fra
Oldtiden er C. berømt for sin Kvægavl.
<i>H. P. S.</i>
</chapter>

<chapter name="Cerdo">
<b>Cerdo,</b> syr. Gnostiker, der c. 140 e. Kr. kom
til Rom og blev udstødt af Kirkesamfundet dèr
p. Gr. a. sin Lære om, at den i Loven og
Profeterne forkyndte Gud ikke kunde være den
samme som Jesu Kristi Fader. Denne
Adskillelse mellem det gl. Test.'s retfærdige Gud og
det ny Test.'s gode Gud optog og videreførte
senere C.'s Discipel Marcion.
<i>H. M.</i>
</chapter>

<chapter name="Cerealia">
<b>Cerealia</b> (lat.), rom. Fest for Ceres.
</chapter>

<chapter name="Cerealier">
<b>Cerealier</b> (lat.) (»Gaver fra Ceres«), Græsser,
hvis Korn anvendes til Føde.
</chapter>

<chapter name="Cerealin">
<b>Cerealin,</b> et diastatisk Ferment i Kornsorternes
Frø.
</chapter>

<chapter name="Cerealis, Quintus Petilius">
<b>Cerealis,</b> <sp>Quintus Petilius</sp>, rom.
Feltherre, førte under Kejser Vespasian Befalingen
mod Bataverne, der havde gjort Opstand under
Civilis og besejrede dem til sidst. Senere viste
han ogsaa som Statholder i Britannien stor
Dygtighed.
<i>H. H. R.</i>
</chapter>

<chapter name="Cerebellum (d. s. s. den lille Hjerne)">
<b>Cerebellum,</b> d. s. s. <sp>den lille Hjerne</sp>.
</chapter>

<chapter name="cerebral-">
<b>cerebral-,</b> hvad der hører til Hjernen eller
har med denne at gøre, f. Eks. Cerebrallamhed,
en Lamhed, der beror paa en Lidelse i
Hjernen, modsat perifer Lamhed, der beror paa en
Lidelse i Nerver ell. Muskler.
<i>Lp. M.</i>
</chapter>

<chapter name="Cerebrallyd">
<b>Cerebrallyd</b>, ogsaa kaldte <sp>Kakuminaler</sp>
ell. <sp>Lingvaler</sp> (en meget uheldig
Benævnelse). Navnet C. skal gengive sanskrit,
<i>murdhanya</i>, hvormed de gl. ind. Grammatikere
betegnede de med ombøjet Tungespids udtalte
Konsonanter, hvilke eng. Fonetikere kalder for
<i>inverted consonants</i>, Storm for »Ganehvælvlyd«.
Saadanne med opad- og tilbagebøjet Tunge
udtalte Lyd er de sanskritiske og dravidiske ṭ, ṭh,
