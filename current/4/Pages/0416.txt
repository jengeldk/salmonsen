deutsche Reich« (1888), »Das bürgerliche
Gesetzbuch und die Zukunft der deutschen
Rechtsprechung« (s. A.), det bekendte »Gegenentwurf zu
dem Entwurfe eines bürgerlichen Gesetzbuches
für das deutsche Reich« (1892), Afh. om
Børsspil og Aktielovgivning og en Række
processuelle Skr, f. Eks. »Urteile des Reichsgerichts
mit Besprechungen« (1883), »Der deutsche
Civilprocess in praktischer Rethätigung« (1885),
»Noch ein Wort zum deutschen Civilprocess«
(1886), »Die Process-Enquete des Professor Dr.
Wach« (1888) og andre. Meget læst blev B.'s
»Der Rechtstaat. Eine publicistische Skizze«
(1864). B.'s musikalske Interesser satte litterær
Frugt i »Das Tonsystem unser Musik« (1882); af
hist. og kulturhist. Indhold er: »Der hessische
Wald« (1879), »Eine deutsche Stadt vor sechzig
Jahren« (1884, 2. Opl. 1888) og »Das frühere
Kurhessen. Ein Geschichtsbild« (2. Opl. 1895).
B. deltog ogsaa — nationalliberal — i det
politiske Liv og var 1875—76 Medlem af
Rigsjustitskommissionen. Efter hans Død udkom:
»Gesammelte Aufsätze, I. Juristische
Abhandlungen, II. Aufsätze politischen, sozialen,
wirthschaftlichen Inhalts« (1895). (<sp>Litt.</sp>: <sp>J. Kohler</sp>
i »Vom Lebenspfad, Gesammelte Essays«
[Mannheim 1902], S. 49 o. ff.).
<i>Fz. D.</i>
</chapter>

<chapter name="Bæk (se Flod)">
<b>Bæk,</b> se <sp>Flod</sp>.
</chapter>

<chapter name="Bækarve">
<b>Bækarve</b> (<i>Elatlne</i> L.), Slægt af B.-Familien,
enaarige, amfibiske Urter. <sp>Vandpeber-B.</sp>
(<i>E. hydropiper</i> L.) vokser i Vandet eller ved
Bredden af Søer, temmelig sjælden i Danmark
og Norge. Den er 2—5 cm høj og har 4-tallige
Blomster med rødlig Krone; Frøene er aflange,
stærkt krummede, tværribbede. <sp>Sekshannet
B.</sp> (<i>E. hexandra</i> DC.) med 6 Støvdragere og
<sp>Trehannet B.</sp> (<i>E. triandra</i> Schk.) med 3
Støvdragere er begge meget sjældne; den sidste
findes ikke i Danmark.
<i>A. M.</i>
</chapter>

<chapter name="Bækarvefamilien">
<b>Bækarvefamilien</b> (<i>Elatinaceæ</i>),
tokimbladede og frikronede Urter af Ordenen <i>Parietales</i>,
smaa, rodslaaende Vand- ell. Sumpplanter med
modsatte Blade og Akselblade; glatte. De
regelmæssige Blomster er 3—5-tallige og sidder
i Bladhjørnerne. Frugten er en Kapsel. C. 30
Arter.
<i>A. M.</i>
</chapter>

<chapter name="Bække">
<b>Bække</b> (i Valdemar II's Jordebog kaldet
<sp>Bæcky</sp>), Sogn og Sogneby i det sydlige
Nørrejylland, Ribe Amt, Andst Herred; Sognet havde
1. Febr 1911 211 Gaarde og Huse og 1018 Indb.
(1801: 374). Sognebyen, paa Vejen over
Randbølhede c. 22 km NV. f. Kolding, har Kirke, Skole,
Missionshus, Forsamlingshus, Sparekasse,
Andelsmejeri, Købmandshandel m. m. samt
Markedsplads og er Valgsted for Amtets 4.
Folketingskreds. Ved Indgangen til Kirkegaarden
staar en Runesten og et andet Sted i Sognet
en mindre Runesten (se iøvrigt
<sp>Bækkestenene</sp>).
<i>H. W.</i>
</chapter>

<chapter name="Bækkeblomst (se Kabbeleje)">
<b>Bækkeblomst,</b> se <sp>Kabbeleje</sp>.
</chapter>

<chapter name="Bækkelaget">
<b>Bækkelaget,</b> villamæssig Bebyggelse paa
Østsiden af Kristianiafjorden, 5 km S. f.
Hovedstaden.
<i>M. H.</i>
</chapter>

<chapter name="Bækken">
<b>Bækken,</b> <i>pelvis</i> (se Afb. »Skelet« og »Baand«),
er den nederste, »bækkenformede« Del af
Kroppens Skelet, det forbindende Led mellem
Hvirvelsøjlen og Underlemmerne. Dets Opgave er
derfor at bære Hvirvelsøjlen med alt, hvad
dertil er fæstet, at omslutte og bære en stor Del
af Indvoldene, og at tjene som Udspringssted
for talrige af Kroppens og Benenes Muskler;
endelig er det Gennemgangsport for
Ekskrementerne, samt for Barnet under Fødslen. For at
kunne gøre Fyldest i disse forsk. Retninger er
B. bygget som en af meget stærke Knogler
dannet Ring, der omslutter et rummeligt, delvis
kanalformet Hulrum, <sp>Bækkenhulen</sp> eller
-<sp>rummet</sp>. Denne Ring dannes bagtil af
Hvirvelsøjlens nederste Del, <sp>Krydsbenet</sp> (se
<sp>Hvirvel</sp>), der nedadtil ender tilspidset med
Halebenet, medens dets brede Sidedele med det
stramme, næsten ubevægelige
<sp>Ileosakral-Led</sp> og forsk. stærke Baand er forbundne med
de egl. <sp>Bækkenben</sp>, <i>os pelvis</i> ell. <i>os coxæ</i>,
der, eet paa hver Side, danner Bækkenringens
Sidedele og forreste Parti. Hvert af dem bestaar
igen af 3, hos den Voksne fuldstændig
sammenvoksede Knogler, nemlig 1) opadtil: det
brede og flade <sp>Hofteben</sp>, <i>os ilei</i>, hvis
øverste Rand, <i>crista ilei</i>, tydelig føles paa
Overgangen mellem Hofte og Underliv, og som fortil
ender med den mere ell. mindre fremstaaende
<sp>Hoftebensknop</sp> (<i>spina ilei anterior
superior</i>), et navnlig i Kirurgien meget benyttet
Maalepunkt. 2) fortil: <sp>Skambenet</sp>, ogsaa
kaldet <sp>Isbenet</sp>, <i>os pubis</i>, der føles
umiddelbart under Huden ovf. Kønsdelene, og som
fortil i Midtlinien er forbundet med sin Navne fra
den modsatte Side ved <sp>Skamfugen</sp>,
<i>symphysis pubis</i>, alm. kaldet »Symfysen«, en af
stærke Baand omgivet Bruskforbindelse, der i
Reglen indeslutter en lille Ledhule, som hos
Kvinden, og da navnlig under Svangerskabet, er
mere udviklet end hos Manden. 3) bagtil og
nedadtil: <sp>Sædebenet</sp>, <i>os ischii</i>, hvis nederste
Del, den brede og tykke <sp>Sædebensknude</sp>,
<i>tuber ischii</i>, danner Legemets Hvilepunkt i
siddende Stilling, ved hvilken Lejlighed Legemet

<img>Fig. 1. Kvindeligt Bækken, set forfra, 1 Nederste (5.)
Lændehvirvel. 2 Baandskiver mellem Hvirvlerne. 3
<i>Promontorium</i>. 4 Krydsbenet. 5 Spidsen af Halebenet.
6 Hoftebensgruberne. 7 <i>Spina ilei anterior superior</i>.
8 <i>Spina ilei anterior inferior</i>. 9 Hofteskaalen. 10
<i>Foramen obturatorium</i>. <i>a</i> Indsnit i Hofteskaalens
Rand. <i>b</i> Nedstigende Gren af Sædebenet, <i>c</i>
Sædebensknuden (eller Sædebensknorten). <i>d</i> Opstigende
Gren af Sædebenet. <i>e</i>; <i>h</i> Skambenet, <i>f</i> Skamfugen
(Symfysen). <i>g</i> Buen under Skambenet (<i>arcus pubis</i>).
<i>i</i> Skambensknoppen. <i>k</i> Skambenskammen. <i>l</i>, <i>l</i>
Bækkenlisten, der paa Krydsbenet fortsættes i <i>m</i>, <i>m</i>.</img>
