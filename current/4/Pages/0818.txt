30. Jan. 1891 i Paris, lærte i <i>École des
Beaux-Arts</i> og under Drolling det akademiske
Historiemaleri, men vendte sig snart mod 18. Aarh.'s
elegante Rokokokunst og opnaaede med sin
smidige Pensel og sin let antydende Malevis
i sarte Rosatoner stor Virtuositet som den
elegante Dameverdens Portrætmaler. 1847
udstillede han en »Hellig Sebastian«, derefter graciøse
Billeder som »Sæbeboblerne« (1864,
Luxembourg-Mus.), »Turtelduerne«, »Venus' Fødsel«, <i>La lyre
brisée</i> (den itubrudte Lyre, 1875, Ny-Carlsberg
Glyptotek) etc. Han blev det 3. Kejserdømmes
erklærede Yndling og malede — i koket
Pompadour-Stil — dekorative Arbejder til
Kejserindens Badesal i Élysée (1864) og til Tuilerierne.
Endelig har han udført mange dygtige
Raderinger.
<i>A. Hk.</i>
</chapter>

<chapter name="Chaplin, Henry">
<b>Chaplin</b> [↱t∫äp£<sub>i</sub>n], <sp>Henry</sp>, eng. Statsmand,
f. 1840, har siden 1868 været et konservativt
Medlem af Underhuset og en kraftig Talsmand
for Landbrugets Interesser; desuden som
Mønster paa en eng. Godsejer ivrig Tilhænger af
Væddeløb. Han var 1885—86 Kansler for
Lancaster (d. v. s. Minister uden Portefeuille)
under Salisbury, samt derefter Septbr 1889—Aug.
1892 Landbrugsminister (den første Indehaver
af en saadan Post) og endelig Juni 1895—Novbr
1900 Minister for den stedlige Forvaltning. Da
Chamberlain 1903 rejste Kampen for et nyt
Beskyttelsessystem, sluttede C. sig straks
hertil.
<i>E. E.</i>
</chapter>

<chapter name="Chapman, Fredrik Henrik af">
<b>Chapman</b> [↱tjapman], <sp>Fredrik Henrik af</sp>,
sv. Admiral og Skibskonstruktør, f. 9. Septbr
1721 i Göteborg (af eng. Familie), d. 19. Aug.
1808 i Karlskrona. 15 Aar gl drog C. til Sthlm
for at lære Skibsbyggeri, og kun 19 Aar gl
byggede han en Spanien-Farer. I en Aarrække
studerede han i Udlandet og fik fristende
Tilbud om Ansættelse, men han vendte tilbage til
Sverige, hvor han 1757 blev
Underskibsbygmester ved Orlogsflaaden og fik Lov til efter
egne Ideer at bygge to Krigsskibe af ny Type.
1760 blev C. Skibsbygmester ved den finske
Eskadre. Han byggede igen Krigsskibe af ny
Type og blev 1764 Overskibsbygmester. Hans
mange Forbedringer i Skibsbygningskunsten
gjorde ham snart berømt og skaffede ham
Tilnavn af det nyere sv. Skibsbyggeris
Grundlægger. 1772 adledes han, 1776 blev han Oberst ved
Admiralitetet og Medlem af
Admiralitetskollegiet, 1783 Kontreadmiral og Værftsadmiral i
Karlskrona. I de 10 Aar, han var Chef for
Orlogsværftet, foretoges der en Mængde ny
Opfindelser og nyttige Indretninger ved Værftet,
ældre Skibstyper forbedredes og ny opfandtes,
særlig til Kystforsvaret. Undertiden byggede
man saa hurtigt, at et Linieskib løb af Stabelen,
6 Uger efter at Kølen var blevet lagt. 1781—90
byggedes efter hans Tegninger 11 Linieskibe og
11 Fregatter. I sine sidste Leveaar udfoldede
C. en betydelig Forfattervirksomhed. Allerede
1768 havde han udg. det store, verdensberømte
Plancheværk <i>Architectura novalis mercatoria</i>,
og 1806 kom et stort Arbejde: »Försök till
theoretisk afhandling att gifva linjeskepp och
fregatter deras rätta form«. Paa mangfoldige
Maader hædredes han, og paa Karlskrona
Skibsværft er rejst et Mindesmærke for ham.
<i>A. M. D.</i>
</chapter>

<chapter name="Chapman, George">
<b>Chapman</b> [↱tjäpm<sub>ə</sub>n], <sp>George</sp>, eng. dram.
og lyrisk Digter samt Oversætter (1559—1634).
Hans Ry i Nutiden hviler først og fremmest
paa hans Homer-Overs., hvoraf Iliaden udkom
1598, og Odysseen 1614. Den anses stadig af
mange for den bedste Homer-Overs. paa
Engelsk (Keats: <i>On first looking into C.'s Homer</i>).
1598 fuldendte han Marlowe's Digt <i>Hero and
Leander</i>. Han har dels alene, dels sammen med
andre, skrevet en Række Skuespil, baade
Komedier og Tragedier. Bl. Komedierne er
<i>Eastward Ho</i> (1605), som han skrev i Forening med
Ben Jonson og Marston, den betydeligste og
interessanteste, ogsaa fordi den giver et
udmærket Billede af Livet i det gl. London. Af hans
Tragedier maa nævnes: <i>Bussy d'Ambois</i> (1607)
og dens Fortsættelse: <i>Bussy d'Ambois, his
Revenge</i> (1613) samt <i>The Conspiracy of Byron</i>
(1608). Hans Stil er tung og hyppig meget
uklar, saa selv Swinburne, der nærer stor
Forkærlighed for C., maa indrømme, at han, »hvor
han stiger højest, giver Læseren en Følelse af
Svimmelhed, og i sin rigeste Fylde ofte
betænkelig nærmer sig det svulstige«. Den bedste Udg.
af hans Værker er udg. af Richard Herne
Shepherd med Indledning af A. Ch. Swinburne (<i>Works</i>,
3 Bd, London 1874). Swinburne's Afh. er udkommet
særskilt. (<sp>Litt.</sp>: <sp>Kalisch</sp>, »Shakespeare's yngre
Samtidige og Efterfølgere« [Kbhvn 1890]).
<i>I. O.</i>
</chapter>

<chapter name="Chapman's Ispose">
<b>Chapman's</b> [↱tjäpm<sub>ə</sub>ns-] <b>Ispose</b>, en til
Anbringelse langs Rygraden bestemt Gummislange
af 5—6 cm Diameter,, der kan fyldes med Is og
derefter lukkes for begge Ender; benyttes ved
forsk. Lidelser i Rygmarven og Hvirvelsøjlen.
<i>Lp. M.</i>
</chapter>

<chapter name="chappe">
<b>chappe</b> [∫ap], Garn, spundet af Flossilke.
</chapter>

<chapter name="Chappe, Claude og Ignace Urbain Jean">
<b>Chappe</b> [∫ap], 1) <sp>Claude</sp>, fransk Opfinder
(1763—1805), traadte ind i den gejstlige Stand
og vandt derved et Udkomme, der satte ham
i Stand til at følge sin Lyst til
Eksperimentalfysikken. Efter at han 1792 var blevet Medlem
af det filomatiske Selskab i Paris, fik han Lyst
til ved Tegn at tale med en fjerntboende Ven
og dannede hertil en optisk Indretning. S. A.
overgav han Beskrivelsen til Konventet, og 1793
indrettedes en optisk Telegraf mellem Paris og
Lille. Regeringen oprettede en særskilt
Telegrafstyrelse, der bestod af C. og to af hans Brødre.
Naar den optiske Telegraf ofte fører Navn
efter C., maa dog erindres, at Tanken ikke var
ny; allerede 1684 angav Hooke en saadan
Telegraf, og C. selv maatte opleve, at Æren for
Opfindelsen blev gjort ham stridig. Herover
blev han tungsindig og druknede sig i en Brønd.

2) <sp>Ignace Urbain Jean</sp>, ovenn.'s Broder
(1760—1829). Efter at have studeret Jura fik C.
en Stilling ved Finansvæsenet, men tabte den
ved Revolutionen; til Gengæld blev han
Deputeret for Sarthe-Dept i den lovgivende
Forsamling. Han tog Del i sin Broders telegrafiske
Foretagende og blev efter hans Død Direktør
for Paris-Telegrafen, til han under Villèle's
Ministerium mistede denne Post. Han har
skrevet <i>Histoire de la télégraphie</i> (1824, 2 Bd).
<i>K. S. K.</i>
</chapter>

<chapter name="Chappel & Co.">
<b>Chappel & Co.</b> [↱t∫äp<sub>ə</sub>£-<sub>ə</sub>n-↱ko<sub>u</sub>], eng.
Musikforlag, grundlagt 1812 af <sp>Samuel C.</sp>, <sp>J. B. Cramer</sp>
og <sp>Fr. T. Latour</sp>; Firmaet gjorde sig bl. a.
fortjent ved Stiftelsen af det filharmoniske
