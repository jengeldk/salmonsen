<chapter name="cautela (se Kautel)">
<b>cautela,</b> se <sp>Kautel</sp>.
</chapter>

<chapter name="Cauterets">
<b>Cauterets</b> [ko↱træ], et af de mest besøgte
fr. Pyrenæer-Bade. C. ligger i Dept
Hautes-Pyrénées, Arrondissement d'Argelès, 932 m o. H.
og har c. 1600 Indb. De 12 Kilder (14°—58°)
udspringer i Grupper temmelig langt fra hinanden,
saa at der findes fl. Badeanstalter med
betydelig indbyrdes Afstand. Kilderne, der tilsammen
giver 1,6 Mill. l Vand i 24 Timer, er for største
Delen alkaliske Svovlkilder, men dog af forsk.
Sammensætning. Vandet anvendes som Bade
(Hel- og Halvbade}, til Indaanding og
Drikkekur, og benyttes særlig mod Katarrer i
Aandedrætsorganerne, ogsaa ved Hudsygdomme,
Kirtelsygdomme, Syfilis, Reumatisme,
Livmodersygdomme. Der kommer aarlig over 16000 Gæster,
skønt Klimaet ofte er fugtigt og noget køligt.
Sæson 15. Maj—15. Oktbr.
<i>E. F.</i>
</chapter>

<chapter name="Cauterium">
<b>Cauterium</b> [ka^u-], i Lægekunsten Middel,
hvorved fremkaldes en Forbrænding
(Kauterisation). Man skelner mellem <i>C. actuale</i>, f. Eks.
glødende Metal, en fin Gasflamme o. s. v., og <i>C.
potentiale</i>, de kem. Ætsmidler, f. Eks.
Wienerpasta (se <sp>Mokse</sp>).
<i>Lp. M.</i>
</chapter>

<chapter name="Cauterium antimoniale (se Antimontriklorid)">
<b>Cauterium antimoniale</b> [ka^u-], se
<sp>Antimontriklorid</sp>.
</chapter>

<chapter name="Cautin">
<b>Cautin</b> [ka<sub>u</sub>↱tin], 1) (ogsaa kaldet <sp>Rio
Imperial</sp>) Flod i det tidligere Araukanerland i
Republikken Chile, udspringer i Cordillererne,
optager fra højre Quillem og udmunder i det
stille Ocean. 2) Prov. i Republikken Chile. 15105
km<sup>2</sup> med (1910) 161935 Indb.
<i>M. V.</i>
</chapter>

<chapter name="cautio">
<b>cautio</b> (lat., af <i>cavere</i>, »at staa inde for«),
et rom. Retsudtryk, der omtr. kan oversættes
ved »Sikkerhedserklæring«. Det kan betegne at
stille Kaution for andres Handlinger, men det
bruges navnlig som Udtryk for, at man i
Romerrettens sædvanlige mundtlige Form (<i>stipulatio</i>)
fornyer og bestemt afgrænser et bestaaende,
maaske omtvistet Retsforhold, c. betegner ogsaa
et Dokument, der udstedes om, at en saadan
formbunden Fornyelseserklæring er afgivet.
Naar man ved en c. anerkendte sin Skyld, f.
Eks. en Pengeforpligtelse, skulde Skyldgrunden
(se under <sp>causa</sp>) udtrykkelig angives; en c.,
hvor dette ikke var sket (<i>c. indiscreta</i>), var
ugyldig. Ordet c. anvendes ogsaa om en
<i>stipulatio</i>, hvorved et Retsforhold stiftes fra først af.
Af Interesse er her navnlig <i>c. damni infecti</i> ɔ:
Sikkerhedserklæring m. H. t. en endnu ikke
indtruffen Skade. Naar man følte sig truet af, at
ens Nabos Grund ell. Bygning var kommet i en
fejlfuld Tilstand, fandt Romerretten, at den
Truede, hvis Skade skete herigennem, havde
Krav paa Erstatning. Denne hans Interesse
fyldestgjordes ad en ejendommelig Omvej. Han fik
intet direkte Erstatningskrav, men kunde
fordre, at Naboen lovede at staa inde for Skade,
som fulgte af det fejlfulde Anlæg. Naar saa
Bygningen styrtede sammen og beskadigede
Vedkommendes Ejendom, ell. der indtraf en
Skade, som paa anden Maade tog sig ud som
forvoldt ved en Fejl i Anlæget, var den
Lovende pligtig at betale, medmindre han beviste,
at Skaden skyldtes en <i>vis divina</i> ell. <i>casus
fortuitus</i> d. v. s. et klart og utvivlsomt utilregneligt
Tilfælde (se <sp>casus</sp>). Hvis han saa ikke betalte,
kunde Betalingen ikke direkte fremtvinges, men
Klageren fik det ejendommelige Retsmiddel, at
han blev indsat i Medbesiddelse af Modpartens
Bygning ell. Grund, og, hvis Betaling saa heller
ikke erlagdes, fik sig den tilkendt til Ejendom.
<i>V. B.</i>
</chapter>

<chapter name="cautio judicatum solvi">
<b>cautio judicatum solvi</b> (lat.). Efter Ordene
betyder c. j. s. Sikkerhedsstillelse for Opfyldelse
af en Dom. Denne Bet. havde Begrebet efter
Romerretten, der i forsk. Tilfælde foreskrev, at
der under Proceduren (som oftest af Sagsøgte)
skulde stilles Sikkerhed for selve det Krav, som
Processen drejede sig om. I Nutidens Retssprog
har c. skiftet Bet. ell. i hvert Fald faaet en
mere kunstig Bet., idet det nu kun bruges som
Betegnelse for en Sikkerhedsstillelse, som
affordres Sagsøgeren inden Sagens Anlæg, nemlig
en Borgen for, at han, hvis han taber Sagen,
vil være i Stand til at tilsvare sin Modpart
Processens Omkostninger og muligvis andre af
Dommen flydende Forpligtelser, c. kan tjene
som Middel til at forebygge ugrundede
Søgsmaal i Alm.; i de Lande, hvor c. bruges i
Retsplejen, bliver imidlertid Sikkerhedsstillelse som
oftest ikke affordret Landets egne Borgere, men
kun Sagsøgere, der er hjemmehørende i Udlandet,
og c. virker da nærmest som en national Fordel
for Sagsøgte, idet han, naar c. stilles, har let
Adgang til at faa sine Procesudgifter dækkede,
hvis de tilkendes ham ved Dommen, medens
han uden c. risikerer at blive nødsaget til at
inddrive sit Tilgodehavende i Udlandet. — c.
er foreskrevet i adskillige Staters Retspleje,
men den praktiske Virkning heraf er dog
blevet betydelig indskrænket efter
Haag-Konventionen af 1896, ved hvilken en Rk. Stater paa
det europ. Fastland gensidig har forpligtet sig
til ikke at paalægge hinandens Undersaatter
nogen c. I den da. Retspleje har c. altid været
ukendt, bortset fra ganske særlige
Undtagelsestilfælde.
<i>K. Hch.</i>
</chapter>

<chapter name="Cauvery (se Kaveri)">
<b>Cauvery</b> [↱kå.v<sub>ə</sub>r<sub>i</sub>], se <sp>Kaveri</sp>.
</chapter>

<chapter name="Cauwès, Paul">
<b>Cauwès</b> [kå↱wæ.s], <sp>Paul</sp>, fr. Retshistoriker
og Nationaløkonom, f. i Paris 1843, 1867 Prof. i
Retsvidenskab i Nancy, 1873 i Paris, 1882 smst.
i fr. Retshistorie. Han er særlig kendt ved sit
store Værk <i>Cours d'économie politique</i> (3. Udg.
i 4 Bd, 1892—93), der inden for den fr. økon.
Videnskab betegner den mest udprægede
Reaktion mod Manchester-Skolen. C. er en af
Udgiverne af <i>Revue d'économie politique</i>.
<i>K. V. H.</i>
</chapter>

<chapter name="Caux">
<b>Caux</b> [ko] (Pays de C.), Kystlandskab i det
fr. Dept Seine-Inférieure (Normandiet), mellem
Seine ndf. Rouen og Havet, udmærker sig ved
stor Frugtbarhed og Rigdom paa Frugttræer,
prægtigt Kvæg og Fjerkræ. Caudebec-en-Caux
og senere Dieppe har været Hovedstæder i C.
<i>G. Ht.</i>
</chapter>

<chapter name="Cava dei Tirreni">
<b>Cava dei Tirreni,</b> By i Syditalien, Prov.
Salerno, ligger i en malerisk og frugtbar Dal
ved Jernvejen Neapel—Salerno. (1910) 24900
Indb. C. er Bispesæde, har en Domkirke og
driver Tilvirkning af Bagværk og Klæde. Ved C.
ligger det berømte, i 11. Aarh. grundlagte
Benediktinerabbedi Santa Trinida della Cava.
<i>H. P. S.</i>
</chapter>

<chapter name="Cavado">
<b>Cavado</b> [kə↱vað<sub>u</sub>], Kystflod i Portugal, Prov.
Entre Duoro e Minho, udspringer paa Pico de
Larouco og udmunder efter et 120 km langt Løb
i det atlantiske Hav ved Espozende.
<i>H. P. S.</i>
</chapter>
