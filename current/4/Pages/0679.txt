kummerlig skaffede Brødet til sig og sin talrige
Familie ved at læse Korrektur, fiske Træ op af
Rhinen, grave o. desl., indtil han 1552 blev Prof.
i gr. Litt. 1551 udgav han en lat.
Bibeloversættelse med en Fortale til den eng. Konge
Edvard, hvori han varmt udtalte sig mod
Religionsforfølgelser, 1555 en fr. Bibeloversættelse med
en Fortale til den fr. Konge Henrik II, hvori
han forsvarede Samvittighedsfrihed. Calvin og
Beza angreb Bibeloversættelsen uden at vinde
Ære derved, thi den er i mange Maader
fortrinlig; men Genferne vilde nu engang C. til
Livs, fordi han stod bag ved to anonyme Bøger
mod Calvin's Prædestinationslære og bag ved et
pseudonymt Skrift, der fordømte Calvin's
Kætterforfølgelser. I sine sidste Leveaar
beskæftigede C. sig meget med den middelalderlige
Mystik. (<sp>Litt.</sp>: <sp>F. Buisson</sp>, <i>S. C., sa vie et
son œuvre</i>, I—II [1892]).
<i>L. M.</i>
</chapter>

<chapter name="Castello-Branco">
<b>Castello-Branco</b> [k<sub>ə</sub>↱∫tæl<sub>u</sub>-↱brẵaŋk<sub>u</sub>], By i
Portugal, Prov. Beira, ligger paa en Høj over
Tejos Biflod Ponsul, er Bispesæde og har gl.
Mure og Taarne samt et forfaldent Citadel.
(1900) 7292 Indb., der driver Uldvæveri,
Vin- og Brændevinshandel. Byen er af rom.
Oprindelse og hele Distriktet rigt paa Levninger fra
Romertiden.
<i>H. P. S.</i>
</chapter>

<chapter name="Castello-Branco, Camillo">
<b>Castello-Branco</b> [k<sub>ə</sub>↱∫tæl<sub>u</sub>-↱brẵŋk<sub>u</sub>], <sp>Camillo</sp>,
portug. Forf., f. i Lissabon 16. Marts 1826, d.
6. Juni 1890. Han beklædte aldrig noget
Embede, men levede udelukkende af sin
Skribentvirksomhed, der bragte ham et rigeligt
Udbytte. Akademiet i Lissabon valgte ham til
Medlem, og fra 1885 havde han Titel som
Visconde de Correia Botelho. Omtr. de sidste 30
Aar af sit Liv levede han paa en Landejendom.
C. var en overordentlig frugtbar og populær
Forf., især Romanforfatter. Desuden skyldes
ham en Række kritiske Artikler og Causerier
samt et Par religiøse Skr, ogsaa Oversættelser
af Chateaubriand's <i>Génie du Christianisme</i> m. m.
Titlerne paa nogle af C.'s bedste Romaner er:
<i>Anathema</i> (1851), <i>Scenas contemporaneas</i> (3 Bd,
1855—56), <i>Onde está a felicidade?</i> (1856) med
Fortsættelsen <i>O homem de brios</i> (1857), <i>Amor
de perdição</i> (1862), <i>Amor de salvação</i> (1864),
<i>Mysterios de Lisboa</i> (4. Udg,, 2 Bd, 1865), <i>A
engeitada</i> (1866), <i>Queda d'um anjo</i> (1866), <i>O
judeu</i> (2 Bd, 1866), <i>O retrato de Ricardina</i> (1868),
<i>Os brilhantes do Brazileiro</i> (1869), <i>Maria da
Fonte</i> (1885). Men han har skrevet mangfoldige
andre. En samlet Udg. af C.'s Værker begyndte
at udkomme i Lissabon 1887. (<sp>Litt.</sp>: <sp>J. C.
Vieira de Castro</sp>, <i>C. C.-b.</i> [1861]; <sp>J. P. de
Lima Calheiros</sp>, <i>Catalogo das obras de
C. C.-b.</i> [Oporto 1889]; <sp>Serpa Pimentel</sp>,
<i>O romance de um romancista</i> [Lissabon
1890—92]).
<i>(E. G.). Chr. H.</i>
</chapter>

<chapter name="Castello de Vide">
<b>Castello de Vide</b> [ka<sub>ə</sub>↱∫tæl<sub>u</sub>-ð<sub>ə</sub>-↱við<sub>ə</sub>], By i
Portugal, Prov. Alemtejo, ligger paa en Høj
N. f. Portalegre og kun 12 km fra den spanske
Grænse. (1900) 5132 Indb., der driver Væveri.
C. har et gl. Citadel.
<i>H. P. S.</i>
</chapter>

<chapter name="Castellón de la Plana">
<b>Castellón de la Plana</b> [kastæ↱l<sub>j</sub>ån-ðæ-la-↱plana],
Prov. i det østlige Spanien, den
nordlige Trediedel af det tidligere Kongerige
Valencia, grænser mod Ø. til Middelhavet, hvis
Kyst her er ganske lige uden Indskæringer, og
er ellers omgivet af Prov. Tarragona, Teruel
og Valencia. Arealet er 6465 km<sup>2</sup> med (1910)
322537 Indb. ell. 48 pr km<sup>2</sup>. Prov. har langs
Kysten et lavt Terrain, der dog i Reglen er
bakket og kun faa Steder sletteagtigt. Mod V.
og NV. hæver Terrainet sig til Bjergland, der
i Peña Golosa naar 1813 m. Prov. har fl.
Kystfloder, hvis Vande afledes til Overrisling.
Foruden Hvede- og Majsavl drives Avl af Vin,
Oliven og Sydfrugter. Bjergværksdriften har
gode Betingelser, men er endnu ringe. Desuden
drives en Del Kvægavl, Fiskeri, Skibsfart og
Handel. Prov. deles i 9 Distrikter.

Prov.'s <sp>Hovedstad C. de la P.</sp> ligger 3 km
fra Kysten paa den frugtbare Slette La Plana,
der vandes af Mijares og har et storartet
Vandingssystem, som er anlagt af Maurerne. (1910)
33309 Indb., der driver Landbrug, Handel og lidt
Industri. Den mest fremragende Bygning er
Hovedkirken med sit ottekantede Klokketaarn.
Byens Havn er <sp>Grao de C.</sp>
<i>H. P. S.</i>
</chapter>

<chapter name="Castellone">
<b>Castellone,</b> Flække i Syditalien, Prov. Caserta,
ligger 8 km NØ. f. Gaëta ved Gaëta-Bugten og
den gl. Via Appia. C. skal være bygget paa
Ruinerne af det gl. <i>Formiæ</i>, hvor Cicero blev
dræbt.
<i>H. P. S.</i>
</chapter>

<chapter name="Castelnau, Noël Marie Joseph Edouard de Curières de">
<b>Castelnau</b> [kastæl↱no], <sp>Noël Marie Joseph
Edouard de Curières de</sp>, fr. General,
f. 24. Decbr 1851, indtraadte 1869 som Elev paa
Skolen i Saint-Cyr, men forlod Skolen kort efter
Krigens Udbrud 1870, ansattes i Infanteriet og
deltog med 36. Marchregiment som Løjtnant i
forsk. Kampe. Efter Fredsslutningen indgik hans
Regiment i Versailles-Hæren. 1876 udnævntes,
han til Kaptajn, gennemgik Undervisningen paa
<i>École supérieure de guerre</i> (1878—79), og var,
da han 1889 forfremmedes til Bataillonschef,
tjenestgørende i 17. Armékorps Stab. Efter at
være blevet Oberstløjtnant 1896 kom han ind i
Generalstaben, hvor han forrettede Tjeneste til
1900, da han udnævntes til Oberst og Chef for
37. Infanteriregiment i Nancy. 1906
forfremmedes han til General og kommanderede
efterhaanden 24. Brigade i Sedan og 7. Brigade i
Soissons. Ved sin Udnævnelse til
Divisionsgeneral 1909 fik han 13. Division i Chaumont, men
kaldtes 1911 til Paris og ansattes i Stillingen
som første Souschef ved Armeens Generalstab.
1913 indtraadte han som Medlem af <i>Conseil
supérieur de la guerre</i>. I Forening med General
Joffre har han udarbejdet Armeens
Mobiliseringsplan. Ved Krigens Udbrud 1914 fik han
Befalingen over 2. Armé i Lothringen og efter
Slaget ved Marne Befalingen over Armeen
mellem Somme og Oise. Senere overtog han
Kommandoer over Grupper af Armeer i Centrum
og ledede Operationerne i Champagne Septbr
og Oktbr 1915. Ved General Joffre's Udnævnelse
til <i>Général commandant en chef</i> blev C. <i>Chef
d'état-major général</i> med Bevarelse af sin Rang
som <i>Commandant de groupe d'armées</i>.
<i>B. P. B.</i>
</chapter>

<chapter name="Castelnau, Francis, Greve af">
<b>Castelnau</b> [kastæl↱no], <sp>Francis</sp>, Greve af,
fr. Opdagelsesrejsende og Naturforsker
(1812—80), berejste 1837—41 Egnen om de kanadiske
Søer, de Forenede Stater og Meksiko og ledede
derefter 1843—47 en af Frankrig udsendt
videnskabelig Ekspedition til Undersøgelse af det
ækvatoriale Sydamerika; fra Rio Janeiro drog
