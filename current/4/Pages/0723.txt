<chapter name="Cederström, Ture Nikolaus, Friherre af">
<b>Cederström</b> [↱se.d<sub>ə</sub>r-], <sp>Ture Nikolaus</sp>,
Friherre af, sv. Maler, f. 25. Juni 1843, først
Officer, uddannet i Kunst i Paris, Düsseldorf,
Weimar, fra 1877 virkende i München, har især
malet fint udførte Klosterlivsbilleder. I Sthlm's
Nationalmus. ses »Nye Efterretninger« (1885), i
Göteborg-Mus. »Journal amusant«.
<i>A. Hk.</i>
</chapter>

<chapter name="Cedertræ">
<b>Cedertræ,</b> opr. Betegnelsen for Veddet af
Libanon-Cederen, der nu næsten aldrig kommer
til Europa, er nu en Samlebetegnelse for en Del
forsk. Træsorter, der har en om ægte C.
mindende Lugt og en mere ell. mindre rødlig Farve.
<sp>Rødt C.</sp>, <sp>Blyantstræ</sp> af <i>Juniperus
virginiana</i> fra Nordamerika, ogsaa indført til
Europa, har en gullig Splint og en blaalig til
gulligrød Kerne, der i Europa især bruges til
Indfatning af finere Blyanter, i Amerika ogsaa i
Bygnings- og Møbelsnedkeriet. Af Affaldet faas
<sp>C.-Olie</sp> (s. d.). Den samme Anvendelse har
<sp>Florida-C.</sp> af <i>J. bermudiana</i> og af <i>J.
chinensis</i>. <sp>Spansk</sp> ell. <sp>græsk C.</sp> af <i>J. oxycedrus</i>
fra Middelhavslandene er lyst, tæt og tungt,
angribes ikke af Insekter og bruges især til
Træskærerarbejder. <sp>Oregon-C.</sp> af <i>Chamæcyparis
Lawsoniana</i> fra Nordamerika og Europa er
gulligt, stærkt aromatisk og meget holdbart;
bruges som Bygningstømmer, Jernbanesveller o. l.
Ogsaa Veddet af andre Cypresser, særlig fra
Nordamerika og Japan gaar under Navn af C.,
saaledes <sp>Virginsk C.</sp> af Sump-Cypressen,
<i>Taxodium distichum</i>, med en lys, smudsigbrun
Kerne og stærk aromatisk Duft, meget
holdbart og elastisk; det benyttes meget som
Gavntømmer og i Snedkeriet. <sp>Kalifornisk C.</sp> af
<i>Librocedrus decurrens</i> benyttes til indvendige
Bygningsdele og Møbler. <sp>Kanadisk C.</sp> af
<i>Thuja occidentalis</i> med en lysebrun, blød, meget
let og holdbar Kerne bruges som foregaaende.
Medens de nævnte Sorter faas af Naaletræer,
er <sp>Kuba-C.</sp>, <sp>Cedrelatræ</sp>,
<sp>Sukkerkistetræ</sp>, <sp>Cigarkassetræ</sp>, <i>Acajou femelle</i>
Veddet af et i Mellemamerika og Vestindien
voksende Løvtræ, <i>Cedrela odorata</i>. Det er blødt, let,
letspalteligt, sprødt og aromatisk, lysere eller
mørkere kanelbrunt, anvendes til Cigarkasser,
undertiden til Finér og paa Voksestederne til
Sukkerkister og Møbler. <sp>Singaporeceder</sp>,
<sp>Rød Cedrela</sp>, <sp>Indisk Mahogni</sp>, af det
nærstaaende <i>Toona serrata</i> fra Ostindien, er
teglrødt, glinsende, blødt og p. Gr. a., at det
ikke angribes af Insekter, meget benyttet til
Møbler, Døre o. l. og til Tekasser.
<sp>Bastard-C.</sp> af det ligeledes nærstaaende <i>Chukrasia
tabularis</i> fra Bagindien og Kina ligner
foregaaende og bruges som dette. Som Surrogat for C.
anvendes simplere Træsorter, som farves og
parfumeres.
<i>K. M.</i>
</chapter>

<chapter name="Cedertræolie">
<b>Cedertræolie,</b> <sp>Cederolie</sp>, ikke at forveksle
med <sp>Cedroolie</sp>, er en æterisk Olie, der
faas ved Destillation med Vanddamp af rødt
Cedertræ, idet man til Fremstillingen i det
store bruger Spaaner o. a. Affald fra
Blyantsfabrikationen, af hvilket man udvinder 2—4,5 %
Olie. Denne er bleggul og tyndflydende, men
bliver ved Luftens Indvirkning hurtig mørkere
og tyk. Vægtfylden ved 15° er 0,945—0,960. Den
anvendes i Parfumerier og til at give
Cedertræsurrogater den rette Lugt, samt til Forfalskning
af Nellikeolie, Kanelolie og andre æteriske
Olier.
<i>K. M.</i>
</chapter>

<chapter name="cédille">
<b>cédille</b> [se↱di.j], et diakritisk Tegn, der an
vendes i fr. Skriftsprog under Bogstavet <i>c</i>, naar
dette (foran <i>a</i>, <i>o</i>, <i>u</i>) skal udtales som <i>s</i>: <i>façade</i>,
<i>garçon</i>, <i>reçu</i> (smlg. <i>camarade</i>, <i>comédie,</i> <i>curé</i>).
Tegnet indførtes af Bogtrykkerne paa
Renaissancetiden (først foreslaaet af Geoffroy Tory,
1529); men dets Anvendelse blev ikke alm. før
i 17. Aarh. Ordet c. er af sp. Oprindelse
(<i>cedilla</i>) og bet. det lille <i>z</i>; den skraa Streg, der
nu bruges, er nemlig kun en Forvanskning af
et <i>z</i>, der opr. anbragtes under <i>c</i> (<i>leçon</i>) ell. ved
Siden af det (<i>leczon</i>).
<i>Kr. N.</i>
</chapter>

<chapter name="Cedral">
<b>Cedral</b> [s<sub>æ</sub>'dral], By i Meksiko, Stat San
Luis Potosi, ligger 195 km N. f. San Luis
Potosi, 2400 m o. H. ved den nordøstlige Flod af
Bjergmassivet Catorce, er Centrum for et
vigtigt Sølvminedistrikt og har c. 6000 Indb.
<i>G. Ht.</i>
</chapter>

<chapter name="Cedrat">
<b>Cedrat,</b> <sp>Citronat</sp>, <sp>Sukkade</sp>, de i 4—5
Stykker skaarne, tykke og svampede Skaller af
en stor Citron <i>Citrus Pomum Adami</i> og <i>C.
decumana</i>; Skallerne lægges som Regel først
nogen Tid i Saltvand, vaskes derefter, koges med
Sukker og indlægges paa Fustager, ell. de
tørres i Luften og er da gennemskinnelige,
tørre og grønlige. Den bedste Slags faas fra Genua
og Livorno.
<i>K. M.</i>
</chapter>

<chapter name="Cedrela">
<b>Cedrela</b> L., Slægt af Meliaceer, høje Træer
med uligefinnede Blade og sammensatte Klaser
af Blomster, der er femtallige, har 5
Støvdragere uden for en Honningring og 5 Rum i
Frugtknuden med mange Æg. Frugten bliver en
træagtig Kapsel med skillevægdelende
Opspring-ning og med talrige vingede Frø. 12 Arter i det
tropiske Asien og Amerika. Mest kendt er <i>C.
odorata</i> L., der vokser i Sydamerika og
Vestindien og kan blive indtil 25 m høj; Løvet skal,
særlig i den hede Tid, have en meget
ubehagelig Lugt. Om Veddet (<sp>Cedrelatræ</sp>), se
<sp>Cedertræ</sp>. Saavel af Veddet som af Barken
faas feberstillende Midler. I samme Øjemed
anvendes Barken af <i>C. febrifuga</i> Blume paa Java
o. a. ostindiske Øer. Veddet af <i>C. Toona</i> Roxb.
(fra Ostindien) kaldes <sp>Singaporeceder</sp>,
<sp>Indisk Mahogni</sp> ell. <sp>Toontræ</sp> og bruges
ogsaa som Cigarkassetræ; dets Bark giver et
adstringerende Middel.
<i>A. M.</i>
</chapter>

<chapter name="Cedrelatræ (se Cedertræ)">
<b>Cedrelatræ,</b> se <sp>Cedertræ</sp>.
</chapter>

<chapter name="Cedrium">
<b>Cedrium,</b> et Stof, der benyttedes af Ægypterne
til Balsamering af Lig. Efter Plinius var det
Harpiks af Cedertræet, efter andre Træeddike.
</chapter>

<chapter name="Cedrobalsam">
<b>Cedrobalsam</b>, den af <i>Pinus Cembra</i>, især i
Karpaterne, udvundne, tyndtflydende Terpentin.
</chapter>

<chapter name="Cedroolie (se Citronolie)">
<b>Cedroolie,</b> se <sp>Citronolie</sp>.
</chapter>

<chapter name="Cedrus (se Ceder)">
<b>Cedrus,</b> se <sp>Ceder</sp>.
</chapter>

<chapter name="Cefalu">
<b>Cefalu</b> [t∫efa↱lu], By paa Sicilien, Provins
Palermo, ligger smukt under den stejle Væg af
et 376 m højt Forbjerg. (1911) 12740 Indb. C. er
Bispesæde og har en Domkirke fra 12. Aarh.
samt en Havn. Byen driver Fiskeri,
Marmorbrydning og Handel. C. er anlagt af
Normannerne. Paa Klippen over C. ligger Resterne af
det gL. <i>Kephaloedion</i>.
<i>H. P. S.</i>
</chapter>

<chapter name="Ceglie Messapica">
<b>Ceglie</b> [↱t∫el<sub>j</sub>e-] <b>Messapica</b>, By i Syditalien,
Prov. Lecce, ligger 47 km V. f. Brindisi. (1911)
17552 Indb. C. driver Handel med Olivenolie og
Sydfrugter.
<i>H. P. S.</i>
</chapter>
