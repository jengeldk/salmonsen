Allerede Dante's Forgængere skrev C., og navnlig
Guido Cavalcanti's <i>C. all' amore</i> (13. Aarh.) blev
berømt. <i>Divina Commedia</i>'s Forf. har selv
digtet adskillige C.; men særlig Berømthed vandt
Petrarca's C.'er, der sammen med Sonetterne
indtager den vigtigste Plads i hans <i>Canzoniere</i> ɔ:
Digtsamling. De er mest erotiske, f. Eks. den
skønne <i>Chiare, fresche e dolci acque</i> (til
Vaucluses Kilde), men der findes dog ogsaa
patriotiske Digte iblandt dem, som det til Cola di
Rienzi og det til Italien, og religiøse, som
Bønnen til Madonna. Siden er der efter Petrarca's
Eksempel frembragt utallige C. i den ital. Poesi;
nutildags er Formen dog ikke meget benyttet.
I den da. Litt. har den saa godt som ingen Rolle
spillet (nogle enkelte af Oehlenschläger).
<i>E. G.</i>
</chapter>

<chapter name="Canzonetta">
<b>Canzonetta</b> [kantso↱net.a], Diminutiv af
<sp>Canzone</sp> (s. d.), i den ital. Poesi et lille lyrisk
Digt i korte Strofer. Nydelige C. er f. Eks.
digtede af G. Chiabrera og Metastasio. De ital. C.
blev hyppig bestemte til at sættes i Musik, og C.
kom da ogsaa til i Musikkens Hist. at betyde en
lille, munter ell. følsom, Sang i strofisk Form.
Saadanne C. har man af Alessandro Scarlatti,
Stradella, Pergolese o. a. Komponister fra 17.
og 18. Aarh. Navnet er derefter blevet benyttet
i Instrumentalmusikken om et let og yndefuldt
Musikstykke i Sangform med Antydning af
Mandolin- ell. Guitarakkompagnement, som
karakteriserende C.'s ital. Oprindelse og Væsen.
Saaledes den C., der udgør et Afsnit af en af
Mendelssohn-Bartholdy's smukkeste
Strygekvartetter (den i Es-Dur).
<i>(E. G.). E. M-r.</i>
</chapter>

<chapter name="Caorle">
<b>Caorle,</b> By i det nordøstlige Italien, Prov.
Venezia, ligger 22 km S. f. Portogruaro i det
usunde Lagunelandskab i Nærheden af Livenza's
Udløb i Adriaterhavet. (1911) 4921 Indb. C. har
en lille Havn og driver Fiskeri samt var indtil
1818 Sæde for en Biskop.
<i>H. P. S.</i>
</chapter>

<chapter name="Capaccio">
<b>Capaccio</b> [ka↱pat.∫o], By i det sydlige Italien,
Prov. Salerno, ligger 35 km SSV. f. Campagna
ved Banelinien Battipaglia—Castrocucco samt 8
km fra det tyrrhenske Hav. (1911) 4790 Indb. C.
er Bispesæde, men Domkirken ligger 4 km NNV.
f. C. i C. Vecchio, der i 13. Aarh. ødelagdes af
Kejser Frederik II, hvorefter Indb. flyttede til
den nuv. By, som ogsaa kaldes C. Nuovo. Fra
Egnen ved C. udgik den berømte Akvadukt til
det gl Pæstum.
<i>H. P. S.</i>
</chapter>

<chapter name="Capac-Urcu (se Altar de los Collanes)">
<b>Capac-Urcu,</b> se <sp>Altar de los Collanes</sp>.
</chapter>

<chapter name="Capadose, Abraham">
<b>Capadose,</b> <sp>Abraham</sp>, holl. Læge, Jøde af
Fødsel, d. 1874, blev sammen med sin Ven Isak
da Costa døbt 1822 og stod ved hans Side i
Kampen for Genoplivelsen af den reformerte
Rettroenhed og kirkeligt Liv. Hans Hovedskr.
er »Troens Kraft«, der er kommet i fl. Udgaver.
(<sp>Litt.</sp>: »Züge aus der Lebensgeschichte des Dr.
C., von ihm selbst erzählt« [4. Opl., Berlin
1859]).
<i>H. O.</i>
</chapter>

<chapter name="Capannori">
<b>Capannori,</b> By i det mellemste Italien, Prov.
Lucca, ligger 8 km Ø. f. Lucca. (1911) 47650
Indb., der væsentligst giver sig af med Silkeavl
samt Traad- og Papirfabrikation.
<i>H. P. S.</i>
</chapter>

<chapter name="Capasso, Bartolomeo">
<b>Capasso,</b> <sp>Bartolomeo</sp>, ital. Historiker
(1815—1900), var Chef for Statsarkivet i Neapel.
Af hans Skr, der hovedsagelig er knyttede til
neapolitansk Hist., skal nævnes: <i>Le fonti della
storia delle provincie Napoletane dal 568 al 1500</i>
(1876 og 1902) og <i>Monumenta ad Neapolitani
ducatus historiam pertinentia</i> (2 Bd, 1881).
</chapter>

<chapter name="Capatarida">
<b>Capatarida</b> [-↱tariða], By i den sydamer.
Republik Venezuela, Stat Falcon, ligger 130 km
ØNØ. f. Maracaibo paa Sydkysten af
Maracaibo-Bugten ved Udløbet af en lille Flod. C. 4000
Indb.
<i>H. P. S.</i>
</chapter>

<chapter name="Cape">
<b>Cape</b> [ke<sub>i</sub>p] (eng.), Kap, Forbjerg.
</chapter>

<chapter name="Cape Breton">
<b>Cape Breton</b> [↱ke<sub>i</sub>p-↱bret<sub>ə</sub>n], C. B. Island,
Ø i Dominion af Canada, Prov. Nova Scotia,
ligger i Mundingen af St Lawrence Golfen ved
Nordøstenden af Halvøen Nova Scotia, fra
hvilken den er skilt ved det 1,6 km brede
Canso-Stræde, medens det 77 km brede Cabot-Stræde
skiller Øen fra Newfoundland. Arealet er 8094
km<sup>2</sup> med (1901) 97625 Indb., der dels er
fransktalende og kat. Acadiere, dels skotske
Kolonister; desuden findes nogle faa Hundrede
Mikmak-Indianere. Øen har et lavt, bjergagtigt
Terrain med stejle og dybt indskaarne Kyster. Nord
fra skærer sig en dyb og forgrenet Fjord Bras
d'Or ind i Landet næsten lige til Sydkysten, saa
at den er nær ved at dele Øen i to Dele. Klimaet
er fugtigt, Foraaret koldt paa Grund af
Ismasserne, som driver langs Kysten. De vigtigste
Frembringelser er Havre, Byg, Kartofler,
Tømmer, Heste og Faar, Kul og Petroleum. Fiskeri
og Skibsbyggeri er de vigtigste Erhvervskilder.
Hovedstaden er <sp>Sidney</sp> paa Nordøstkysten.
C. B. var fra 1712 en fr. Besiddelse og kaldtes
Ile Royale, men erobredes 1758 af Englænderne
og forenedes 1820 med Nova Scotia.
<i>H. P. S.</i>
</chapter>

<chapter name="Cape Coast">
<b>Cape Coast</b> [↱ke<sub>i</sub>p-↱ko<sub>u</sub>st-], <sp>C. C. Castle</sp>
[-↱ka.s£], Havneby paa Guldkysten, Britisk
Vest Afrika, c. 125 km V. f. Accra. (1911)
11000 Indb. overvejende Fantinegre. Af
Europæere findes kun c. 100, desuden findes en Koloni
af Krunegre. Byen er bygget paa en lav Banke
af Gnejs, der rager ud i Havet, og domineres
af det anselige <i>Castle</i>, der ligger ud mod Søen
og nu benyttes til Kvarter for de europ.
Officerer. Af andre anselige Bygninger kan
fremhæves Distriktkommissærens Residens,
Hospitalet og enkelte Kirker. Den har stor Udførsel
af Palmeolie, Elfenben og Guldstøv. Byen
forsvares mod V. af Fort Victoria, mod Ø. af Fort
William, der ogsaa tjener til Fyrtaarn. C. C.
blev anlagt 1610 af Portugiserne under Navn af
<i>Cabo Corso</i>. 1652 blev den besat af Svenskerne,
der byggede <i>Castle</i>, som de gav Navn af
Carolusborg, men allerede 1659 bemægtigede
Hollænderne sig Byen for atter 1664 at tabe den til
Englænderne. Næst efter Elmira var den det
stærkeste Fort paa Guldkysten. Til 1876 var
C. C. Sædet for den britiske Administration af
Kysten, som derefter blev forlagt til Accra.
Endnu er den en af de betydeligste Havne ved
Guinea-Bugten og Udgangspunkt for
Hovedvejen til Kumassi i Ashanti.
<i>C. A.</i>
</chapter>

<chapter name="Cape Cod">
<b>Cape Cod</b> [↱ke<sub>i</sub>p-↱kåd], Forbjerg paa
Østkysten af U. S. A., Stat Massachusetts, danner den
yderste Del af en lang, mod N. krummet Halvø.
C. C., der ligger paa 70° 14′ v. L. og 42° 4′
n. Br., har et for Sejladsen meget vigtigt
Fyrtaarn (<i>Race point light</i>).
<i>H. P. S.</i>
</chapter>

<chapter name="Cape Elizabeth">
<b>Cape Elizabeth</b> [↱ke<sub>i</sub>p-<sub>i</sub>↱£iz<sub>ə</sub>beþ], By i U. S. A.,
Stat Maine, ligger 10 km SØ. f. Portland og er
at betragte som en Forstad til denne By.
<i>H. P. S.</i>
</chapter>
