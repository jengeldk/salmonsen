Elskerroller i Synge- og Lystspillet. I Sommeren 1864
optraadte han paa Alhambrateatret i Kbhvn,
var i Sæsonen 1864—65 knyttet til Casino og
blev, efter at have ladet sin Stemme uddanne
hos H. Rung, 1. Juli 1865 ansat ved det kgl.
Teater, hvortil han var knyttet indtil 1893, og
som i ham har haft en meget benyttet og meget
paalidelig Støtte som Indehaver af en stor
Række større og mindre Tenorpartier, bl. a.
Hertugen i »Jødinden«, hans egl. Debut, George
Brown i »Den hvide Dame«, »Postillonen i
Lonjumeau«, Narren i »Liden Kirsten«, Rane i
»Drot og Marsk«, Max i »Jægerbruden«, Konrad
i »Hans Heiling«, David i »Mestersangerne« o.
s. fr. Efter sin Afgang fra det kgl. Teater drog
C. paa Turné i Provinserne og var senere
nogle Aar knyttet som Skuespiller og
Sceneinstruktør til Casinos Teater.
<i>S. L.</i>
</chapter>

<chapter name="Christophersen, Christian Eilert Rasch og Wilhelm Christopher og Peter og Søren Andreas">
<b>Christophersen,</b> norsk Familie, hvortil
hører flg. 4 Brødre:

1) <sp>Wilhelm Christopher C.</sp>,
Udenrigsminister, f. i Brevik 15. Decbr 1832, d. i
Kria 26. Juli 1913. C. blev <i>cand. jur.</i> 1857,
knyttedes 1859 til det daværende
»Indredepartements-Handels- og Konsulatskontor«, indtraadte 1864 i
det norsk-svenske Konsulatværk som Konsul i
Barcelona, forflyttedes 1867 til Buenos Ayres,
hvor han 1870 blev Generalkonsul, 1878 til Leith
og virkede 1882—1908 i samme Egenskab i
Antwerpen, efterhaanden som en af den
unionelle Konsuletats mest fremtrædende og
benyttede Personligheder, idet han oftere uden for
sit Embedsdistrikt blev betroet særskilte
kommercielle og diplomatiske Missioner. Saaledes
rejste han 1871—73 i Indien, Australien og Ny
Zeeland for at bane Vej for
Handelsforbindelser, repræsenterede som Generalkommissær
Norge ved Verdensudstillingerne i Philadelphia
1876, i Paris 1878, 1889 og 1900, var 1885—86 i
Meksiko <i>ministre plénipotentiaire ad hoc</i> for at
søge nogle ved et norsk Skibs Beslaglæggelse
opstaaede Vanskeligheder udjævnet og
samtidig formidle Afsluttelsen af en
Handelstraktat mellem de forenede Riger og Meksiko,
forhandlede 1892 om Istandbringelse af en ny
Handelstraktat mellem de forenede Riger og
Frankrig, 1893 om Fællestraktat med Spanien
og 1894 om den mellem Norge og Schweiz s. A.
oprettede Særtraktat. C. var Formand i den
af den norske Regering 1891 nedsatte
»Konsulat-Komité«, hvis Arbejde fik epokegørende
Bet. ved at bringe Spørgsmaalet om Oprettelse
af eget norsk Konsulatvæsen paa Dagsordenen
i norsk Politik, ligesom han 1894—98 som
Formand afgav en grundlæggende Betænkning ang.
den senere L. om Statskontrol med Skibes
Sødygtighed. Sit Arbejde for en Udskiftning af det
unionelle Konsulatsfællesskab fortsatte han som
Medlem af den norsk-svenske Konsulatkomité
af 1902. Ved Unionens Opløsning 1905 traadte
C. over i den norske Konssulatetat og kom
derved umiddelbart til at fortsætte sin Virksomhed
som Generalkonsul i Antwerpen.
18. Marts 1908—1. Febr 1910 var C. Udenrigsminister i
Gunnar Knudsen's første Regering.

2) <sp>Christian Eilert Rasch C.</sp>,
Forretningsmand (1840—1900), oprettede 1870 i Kria
en Agenturforretning, som fik et betydeligt
Omfang, idet den til Slut kom til saa godt som at
monopolisere Afsætningen af den ny, hurtigt
voksende Træmasse- og Celluloseindustris
Produktion; selv anlagde C. fl. betydelige
Fabrikker i denne Branche for den dermed
sammenhørende Papirfabrikation. Han fik derved
efterhaanden en fremskudt Stilling i Landets
Forretningsliv. Men C. arbejdede overvejende med
laante Midler, og disse var anbragte i
Foretagender, der til Dels var underkastet stærke
Konjunktursvingninger. Da en overophidset
Spekulationsperiode i Kria Foraaret 1899 nærmede
sig det kritiske Punkt, da Kapitalmarkedet saa
sine Kilder udtømte, blev Stillingen for C.'s
store, vidt forgrenede og stærkt engagerede
Firma uholdbar, og 19. Juni s. A. maatte det
overgive sit Bo til Konkurs med de efter
Omstændighederne betydelige Passiva af 12 2/3 Mill. Kr,
hvortil der viste sig kun at forefindes Dækning
for godt og vel 6 % til de uprioriterede
Fordringshavere. C.'s Fald var Indledningen til det
mest omfangsrige Sammenbrud, der nogen
Sinde havde ramt den norske
Forretningsverden. Den Bank, der var Firmaet C.'s største
Kreditor (for omtr. 4 1/2 Mill. Kr) —
Diskontobanken — var i samme Øjeblik dødsdømt, og
direkte ell. indirekte gav Katastrofen Anledning
til, at en Række andre, yngre Banker maatte
indstille deres Virksomhed. Straks ved Krisens
Udbrud greb Norges Bank ind for at søge endnu
værre Kalamiteter forebygget. C. døde allerede
20. Novbr 1900, som det antages af Græmmelse;
hans Bo blev endelig opgjort Novbr 1906. C., der
havde en Mængde kommercielle og andre
Tillidshverv, var fra 1874 Generalkonsul for Uruguay.

3) <sp>Peter (Pedro) C.</sp>, norsk-argentinsk
Finansmand, f. 28. Maj 1845 i Tønsberg, kom som
ung Handelskommis til Cadiz, udvandrede 1871
til Buenos Ayres, hvor han grundlagde en
Skibsbefragtningsforretning, som i Forening med
Giftermaal gjorde ham til en af Argentinas mest
formuende Mænd, bl. a. som Ejer af
overordentlig udstrakte Jordegodser. Ved at drive sine
haciendas som Mønsterbrug har han bidraget til
sit andet Hjemlands økonomiske Opkomst. C.
var Generalkonsul for Danmark 1884—1902,
Præsident for Handelskamret og for Børsen
1891—1908. Ofte har han vist sig som rundhaandet
Donator til almennyttige og videnskabelige
Formaal, bl. a. gav han betydelige Bidrag til Roald
Amundsen's arktiske Ekspeditioner.

4) <sp>Søren Andreas C.</sp>, Diplomat, f. 6.
Juni 1849 i Tønsberg, kom 1869 til Buenos Ayres,
hvor han under sin forann. Broder W. C. C.
arbejdede ved det norsk-svenske Konsulat, blev
1875 konstitueret, 1879 udnævnt til
Generalkonsul for Norge og Sverige, en Stilling, han
indehavde, indtil han 1905 trak sig tilbage fra den.
Siden 1906 har han været Norges Minister for
Argentina, Paraguay og Uruguay med Bosted
i Buenos Ayres.
<i>K. V. H.</i>
</chapter>

<chapter name="Christophle, Albert">
<b>Christophle</b> [kri↱ståfl], <sp>Albert</sp>, fr. Politiker
(1830—1904), blev 1856 Advokat, men hengav sig
særlig til Studiet af admin. Ret og skrev 1862
en <i>Traité des travaux publics</i> (2 Bd). Septbr
1870 blev han Præfekt for Departementet Orne,
lod Kommuneraadene selv vælge deres Mairer
og støttede sig ligeledes paa et folkevalgt
