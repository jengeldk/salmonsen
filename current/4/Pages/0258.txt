Resten fjernes, opstaar Sygdommen ikke. Man
antager, at denne Sygdom opstaar, fordi
B.-Kirtlen normalt afgiver til Blodet en ukendt
Substans, som har Bet. for Kulhydraternes
Omsætning i Legemet. Dette kaldes, at B.-Kirtlen har
en <sp>intern Sekretion</sp>; det hypotetiske Stof,
som afgives til Blodet, hører til de saakaldte
<sp>Hormoner</sp>. — Ved den menneskelige
Sukkersyge indtræder ofte, men ikke altid, en
Skrumpning af B.-Kirtlen. Nogle mener, at
Sukkersyge skyldes en Lidelse af B.-Kirtlen
særlig af nogle smaa Vævsdele inde i Kirtlen:
»de Langerhans'ske Øer«), men dette er ikke
bevist.
<i>L. F.</i>
</chapter>

<chapter name="Bugspytkirtel">
<b>Bugspytkirtel</b> (<i>Pancreas</i>) ligger i Bughulen
bag ved Mavesækken, paa tværs foran første
Lændehvirvel. Den er af graa-rødlig Farve,
15—20 cm lang, et Par cm tyk og vejer 60—100
gr. Den til højre for Midtlinien liggende Del,
der passer ind i den af Tolvfingertarmen
dannede Bue, er bredere og kaldes <i>caput</i>, Hovedet,
medens den tilspidsede venstre Ende hedder
<i>cauda</i>, Halen. Udførselsgangene fra Kirtlens
enkelte Dele samler sig til en fælles Kanal,
<i>ductus pancreaticus</i> ell. <i>Wirsungianus</i>, der
munder i Tolvfingertarmen sammen med
Galdegangen, medens en mindre, »accessorisk«,
Udførselsgang munder selvstændig et Par cm højere
oppe. I sin mikroskopiske Bygning dannes B.
af to i Bygning og rimeligvis ogsaa i Funktion
forsk. Bestanddele: 1) Hovedmassen af B.
dannes af alm. alveolært Kirtelvæv (se <sp>Kirtel</sp>),
der frembyder det for B. og en Del Spytkirtler
ejendommelige Forhold, at der i Kirtelblærernes
Indre findes et Lag af særlige, »centroacinære«
Celler. Selve Kirtelblærernes Celler indeholder
talrige fine »Zymogénkorn« (Forstadie til B.'s
Afsondringsprodukter, se <sp>Bugspyt</sp>). 2) I
dette Kirtelvæv ligger som spredte Øer de
saakaldte Langerhans'ske Øer, smaa Cellehobe af
0,3 mm Diameter, bestaaende af Epithelceller
ordnede som Epithellegemer (se <sp>Kirtel</sp>), uden
synlig Udførselsgang og derfor henregnede til
»Kirtler med indre Sekretion«. — B. findes hos
Hvirveldyrene, undtagen hos en stor Del af
Fiskene, og har ofte, ligesom hos Mennesket,
to, stundom fl., Udførselsgange.
<i>S. B.</i>

M. H. t. sine fysiol. Forhold tilhører B.
Fordøjelseskirtlernes Gruppe. Den afsondrer en
Vædske, <sp>Bugspyttet</sp> ell.
<sp>Pankreassaften</sp>, der omdanner alle 3 Hovednæringsstoffer:
Æggehvide, Stivelse og Fedt. Æggehviden til
opløselige Peptoner og Aminosyrer, Stivelsen
til Sukker, og Fedtet overføres, idet det
neutrale Fedt delvis spaltes i fri Fedtsyrer og
Glycerin, i en meget finfordelt opslemmet
Tilstand af lgn. Udseende som Mælk (Emulsion).
<i>(S. T.). L. F.</i>
</chapter>

<chapter name="Bugstik">
<b>Bugstik</b> (<i>Punctio</i> ell. <i>Paracentesis
abdominis</i>), den Operation, hvorved man ved en Trokart
(en Art Hulnaal) gennemstikker Bugvæggen og
derved skaffer Udflod for Vædske, der er
ansamlet i Bughulen. B. foretages i Reglen ikke
saa gerne i Midtlinien, da Stikket her ikke saa
let lukker sig sammen, naar Naalen trækkes ud,
men hyppigst midt i en Linie, der tænkes draget
mellem Navlen og den ene øverste, forreste
Hoftebensspids. Da det samme Maal som ved B.
kan opnaas ved et Bugsnit, og det undertiden
bedre, og da der ved B. klæber forsk. Ulemper
(bl. a. Muligheden af at beskadige en Tarm med
Naalen, hvad dog yderst sjældent sker),
foretrækkes stundom et lille (ofte kun faa cm langt)
Bugsnit fremfor B.
<i>Lp. M.</i>
</chapter>

<chapter name="Bugsvampe">
<b>Bugsvampe</b> (<i>Gasteromycetes</i>), Orden af
Autobasidiomyceternes Underklasse (se
<sp>Basidiomyceter</sp>); medens <i>Hymenomycetes</i>, den
første af Autobasidiomyceternes to Ordener,
udmærker sig derved, at Sporelejet enten fra Beg.
af er blottet ell. dog bliver blottet længe før
Sporemodningen, kendes B. derpaa, at
Sporelejet er indesluttet i et lukket Frugtlegeme, som
enten først aabner sig ved Sporemodningen, saa
at Sporerne kan komme ud, ell. det aabner sig
slet ikke, og Sporerne frigøres da først ved
Svampens Forraadnelse. De forsk. formede og
i Alm. ret store Frugtlegemer bestaar yderst
af et tykkere ell. tyndere, af tæt sammenvævede
Hyfer dannet Hylster, <sp>Peridie</sp>, inden for
hvilket der findes fl. ell. færre Kamre, paa hvis
Vægge Sporelejet er udbredt; ved
Sporemodningen opløses Basidierne og Kammervæggenes
Hyfer; ofte bliver dog nogle, særegent formede,
tykvæggede Hyfer tilbage som et Haarvæv
(<i>Capillitium</i>) mellem Sporerne.
<i>F. K. R.</i>
</chapter>

<chapter name="Bugsvangerskab (se Ekstrauterinsvangerskab)">
<b>Bugsvangerskab,</b> se
<sp>Ekstrauterinsvangerskab</sp>.
</chapter>

<chapter name="Bugsøm">
<b>Bugsøm</b> (<sp>bot.</sp>) kaldes i Støvvejen og
Frugten Frugtbladenes sammenvoksede Rande. Paa B.
sidder Æggene. Bælge, Bælgkapsler og Kapsler
med skillevægdelende Opspringning aabner sig
ved Modenheden i B. (smlg. <sp>Rygsøm</sp>).
<i>V. A. P.</i>
</chapter>

<chapter name="Bugt">
<b>Bugt</b> bet. en Indskæring ell. en Del af et
Hav, som strækker sig ind i Landet. I
speciellere Forstand bet. B. en Indskæring, der er
bred og aaben mod Havet; er en saadan B.
meget stor, kaldes den en <sp>Havbugt</sp>; ogsaa
Ordet <sp>Golf</sp> anvendes i denne Bet. Undertiden
bruges imidlertid Ordet B. som en mere alm.
Betegnelse for de forsk. Former af
Indskæringer fra de brede Rundbugter (Køge B.,
Jammer B.) til de smalle dallignende Fjorde (s. d.).
Udtryk for Mellemformer har vi paa Dansk i
Ordene <sp>Vig</sp>, der bet. en mindre, men ret bred
B. (Kalø Vig), og <sp>Nor</sp>, der som oftest bruges
om lavvandet B. med smalt Indløb (Korsør Nor).
<i>H. P. S.</i>
</chapter>

<chapter name="Bugt (Søv.)">
<b>Bugt</b> (<sp>Søv.</sp>), den midterste Del af et Tov i
Modsætning til dettes Ende, <sp>Tampen</sp>. At
lægge et Tov i regelmæssige Kredse paa Dækket
kaldes at <sp>skyde det op i Bugter</sp>. Naar
et Tov ikke er stivhalt, siges det <sp>at hænge
i B.</sp>
<i>H. E.</i>
</chapter>

<chapter name="Bugtaler">
<b>Bugtaler</b> (lat. <i>ventriloquus</i>, Ventrilokvist,
Engastrimyt), et Menneske, der ved
Taleorganernes Bygning ell. gennem Øvelse formaar
uden synlig Bevægelse af Munden at frembringe
Ord og Toner saaledes, at Tilhøreren tror, at
disse kommer fra et ganske andet,
fjernereliggende Sted. Ved den ejendommelige Stilling
af Organerne faar Stemmen en dump Klang,
som kom den fra Bughulen, skønt der i
Virkeligheden ikke er Tale om et egl. »Bug«taleri.
B., hvis Bugtalerstemme gerne er i alt Fald en
halv Oktav højere end den sædvanlige og
derfor særlig er egnet til Efterligning af
