<chapter name="Chatham (By i England)">
<b>Chatham</b> [↱t∫ät<sub>ə</sub>m], By i det sydøstlige
England, Kentshire, sammenbygget med Rochester,
ved Medway, der 17 km længere nede ved
Sheerness udmunder i Thames-Bugten. C. har
(1911) 42250 Indb., og sammen med Forstæderne
<sp>Brompton</sp> og <sp>Gillingham</sp> (mod Ø.) og
det nærliggende <sp>Rochester</sp> (mod V.)
danner det en sammenhængende By paa (1911)
125886 Indb. C. var i Middelalderen Forstad til
Rochester; men Henrik VIII gjorde den til
Flaadestation, og Dronning Elisabeth
grundlagde her et Flaadearsenal, der siden har
undergaaet en stærk Udvikling, især efter 1867.
Dokkerne, som kan optage de største Krigsskibe,
har et Areal af over 200 ha og er omgivne af
Værksteder og Magasiner. C. har fl. Kaserner,
Militærhospitaler og Militærskoler samt et
Tugthus og forsvares mod Angreb fra Søsiden ved
en Rk. moderne Fæstningsværker (<i>Chatham
Lines</i>) med fl. fremskudte Forter. 1667 blev C.
delvis ødelagt af en holl. Flaade under Admiral
Ruyter.
<i>G. Ht.</i>
</chapter>

<chapter name="Chatham (Byer i Canada)">
<b>Chatham</b> [↱t∫ät<sub>ə</sub>m], 1) By i Dominion of
Canada, Prov. Ontario, ligger 283 km VSV. f.
Toronto ved den sejlbare Thames River i en
frugtbar Egn. (1901) 9068 Indb., hvoriblandt
ualmindelig mange Farvede, der stammer fra
Negre, der i sin Tid flygtede fra U. S. A. —
2) Havnestad i Dominion of Canada, Prov. New
Brunswick, ligger 10 km fra Newcastle paa
højre Bred af den sejlbare Miramichi kort før
dens Udløb i Miramichi Bay. (1901) 4868 Indb.
C. driver stor Træhandel samt Østers- og
Hummerfiskeri.
<i>H. P. S.</i>
</chapter>

<chapter name="Chatham, W. P. (se Pitt)">
<b>Chatham, W. P.</b> [↱t∫ät<sub>ə</sub>m], <sp>W. P.</sp>, se <sp>Pitt</sp>.
</chapter>

<chapter name="Chatham-Øer eller Broughton-Archipel">
<b>Chatham</b> [↱t∫ät<sub>ə</sub>m-], <b>-Øer</b> ell.
<sp>Broughton-Archipel</sp>, Øgruppe i det stille Ocean Ø. f. Ny
Zeeland, 971 km<sup>2</sup>, bestaar af Hovedøen
<sp>Chatham</sp> ell. <sp>Warekauri</sp> og fl. smaa
Klippeholme som <sp>Pitt</sp> ell. <sp>Rangihaute</sp>. Flora og
Fauna viser Tilslutning til Ny Zeeland, men
er meget fattigere. Hovedøen er ved Kysten
flad, men i det Indre bjergrig, i det hele meget
frugtbar og med et sundt Klima. Befolkningen
er (1911) 453, hvoraf 234 Europæere, 219
Maorier og Moriorier, Øens Urbeboere. C.
opdagedes 1781 af Løjtnant Broughton paa Skibet
»Chatham« og hører under Ny Zeeland. (<sp>Litt.</sp>:
<sp>B. Weisz</sp>, »50 Jahre auf Chatham Island«
[Berlin 1900]).
<i>M. V.</i>
</chapter>

<chapter name="Chatib">
<b>Chatib</b> [кa↱ti.b] (arab.) er Betegnelsen for
den Mand, der om Fredagen holder
Prædikener i Moskeen. Det er ikke altid den faste
Embedsmand, <i>Imam</i>'en, der fungerer som C.,
enhver af Menigheden, der føler sig
inspireret, har Lov til at træde frem (sammenlign
<sp>Chotbah</sp>).
<i>J. Ø.</i>
</chapter>

<chapter name="Châtillon">
<b>Châtillon</b> [∫ati↱jǡ], Navn paa fl. Byer i
Frankrig, deriblandt: 1) <sp>C.-lès-Bagneux</sp>, Flække
i det nordvestlige Frankrig, Dept. Seine,
Arrondissement Sceaux, ligger 160 m o. H. paa
Plateauet SV. f. Paris, har c. 3500 Indb., Avl af
Grønsager (Champignons), Sten- og
Marmorbrud og et stærkt Fort, der er opført efter
1870 og er et vigtigt Led i Paris' ny
Fæstningslinie. Ved Beg. af Paris' Belejring 1870 stod her
en heftig Kamp 19. Septbr, idet General Ducrot
ved et Udfald søgte at hindre Belejringen, men
blev slaaet. — 2) <sp>C.-sur-Indre</sp>, By i
Mellemfrankrig, Dept. Indre, Arrondissement
Châteauroux, ved Indres venstre Bred og ved
Orléans-Banen, 90 m o. H., har c. 2300 Indb., Industri i
Metal og Læder, en interessant Kirke fra 11.
Aarh. med Skulpturer, og Slotsruiner. — 3)
<sp>C.-sur-Loing</sp>. By i Mellemfrankrig, Dept.
Loiret, Arrondissement Montargis, ved Loing og
Kanalen af s. N., har c. 1600 Indb., Rester af
Slottet Coligny og Mindesmærke for Admiral
Coligny, der er født her. - 4) <sp>C.-sur-Loire</sp>,
By i Mellemfrankrig, Dept. Loiret,
Arrondissement Gien, ved Loires venstre Bred og ved
Lyon-Banen, 135 m o. H., har c. 2200 Indb.,
Brud af Marmor og Bygningssten og Rester af
Bymure. — 5) <sp>C.-sur-Seine</sp>, By i det østlige
Frankrig, Dept. Côte-d'Or,
<sp>Arrondissement C.</sp>, ved Seine, Knudepunkt paa
Østbanen, 220 m o. H., har (1911) 4698 Indb.,
Industri (Bryggerier, Jernstøberier m. m.) og
Handel (især med Jern, Uld, Træ, Slibesten og
litografiske Sten). C. har en Underret, en
Handelsdomstol, et Collège, en Agerbrugsskole, et
Bibliotek med et Oldsagsmus., fl. Kirker, deriblandt
St-Vorle (fra 10. Aarh.) med Skulpturer og
Fresker, et moderne Slot, der er bygget af den
i C. fødte Marskal Marmont, og ovf. Byen
Ruiner af Hertugen af Burgunds gl. Borg, der har
givet Byen Navn. Nær ved Byen findes den
meget vandrige Kilde, Fontaine de la Douix. Paa
<sp>Kongressen</sp> i C. 4. Febr—19. Marts 1814
førte de allierede Magter med Napoleon
mislykkede Fredsforhandlinger. 19. Novbr 1870
tilføjede fr. Francs-tireurs under Ricciotti
Garibaldi preuss. Tropper et Nederlag ved C. —
6) C.-sur-Sèvre, Flække i det vestlige
Frankrig, Dept. Deux-Sèvres, Arrond. Bressuire, med
c. 1300 Indb., et gl. Kloster, der nu anvendes til
offentlige Kontorer, Ruiner af en Borg, Industri
i Flonel, og Kvæghandel. Under Opstanden i
Vendée 1793 var C. Insurgenternes
Hovedkvarter.
<i>G. Ht.</i>
</chapter>

<chapter name="Chatma">
<b>Chatma</b> [↱кatma] (arab., egl. »Afslutning«) er
Betegnelsen for den Læsning af Koranen ell.
Stykker heraf, der danner Afslutningen paa
Begravelsesceremonierne. Ved denne Recitation
indfinder alle sig, der vil vise den Afdødes
Familie deres Deltagelse, og deltager undertiden
aktivt deri. Ved fornemme Personers Død kan
disse Koranlæsninger strække sig over et
længere Tidsrum; saaledes holdtes der for den
afdøde Khediv af Ægypten, Tevfik Pasha,
Recitation i 40 Dage.
<i>J. Ø.</i>
</chapter>

<chapter name="Chatol (se Skatol)">
<b>Chatol</b> [sja↱tål´], se <sp>Skatol</sp>.
</chapter>

<chapter name="Chatolkasse (se Partikulærkasse)">
<b>Chatolkasse</b> [sja↱tål´-], se
<sp>Partikulærkasse</sp>.
</chapter>

<chapter name="Châtou">
<b>Châtou</b> [∫a↱tu], Flække i det nordvestlige
Frankrig, Dept Seine-et-Oise, Arrond.
Versailles, ved venstre Bred af Seine, over hvilken der
fører en smuk Stenbro, og ved Vestbanen, med
(1911) 6599 Indb., mange Villaer, Havebrug og
Frugthandel.
<i>G. Ht.</i>
</chapter>

<chapter name="Châtre, la">
<b>Châtre, la</b> [la-↱∫α.tr], By i Mellemfrankrig,
Dept Indre, <sp>Arrondissement C.</sp>, ligger
smukt ved Indre, 200 m o. H., og ved
Orléans-Banen, har en romansk Kirke (12. Aarh.), et
gl. Slotstaarn, der nu bruges som Fængsel, et
Collège, (1911) 4770 Indb., Industri i Uld og
