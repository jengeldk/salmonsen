Skikkelse fik denne B. ved Urbanus VIII (1627),
og den blev aarlig oplæst som en Fordømmelse
af Protestanterne, men blev atter ophævet af
Pius IX. (<sp>Litt.</sp>: <sp>Bresslau</sp>, »Handb. der
Urkundenlehre«, I [Leipzig 1889]; <sp>Giry</sp>, <i>Manuel
de diplomatique</i> [Paris 1894]).
<i>H. O.</i>
</chapter>

<chapter name="Bulle, den gyldne (se Gyldne Bulle)">
<b>Bulle, den gyldne,</b> se <sp>Gyldne Bulle</sp>.
</chapter>

<chapter name="Bullen, Anna (d. s. s. Anna Boleyn)">
<b>Bullen</b> [↱bu£<sub>i</sub>n], <sp>Anna</sp>, d. s. s. <sp>Anna Boleyn</sp>.
</chapter>

<chapter name="Bullen, Frank Thomas">
<b>Bullen</b> [↱bu£<sub>i</sub>n], <sp>Frank Thomas</sp>, eng.
Romanforfatter, f. 1857 i London, d. 1915,
Søn af meget fattige Forældre, der skiltes kort
efter Sønnens Fødsel, hvorefter han blev sat
i Pleje hos en fattig Syerske, hos hvem han blev
til sit 9. Aar, var saa et Par Aar Bydreng i et
Vaskeri; fra sit 12. til sit 26. Aar for han til Søs,
de sidste Aar som Styrmand. Med hans
Giftermaal 1878 forsvandt Lysten til det omflakkende
Liv paa Havet, og 1884 fik han Plads som
Kontorist. I sin Fritid dels læste han, dels
deltog han ivrigt i Missionsarbejdet — mest som
Gadeprædikant — han var under sin Omflakken
blevet stærkt religiøst grebet. Hans første og
hidtil mest læste Bog (den er allerede
udkommet i 10 Oplag), <i>The Cruise of the Cachalot</i>,
udkom 1898 og er en Skildring af Livet om Bord
paa en Sydhavshvalfanger. Siden da har B. udg.
en Række Bøger: <i>Idylls of the Sea</i>, <i>The Log of
a Sea Waif</i>, <i>The Men of the Merchant Service</i>,
<i>With Christ at Sea</i>, <i>A Whaleman's Wife</i>, <i>Ocean
Freeholders</i>, <i>Sea Puritans</i>, der alle rummer hans
Erfaringer og Indtryk fra Livet til Søs. Hans
sidste Bog <i>Confessions of a Tradesman</i> skildrer
Livet som Kontorist. <i>The Cruise of the Cachalot</i>
(»Kaskelottens Togt«) er oversat til Dansk af
<sp>J. Knudsen</sp> og <sp>V. Rasch</sp> (1903).
<i>I. O.</i>
</chapter>

<chapter name="Buller, Redvers Henry">
<b>Buller</b> [↱bu£ə], Sir <sp>Redvers Henry</sp>, britisk
General, f. 1839, d. 1. Juni 1908. Han traadte ind
i Hæren 1858, deltog 1860 i Krigen med Kina
og 1870 i Red-River Ekspeditionen i Kanada. For
sine Fortjenester under Ashanti-Felttoget 1874
forfremmedes han til Major og til Belønning
for sin Virksomhed i Krigen med Zuluerne 1879
til Oberst. Senere udmærkede B. sig under det
ægyptiske Felttog 1882 og under
Sudan-Felttoget 1884, i hvilket han blev Generalmajor.
1890—97 var han Generaladjutant i Krigsministeriet,
forfremmedes 1891 til Generalløjtnant og optoges i
Adelsstanden 1894. Ved Boerkrigens Udbrud fik
han Overkommandoen over Tropperne i Sydafrika
og led, under Forsøget paa at undsætte
Ladysmith, forsk. Nederlag over for Boergeneralen
Botha, saaledes ved Colenso, Spionkop og
Vaalkranz. Lord Roberts fik vel herefter
Overkommandoen i Sydafrika, men B. beholdt
Kommandoen over de i Natal stærkt forøgede Tropper.
Det lykkedes til Slutning B. at besejre den
svækkede Boerhær og derved undsætte Ladysmith.
Juni 1900 førte han de under hans Kommando
staaende 3 Divisioner til Prætoria; tog i Aug.
Del i Kampene mod Resterne af
Transvaal-Hæren, navnlig i den afgørende Fægtning ved
Bergendal. Efteraaret 1900 vendte B. tilbage til
England. Trods den stærke Kritik, der havde
været anvendt imod den ellers meget populære
General, fik han 1901 Kommandoen over 1.
Armékorps, men fratraadte kort efter denne
Stilling. Endelig Afsked fik B. Efteraaret 1906.
<i>B. P. B.</i>
</chapter>

<chapter name="Bulletin">
<b>Bulletin</b> [da. byl<sub>ə</sub>↱tæŋ, fr. byl↱tǣ] (ital.
<i>bulletino</i>, lat. <i>bulla</i>), Beretning om et ell. andet
Anliggende; saaledes Lægens daglige Beretning om
en Persons Sundhedstilstand, en Generals til
Offentliggørelse bestemte Rapport om Udfaldet
af et Slag. Benævnelsen B. bruges ogsaa om
Meddelelser om lærde Selskabers Møder samt
om Samlinger af lærde Afh., forfattede af
saadanne Selskabers Medlemmer.
</chapter>

<chapter name="bullet-tree">
<b>bullet-tree</b> [↱bu£it-↱tri.], <sp>bully-tree</sp>, d. s. s.
<sp>Bolletrietræ</sp>.
</chapter>

<chapter name="Bullfinch">
<b>Bullfinch</b> [↱bu£f<sub>i</sub>n∫], Væddeløbsforhindring,
høj Hæk, der er saaledes beskaffen, at Hestene
under Springet kan bryde igennem dens
øverste Del og ikke behøver at løfte sig helt over
den.
<i>(C. G. B.). O. P.</i>
</chapter>

<chapter name="bull-frog">
<b>bull-frog</b> [↱bu£-↱fråg], <sp>Oksefrø</sp>, se <sp>Frøer</sp>.
</chapter>

<chapter name="Bulliah (se Ballia)">
<b>Bulliah,</b> se <sp>Ballia</sp>.
</chapter>

<chapter name="Bullinger, Heinrich">
<b>Bullinger,</b> <sp>Heinrich</sp>, schweizisk
Reformator, f. 18. Juli 1504 i Kanton Aargau, d. 17. Septbr
1575, var Søn af en Præst, der senere gik over
til Reformationen. B. studerede i Köln og fik
her fat paa Luther's Skr, som greb ham
saaledes, at han brød med den kat. Kirke. I
Kappel, hvor han 1522 var blevet Lærer,
medvirkede han til Reformationens Gennemførelse.
1528 traf han Zwingli og blev vundet af ham,
hvorefter han blev Præst, først i sin Hjemstavn
og derpaa, efter Zwingli's Død 1531, i Zürich.
Han var en dygtig Prædikant og Administrator,
Reformationen holdt han oppe med kraftig
Haand, og han forbedrede Kirketugten og
Skolevæsenet. Han er Ophavsmand ell. Medforfatter
af de tre reformerte Bekendelsesskrifter
<i>Confessio Helvetica prior</i> (1536), <i>Consensus
Tigurinus</i> (1549) og <i>Confessio Helvetica posterior</i>
(1566). B. var en mild, fredsæl Mand, der øvede
en heldig, beroligende Virkning paa Calvin, til
hvem han stod i nært Venskab. (<sp>Litt.</sp>:
<sp>Schulthess-Reenberg</sp>, »H. B.« [1904]).
<i>A. Th. J.</i>
</chapter>

<chapter name="Bullion">
<b>Bullion</b> [↱bu£<sub>jə</sub>n] (eng.), Guld og Sølv i umøntet
Tilstand, særlig i Form af Barrer. Da der under
den eng. Bankrestriktion p. Gr. a.
Banknoternes faldende Værdi opstod det Forhold, at
Guldbarrernes Pris udtrykt i Noter stadig blev
højere, nedsatte Parlamentet en Komité til
Undersøgelse af de herhen hørende Forhold.
Denne Komités Beretning kaldes i Alm. <i>B.-Report.</i>
<i>(E. M.). C. Th.</i>
</chapter>

<chapter name="Bullockmaskine">
<b>Bullockmaskine</b> [↱bu£<sub>ə</sub>k-], en af de ældste
Rotationsmaskiner for Papir i Ruller (endeløst
Papir). Se <sp>Hurtigpresse</sp>.
</chapter>

<chapter name="Bull-Run">
<b>Bull-Run</b> [↱bu£-răn], en lille Biflod til Floden
Potomac SV. f. Washington, er bekendt p. Gr.
a. de der stedfundne store Kampe i den
nordamerikanske Borgerkrig. 20. Juli 1861 angreb
Mac Dowell de Konfødereredes forskansede
Stilling ved B.-R. Skønt Angrebshæren endnu ikke
var fuldkommen organiseret, havde den dog
Held i Beg. af Kampen; men en begaaet Fejl
og tililende Forstærkninger til de Konfødererede
bevirkede, at disse under Beauregard greb
Offensiven og efter en haard Kamp trængte
Unionisterne i fuldkommen Opløsning tilbage til
Washington. 29. og 30. Aug. 1862 leveredes her
atter haardnakkede Kampe, der endte med, at
Unionisterne under Jackson slog de
