Fordel for England af den belg. Statsminister
Lambermont afsagt Kendelse vandt ikke
Anerkendelse. Dr. Karl Peters søgte 1889 paa egen
Haand med Vaabenmagt at indlemme Uganda,
og 1890 forberedtes endog en officiel tysk
Ekspedition til disse Egne under Emin Pascha. Den
eng. Regering ydede kun Kompagniet liden
Støtte, og først da dette selv sendte en væbnet
Styrke til Uganda, blev Dr Peters tvunget til
at forlade Landet. Alle disse Stridigheder
ophørte ved Forliget af 1. Juli 1890; mod at faa
Helgoland og Anerkendelse af Overhøjhed over
de sydl. Egne opgaves alle tyske Fordringer paa
Lamu, Vitu og Uganda, og s. A. proklameredes
eng. Protektorat over Sansibar. Uganda
besattes Decbr 1890 for Kompagniet af Kapt. Lugard,
som der havde et Par besværlige Aar, og 1894
overtog derfor Regeringen Protektoratet over
Uganda, og det flg. Aar købte den Kompagniet
ud. 15. Juli 1895 proklameredes endelig hele
Omraadet fra Kysten til Ugandas Grænse (incl.
Vitu) som britisk Protektorat.
<i>C. A.</i>
</chapter>

<chapter name="Britolit">
<b>Britolit,</b> et Mineral af kompliceret
Sammensætning, væsentlig bestaaende af SiO<sub>2</sub>,P<sub>2</sub>O<i>5</i>,(Ce,
LaDi)<sub>2</sub>O<sub>3</sub> og CaO; smaa brune heksagonale
Krystaller, siddende i Nefelinsyenitpegmatit ved
Naujakasik ved Julianehaab, Grønland.
<i>O. B. B.</i>
</chapter>

<chapter name="Britomartis">
<b>Britomartis,</b> græsk Gudinde, hvis Dyrkelse
hørte hjemme paa Kreta; i den vestlige Del af
Øen tilbades B. (ell. en nærbeslægtet Gudinde)
under Navnet Diktynna. I denne lokale
Gudeskikkelse saa Fastlandets Grækere tidlig deres
Artemis, med hvem B. utvivlsomt fra først af
har haft væsentlige Karaktertræk tilfælles.
Ligesom Artemis tænktes hun især at færdes
paa Bjergene og i Skovene, at vaage over
Planternes og de vilde Dyrs Liv. Desuden var hun
Havgudinde og særlig Fiskernes og
Fiskefangstens Skytsgud. Sammenstillingen med Artemis
førte til, at saa godt som alle dennes
Egenskaber tillagdes B., der ogsaa afbildedes i lgn.
Skikkelse. — B. sagdes at være en Datter af
Zeus og Karme. Et kretisk Sagn, der kun
kendes af Kallimachos' (vistnok ret frie)
Bearbejdelse, fortalte, at Kong Minos elskovsgreben
forfulgte den jomfruelige Gudinde i 9 Maaneder
gennem Øens Bjergskove, og at B. til sidst,
da hun ikke længere kunde undgaa ham, fra en
høj Klippe styrtede sig i Havet, hvor hun
opfangedes i Fiskernes Net.
<i>C. B.</i>
</chapter>

<chapter name="Briton Ferry">
<b>Briton Ferry</b> [↱brit<sub>ə</sub>n-↱fer<sub>i</sub>], By i det
sydlige Wales, Glamorganshire, ved Neaths
Munding i Swansea-Bugten, har (1911) 8472 Indb.,
Jernværker og Blikfabrikation.
<i>G. Ht.</i>
</chapter>

<chapter name="Britschu (se Jangtsekiang)">
<b>Britschu,</b> se <sp>Jangtsekiang</sp>.
</chapter>

<chapter name="Britz">
<b>Britz</b> [brits], <sp>B. bei Berlin</sp>, Landsby
i Preussen, Prov. Brandenburg, er nu en sydlig
Forstad til Berlin og ligger 8 km SSØ. f. denne
By ved Banen fra Rixdorf til Mittenwalde. (1910)
11502 Indb. B. driver ikke ringe
Fabrikvirksomhed og har store Gartnerier samt en bekendt
Planteskole.
<i>G. Ht.</i>
</chapter>

<chapter name="Brive la Gaillarde">
<b>Brive la Gaillarde</b> [↱briv-la-ga↱jard], By i
det sydvestlige Frankrig, Dept Corrèze,
<sp>Arrondissement B.</sp>, ved Corrèze og ved
Orléans-Banen, har en, fra 12. Aarh.
stammende Kirke (St Martin), et Collège og et Bibliotek
og (1911) 21486 Indb., Møllestens- og Skiferbrud,
Spinderi, Senneps- og Nødoliefabrikation og
Handel med Trøfler, Vin, Kastanjer, Kvæg,
Fjerkræ etc. I Nærheden findes Klippehuler
med forhistoriske Levninger. I B., det gamle
<sp>Briva Curretia</sp>, er født Kardinal Dubois
og Maréchal Brune, for hvilken sidste der er
rejst en Bronzestatue.
<i>G. Ht.</i>
</chapter>

<chapter name="Brix (se Brüx)">
<b>Brix,</b> se <sp>Brüx</sp>.
</chapter>

<chapter name="Brix, Christian Karl">
<b>Brix,</b> <sp>Christian Karl</sp>, dansk Skolemand
og Politiker, f. 14. Marts 1820, d. 26. Oktbr
1908, blev Student 1836, <i>cand. theol.</i> 1842 og
1851 Bestyrer af Efterslægtselskabets Skole,
hvilken Stilling han i en meget lang Aarrække
beklædte. Ligeledes blev han Medlem af og
senere Formand for Eksamenskommissionen for
Skolelærereksamen. Ved Efterslægtskolens
Hundredaarsjubilæum udnævntes B., der alt i en
Del Aar havde baaret Titel af Prof., til
Etatsraad. B. blev allerede i sine Studenteraar stærkt
revet med af den politiske Bevægelse og
sluttede sig straks med Varme til den Retning —
den nationalliberale — som han bestandig senere
fulgte. Hans klare og hurtige Hoved i
Forbindelse med ikke ringe Veltalenhed gjorde, at
man snart kom paa den Tanke at betro ham
offentlige Tillidshverv. Han var
Borgerrepræsentant i Kbhvn fra 1858 og valgtes 1863 til
Medlem af Rigsdagens Landsting for Kbhvn.
1864—66 var han Medlem af Rigsraadets og
1866—87 af Rigsdagens Folketing. I begge
Forsamlinger repræsenterede han Kbhvn's 2.
Valgkreds. I Rigsdagen kom B. aldrig til at spille
nogen betydelig Rolle. Man hørte med Interesse
hans korte, velformede og forstandige Foredrag,
men han satte ikke saa megen Tid og Arbejde
ind paa sin Rigsdagsvirksomhed, at han nogen
Sinde kunde opnaa en større og selvstændigere
Indflydelse. Hans Tilbagetræden fra det
politiske Liv var frivillig og begrundet i
Helbredshensyn.
<i>N. N.</i>
</chapter>

<chapter name="Brix, Hans">
<b>Brix,</b> <sp>Hans</sp>, dansk Litteraturhistoriker, f.
24. Oktbr 1870 i Vejle, Student 1887,
Skoleembedseksamen 1894, <i>Dr. phil.</i> 1907, Adjunkt
ved Aalborg Katedralskole fra 1906, Bibliotekar
ved Aalborg Stiftsbibliotek fra 1910. B. har udg.
»H. C. Andersen« (Disputats), »Fagre Ord« (1908),
»Gudernes Tungemaal« (1911), »Tonen fra
Himlen« (1912), »Johannes Ewald« (1913). Talrige
Anmeldelser og Afh. i Tidsskr og Dagspressen.
— B.'s Arbejdsmateriale er den ældre danske
Litt. fra Holberg til Midten af 19. Aarh. Han
følger ingen bestemt Metode, arbejder snart
som Filolog, snart som Psykolog. Han
bemægtiger sig Stoffet i Spring, ogsaa hans Stil er
springende, smaa, hastige Sætninger, der faar
Værket til at tone af Hammerslag. Han ynder
at tage et enkelt Digt, en Nationalsang, en
Salme, ell. et enkelt Værk, et Andersen'sk
Eventyr, en Blicher'sk Novelle, og gennemarbejde
Stoffet Ord for Ord ell. Linie for Linie for
skarpsindigt og medfølende at udløse Sprogets Liv
og Digterens Psykologi. Hans Maal er at gøre
det svært at læse og berigende at forstaa.
<i>P. L-n.</i>
</chapter>

<chapter name="Brix, Harald Frederik Valdemar">
<b>Brix,</b> <sp>Harald Frederik Valdemar</sp>,
dansk Socialdemokrat, f. 23. Febr 1841, d. 28.
Maj 1881. B. søgte først forgæves at blive Officer,
oprettede derpaa en Musikhandel, men fallerede
og blev saa under Paavirkning af sin Fætter L.
