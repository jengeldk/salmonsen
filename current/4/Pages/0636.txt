hvori Stenene kaldes »St. Cornely's Soldater«,
beretter, at Helgenen blev forfulgt af Bønder
og forvandlede dem til Stenene. (<sp>Litt.</sp>: <i>Bull.
de la société polymatique de Morbihan</i>, fra 1862
og senere; <sp>Fergusson</sp> i <i>Archaeologia</i>, Bd
XXXV).
<i>H. A. K.</i>

<img>De 8 nordlige Stenrækker ved Menec.</img>
</chapter>

<chapter name="Carnallit">
<b>Carnallit</b> er et hvidt ell rødligt,
halvgennemsigtigt Mineral af Sammensætning: KCl,MgCl<sub>2</sub>,
6H<sub>2</sub>O. Det krystalliserer rombisk, men
Krystaller er sjældne; det er skørt og meget blødt;
Vægtfylden er 1,6. Det er yderst let opløseligt i
Vand og flyder hen i fugtig Luft; Smagen er
bitter. C. forekommer i ret betydelige Lag i de
øvre Partier af det store Saltleje ved Stassfurth
i Tyskland og er her det vigtigste Raamateriale
for en særdeles betydelig Kali-Industri.
<i>(N. V. U.). O. B. B.</i>
</chapter>

<chapter name="Carnarvon (Shire i Wales)">
<b>Carnarvon</b> [ka<sub>ə</sub>↱na.<sub>ə</sub>v<sub>ə</sub>n] (<sp>Caernarvon</sp>,
<sp>Caer yn Arfon</sp>), Shire i den nordvestlige
Del af Wales, mod Ø. begrænset af Shirerne
Denbigh og Merioneth, paa de to andre Sider
beskyllet af den irske Sø, som afsætter
<sp>Tremadoc</sp>- og <sp>Carnarvon</sp>-Bugterne; fra Øen
Anglesey skilles det ved <sp>Menai</sp>-Strædet. C. er
1495 km<sup>2</sup> med (1911) 141767 Indb. Det er den
mest bjergfulde og maleriske Del af Wales og
er rigt paa smaa Bjergsøer. I Midten hæver
<sp>Snowdon</sp> sig til 1085 m, den største Højde
uden for Skotland i Storbritannien. Den Halvø,
som skyder sig ud mod SV., opfyldes af et
Højdedrag, som ender med det bratte <sp>Braich
y Pwll</sp>; over for dette ligger Øen <sp>Bardsey</sp>.
Den største Flod er Conway (Conwy), som
strømmer mod N., paa Grænsen mellem C. og
Denbigh. Klimaet er fugtigt og i Bjergene
temmelig koldt. Kun en ringe Del (16 %) af Arealet
er opdyrket, mest i Conway-Dalen og ved
Havet; der dyrkes især Havre, Byg og Kartofler.
Mere Bet. har Mejeridriften og Kvægavlen, især
Faareavlen. Grevskabet sender to Medlemmer
til Parlamentet. — Hovedstaden C. ligger ved
Menaistrædet, 377 km NV. f. London ved
London & North-Western Jernbanen, og har (1911)
9119 Indb. og Eksport af Skifer og
Kobbermalm. Der findes prægtige Ruiner af en Borg
fra 13. Aarh.
<i>G. Ht.</i>
</chapter>

<chapter name="Carnarvon (By i Sydafrika)">
<b>Carnarvon</b> [ka<sub>ə</sub>↱na.<sub>ə</sub>v<sub>ə</sub>n]] (<sp>Schietfontein</sp>),
By i den midterste Del af Kaplandet, er
Hovedstad for en Division af s. N. og Centrum for en
Egn med betydelig Faareavl.
<i>C. A.</i>
</chapter>

<chapter name="Carnarvon, Henry Howard Herbert, Jarl af">
<b>Carnarvon</b> [ka<sub>ə</sub>↱na.<sub>ə</sub>v<sub>ə</sub>n],
<sp>Henry Howard
Herbert</sp>, Jarl af, eng.
Statsmand, f. 24. Juni 1831, d.
28. Juni 1890. arvede 1849
Peersværdigheden og viste
sig tidlig som en dygtig
Taler og en konservativ
Politiker. Han var
1858—59 Understatssekretær for
Kolonierne og blev Juli
1866 selv Minister for
disse. Han viste stor Iver for
at fremme de
nordamerikanske Koloniers Samling
til <i>Dominion of Canada</i>,
men udtraadte af
Ministeriet Marts 1867, fordi han
misbilligede Disraeli's
Eftergivenhed i
Valgreformsagen. (Hans Farfader
havde ligeledes med stor Skarphed udtalt sig
mod den første Valgreform 1832). Derimod
stemte han 1869—70 i Modsætning til sit Parti
for den irske Statskirkes Afskaffelse og den
irske Landbolov. 1874 overtog C. paa ny
Kolonialministeriet og arbejdede paa en lgn.
Sammenslutning af Kolonierne i Sydafrika som den,
der var gennemført 1867 i Nordamerika; for at
fremme den lod han 1877 Transwaalstaten
indlemme i de eng. Besiddelser. Beaconsfield's
krigslystne Optræden over for Rusland førte
Jan. 1878 til C.'s Afgang. 1880—85 tog han igen
virksom Del i Overhusets Forhandlinger og
udtalte sig særlig imod Valgrettens Udvidelse
1884. Da det konservative Parti Juni 1885 kom
til Roret, blev C. Vicekonge i Irland, viste stor
Forsonlighed over for Irlænderne og var til
Sinds at tilstaa dem et begrænset Selvstyre; han
forhandlede i dette Øjemed endog med Parnell
og opnaaede, at Irlænderne støttede de
konservative Kandidater ved Parlamentsvalgene i
England. Han afgik Jan. 1886. C. gav sig ogsaa
af med litterære Arbejder; skrev 1860 en Bog
om Druserne paa Libanon (Minder fra en Rejse
1853) og oversatte Aischylos' Agamemnon (1879)
og den første Halvdel af Homer's Odyssé (1886).
<i>E. E.</i>
</chapter>

<chapter name="Carnaval de Venise">
<b>Carnaval de Venise</b> [karna↱val-d<sub>ö</sub>-v↱ni.z],
venetiansk Folkemelodi, som blev berømt gennem
Paganini's Anvendelse af den som Tema for en
Violinkomposition med Variationer. Senere har
andre Komponister — Ernst, Massé, Thomas —
benyttet den paa lgn. Maade.
<i>S. L.</i>
</chapter>

<chapter name="Carnegie">
<b>Carnegie</b> [ka<sub>ə</sub>↱neg<sub>i</sub>], By i U. S. A., Stat
Pennsylvania, ligger 12 km SV. f. Pittsburg i
Alleghany County. (1910) 10009 Indb. C., der har
store Staal- og Jernværker, er først anlagt 1894
og har faaet Navn efter den amer. Millionær
Andrew Carnegie.
<i>H. P. S.</i>
</chapter>

<chapter name="Carnegie, Andrew">
<b>Carnegie</b> [ka<sub>ə</sub>↱neg<sub>i</sub> ell. ↱ka.<sub>ə</sub>n<sub>e</sub>gi], <sp>Andrew</sp>,
amer. Storfabrikant og Filantrop, f. 25. Novbr
1837 i Dunfermline ved Edinburgh. C.
