sammentrængt, næsten dramatisk, i »Dommen«
(1907) bruges endogsaa Dramaets Form. Med
nogle Aars Mellemrum har B. mellem sin øvrige
Produktion udgivet smaa Fortællinger
»Spaaner«. Han er det finske Sprogs ypperste Mester.
Er Medlem af den finske
Bibeloversættelseskommission. Hele B.'s Produktion er oversat til
Svensk, Dele til Norsk og Dansk samt til
Hovedsprogene. B. er gift med den kendte Malerinde
<sp>Wenny Soldan</sp>.
<i>Eva M.</i>
</chapter>

<chapter name="Brofferio, Angelo">
<b>Brofferio,</b> <sp>Angelo</sp>, ital. Forf., som Digter
kaldet »den piemontesiske Béranger«, f. ved
Asti 6. Decbr 1802, d. ved Lago Maggiore 26.
Maj 1866. Som jur. Student i Turin relegeredes
han 1821 p. Gr. a. Deltagelse i politiske
Bevægelser, fik dog senere sin Eksamen og
praktiserede en Tid som Sagfører. 1830 dannede B.
med nogle Meningsfæller et hemmeligt Selskab,
der opdagedes, og han kastedes i Fængsel, men
benaadedes 1831, da Carlo Alberto besteg
Tronen. Allerede tidlig begyndte B. at digte
Skuespil; i Fængslet skrev han de første af de
politiske Sange i Dialekt, der især har gjort ham
navnkundig, og som er udkomne i mange Oplag
med Titlen <i>Canzoni piemontesi</i>. Han tjente
snart en Formue ved sin Sagførervirksomhed,
samtidig redigerede han <i>Messaggiere torinese</i>
(1834—49) og derefter <i>Voce della verità</i>, fortsat
under Navnet <i>Voce della libertà</i> o. a. Navne,
i radikal-demokratisk Aand. Fra 1848 til sin Død
var han Deputeret og hørte til Forsamlingens
yderste Venstre, hvis mest fremragende Taler
han var. Som hidsig og yderliggaaende
Demokrat, men fædrelandssindet i høj Grad, var han
ivrig Tilhænger af Garibaldi, men Modstander af
Cavour, mod hvem han skrev den satiriske
Komedie <i>Il Tartufo politico</i>, der opførtes med
den store Ministers Tilladelse. Hans sidste Digt
var en Krigshymne mod Østerrigerne 1866. Af
hans Værker kan, foruden de allerede anførte,
nævnes: <i>Vitige re de' Goti</i>, Tragedie med
politisk Tendens (Opførelsen af den forhindredes
af det østerrigske Gesandtskab i Turin), af
dramatiske Arbejder fremdeles <i>Eudossia</i>, <i>Il ritorno
del proscritto</i>, <i>Salvator Rosa</i>, <i>Angelica
Kauffmann</i>, <i>Storia del Piemonte dal 1814 ai giorni
nostri</i> (5 Bd, 1849—52), <i>I miei tempi</i> (Memoirer
20 Bd, 1858—61), <i>Scene elleniche</i> (2. Opl. 1858),
<i>Cavour o Garibaldi</i> (1860), <i>Storia del
parlamento subalpino</i> (6 Bd, 1865—70, ufuldendt). (<sp>Litt.</sp>:
<sp>R. Ebranci</sp>, <i>A. B. e il suo tempo</i> [Asti 1898]).
<i>(E. G.). E. M-r.</i>
</chapter>

<chapter name="Brog">
<b>Brog</b> (<sp>Søv.</sp>). Forstøtning til Fartøjerne i et
Skib. Naar disse er ophængte under
Jollebomme ell. Davider (s. d.), anvendes 2 B., der
er lange flade, af Skibmandsgarn vævede Baand,
hvis øverste Ender er fastgjort i Nokken af hver
sin David. B. vises uden om Fartøjet, og deres
underste Ender samles ved en langagtig Bøjle
med Øje. I dette hugges en Blok af en Talje,
hvis anden Blok hugges paa Lønningen midt
imellem Daviderne. B. hales tot ved Hjælp af
Taljer, der ofte er forsynede med et
Slippeapparat, som kan slaas fra, hvorved begge B.
gøres los samtidigt, naar Fartøjet hurtigt skal
affires. I ældre Orlogsskibe anvendtes der
ogsaa B. til Forstøtning af Kanonerne.
<i>H. E.</i>
</chapter>

<chapter name="Broge, Hans">
<b>Broge,</b> <sp>Hans</sp>, dansk Forretningsmand, f. i
Grenaa 4. Decbr 1822, d. i Aarhus 25. Marts
1908. B. lærte Handelen i Aarhus og etablerede
sig smst. 1847. Hans Forretning, der opr. var
en alm.
Købmandshandel,
fortsattes som
Produkthandel
i stor Stil,
Eksport af
Smør og Korn,
Import af
Korn,
Foderstoffer, Kul etc.,
og var en af
de betydeligste
i sin Slags i
Danmark.— B.
ejede desuden
fl. større
Landejendomme,
navnlig
Hovedgaarden
Bustrup i
Viborg Amt og Graa Mølle i Aarhus Amt. Ved Siden
af sin private Virksomhed udførte B. et stort og
fortjenstfuldt Arbejde ved sin Deltagelse i de
offentlige Anliggender i Aarhus, navnlig overalt,
hvor det kom an paa at støtte og fremme
Byens Udvikling og Opkomst som
Handelsplads. Han bidrog saaledes væsentlig til
Anlægget af Jernbanerne fra Aarhus til
Ryomgaard og til Odder, han var Medstifter af det
jysk-engelske Dampskibsselskab og af
Aarhusbugtens Dampskibsselskab, ligesom ikke faa
industrielle Anlæg, saasom Aarhus' Svineslagteri,
Aarhus' Palmekernefabrik, Aarslev Teglværk,
skyldes hans Initiativ. B. var i en lang
Aarrække Medlem af Aarhus' Byraad og indtil 1892
Formand for den derværende Handelsforening.
Som Medlem, af Bestyrelsen for Aarhus
Landboforening udfoldede han en overordentlig
betydningsfuld Virksomhed for Udviklingen af
Mælkerivæsenet i hele Nørrejylland. B. blev
kongevalgt Medlem af Rigsraadets Landsting 1865,
men nedlagde allerede Aaret efter sit Mandat.
<i>(C. V. S.). C. Th.</i>

<img>H. Broge.</img>
</chapter>

<chapter name="Brogeblit (se Klyde)">
<b>Brogeblit,</b> se <sp>Klyde</sp>.
</chapter>

<chapter name="broget Blymalm">
<b>broget Blymalm,</b> d. s. s. <sp>Pyromorfit</sp> (se
<sp>Apatit</sp>).
</chapter>

<chapter name="broget Fluesnapper (se Fluesnappere)">
<b>broget Fluesnapper,</b> se <sp>Fluesnappere</sp>.
</chapter>

<chapter name="broget Kobbermalm">
<b>broget Kobbermalm</b> (<sp>Bornit</sp>) er et
Mineral, der i ren, krystalliseret Tilstand bestaar
af Kobber (55 1/2 %), Jern (16 1/2 %) og Svovl
(28 %) efter Formlen Cu<sub>3</sub>FeS<sub>3</sub>; den alm.,
ikke-krystalliserede B. har en noget variabel
Sammensætning med 50—70 % Kobber. Udseendet
er metallisk; Farven, der er særdeles
karakteristisk for Mineralet, er paa friske Brudflader
mørk rødbrunlig, men paa Overfladen indfinder
der sig hurtig pragtfulde blaa og røde
Anløbsfarver. Krystalformen er regulær, Haardheden
temmelig ringe (som Kalkspat), Vægtfylden 5. —
B. er en værdifuld Kobbermalm, den
forekommer og brydes sammen med andre
Kobbermalme paa en Mængde Steder. I de fleste
Kobberminer er det dog ikke B., men især
Kobberkis, som forekommer i størst Mængde,
