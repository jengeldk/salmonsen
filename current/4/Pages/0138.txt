Arnulf af Metz, Karolingernes Stamfader,
forenede sig 613 med Chlotar. Forraadt og fanget,
dømtes nu B. for at have myrdet Sigebert og
et halvt Dusin andre Fyrster; hun slæbtes
ihjel af en vild Hest. B. skildres som skøn, kysk
og storsindet; hun optræder som Skjoldmø
mellem kæmpende Hære, og hun er ifølge Dahn
den mest fremragende Bærer af Frankrigs
Samlingspolitik i Tiden mellem Clodevig og
Karl den Store. Hendes Omsorg for det rom.
Vej- og Bygningsvæsen skal den Dag i Dag
mindes i folkelige Navne som <i>Chaussées de
Brunehaut</i>, <i>Tours de Brunehaut</i>. Men de sejrrige
Fjender bagvaskede og stemplede hende som den
af Sibylle varslede »Morderske fra Spanien«.
Af fl. Forskere opfattes B. som Originalen til
Nibelungsagnets Brynhild. (<sp>Litt.</sp>: <sp>Thierry</sp>,
<i>Recits des temps mérovingiens</i>, I—III; <sp>A.
Flobert</sp>, <i>Brunehault</i> [Colmar 1853];
<sp>Drapeyron</sp>, <i>La reine B.</i> [Besançon 1867]; <sp>G. Kurt</sp>,
<i>Histoire poétique des Mérovingiens</i>; <sp>F. Dahn</sp>,
»Urgeschichte der germanischen und
romanischen Völker«, III; <sp>Samme</sp>, »Fredegunde«
[Roman], overs. paa Dansk; <sp>G. Schütte</sp>,
»En historisk Parallel til Nibelungsagnet«
[»Arkiv för nordisk filologi«, XXIV]).
<i>G. S-e.</i>
</chapter>

<chapter name="Brunei">
<b>Brunei</b> [bru↱ne<sub>i</sub> ell. -↱ni.?], britisk Vasalstat
paa Nordvestkysten af Borneo mellem Sarawak
og britisk Nord-Borneo, 10400 km<sup>2</sup> med c. 30000
Indb. Sultanen overgav 1906 hele
Regeringsmagten til den britiske Resident, dog modtager
han og hans to Ministre en aarlig Pengesum af
Statskassen. Hovedstaden B. ligger ved Kysten
af B.-Bugten, er bygget paa Pæle, har c. 10000
Indb. og driver en Del Handel. Der udføres
Kautsjuk, Sago og Kul.
<i>M. V.</i>
</chapter>

<chapter name="Brunel">
<b>Brunel</b> [fr. bry↱næl], et tæt, svært, hel- ell.
halvuldent, kipret Stof, der især bruges til
Skafter i Damefodtøj, til Halsbind, Gamasker
o. lgn.
</chapter>

<chapter name="Brunel, Marc Isambard og Isambard Kingdom">
<b>Brunel</b> [fr. bry↱næl, eng. br<sub>u</sub>↱ne£], 1) <sp>Marc
Isambard</sp>, fr.-eng. Ingeniør, f. 25. Apr. 1769
i Hacqueville i Dept Eure, d. 12. Decbr 1849 i
London, er navnlig blevet berømt ved
Projekteringen og Bygningen af den første Tunnel under
Themsen i London. Efter i Tidsrummet
1786—92 at have været i den fr. Marines Tjeneste,
opholdt han sig 6 Aar i Nordamerika, hvor han
ledede forskellige Byggearbejder, og kom senere
(1799) til London. 1819 fuldendte han Projektet
til Thames-Tunnelen, men først 1825 lykkedes det
ham at faa Arbejdet paabegyndt; efter store
Besværligheder blev det omsider lykkelig
gennemført 1842. 1833 udnævntes han til
Vicepræsident i Videnskabernes Selskab i London, 1841
til Baronet.

2) <sp>Isambard Kingdom</sp>, eng. Ingeniør,
f. 9. Apr. 1806 i Portsmouth, d. 15. Septbr 1859,
ovenn. M. I. B.'s Søn. Efter at have studeret
i Caën kom han 1826 til London, hvor han tog
Del i Arbejdet med Thames-Tunnelens Bygning.
1833 ansattes han som ledende Ingeniør ved
Anlægget af Great Western Jernbanen, hvilket
Arbejde han gennemførte med stor Dygtighed.
Han anvendte her en Sporvidde af 7 eng. Fod i
Modsætning til den af Stephenson foreslaaede
og nu alm. anvendte (4′ 8 1/2″ eng.). Hans
Forkærlighed for det gigantiske viste sig ogsaa ved
de forsk. Bygværker for Banen, saaledes
Thames-Broen ved Maidenhead, Broen over Wye
ved Chepstow og Box-Tunnelen. Senere har han
bygget Kædebroen ved Hungerford, en af de
længste i England, og Broen over Tamar ved
Saltash, et for Konstruktionen af Jernbroer
banebrydende Arbejde, ligesom han var
medvirkende ved Bygningen af Britannia- og
Conway-Broerne. Ogsaa paa andre Omraader har
han gjort sig bekendt, saaledes ved
Havnearbejder i Cardiff og Sunderland og ved
Bygningen af fl. store Dampskibe, navnlig <i>Great
Eastern</i>.
<i>A. O-d.</i>
</chapter>

<chapter name="Brunella (se Brunelle)">
<b>Brunella,</b> se <sp>Brunelle</sp>.
</chapter>

<chapter name="Brunelle (Plante)">
<b>Brunelle</b> (norsk <sp>Blaakolle</sp>, <i>Brunella</i> L.),
Slægt af Læbeblomstrede (Galtetand-Gruppen),
oprette ell. nedliggende, fleraarige Urter med
aksformet Blomsterstand. Blomsterne har
tolæbet Bæger og violet Krone; Støvdragerne
bærer foroven en tandformet Udvækst. <sp>Alm. B.</sp>
(<i>B. vulgaris</i> L.), hvis Krone er to Gange saa
lang som Bægeret, vokser alm. paa Marker og
Enge i Danmark og Norge (indtil
Birkegrænsen); <sp>Skeblomstret B.</sp> (<i>B. grandiflora</i> L.),
hvis Krone er 3—4 Gange saa lang som Bægeret,
findes i Danmark kun paa Kalkbakker ved
Aalborg. Begge Arter blomstrer i Juli—Aug.
<i>A. M.</i>
</chapter>

<chapter name="Brunelle (Sangfugl)">
<b>Brunelle</b> (<i>Accentor</i>} kaldes en lille Slægt af
Sangfugle, med kun faa Arter, udbredte i
Europa og Asien; de er nærmest beslægtede med
Drosselfuglene (<i>Turdidæ</i>), hvilke de ligner i
Bygning og Levevis. <sp>Brunellen</sp>
(<sp>Jernspurv</sp>, norsk ogsaa: <sp>Blaairisk</sp>) (<i>Accentor
modularis</i> L.) ligner ved et flygtigt Øjekast i
Farven af Ryg og Vinger en Spurv, men
adskiller sig dog tydelig nok ved det tynde Næb
og den askegraa Farve paa Siderne af
Hovedet og Halsen og paa hele Undersiden. Han
og Hun er ensfarvede, Sommer- og Vinterdragt
kun lidet forsk. B. yngler i den største Del af
Europa, de tilgrænsende Dele af Asien og
Nordafrika; i Asien findes desuden en halv Snes, kun
lidt afvigende, Arter. Paa den skandinaviske
Halvø er B. en alm. Ynglefugl helt op i de
nordligste Egne, holder sig væsentligst til Fjeldene
og yngler saa langt opad, disse er skovklædte.
I Danmark yngler B. alm. i alle Dele af Landet,
hvor der findes Skove ell. større Plantninger,
holder lige godt til i Naale- og Løvskov.
Allerede lidt hen i Marts vender de bortrejste
tilbage, og paa den Tid høres ogsaa B.'s ikke

<img>Brunelle (<i>Accentor modularis</i>).</img>
