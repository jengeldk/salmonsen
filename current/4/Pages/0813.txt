<chapter name="Chandler, Seth Carlo">
<b>Chandler</b> [t∫a.nd£ə ell. ↱t∫än-], <sp>Seth Carlo</sp>,
amer. Astronom, f. 17. Septbr 1846 i Boston,
d. 31. Decbr 1913 i Wellesley Hills, Mass.,
ansattes 1864 ved U. S. Coast Survey, var saa en
Tid Aktuar i New York, fra 1877 i Boston,
arbejdede ved Siden heraf paa Harvard College
Observatory, hvor han publicerede Afh. <i>The
almucantar</i> (Cambridge 1887). Fra 1886 arbejdede han
udelukkende med Astronomi. Han diskuterede
Stjernen Algol, som han paaviste var en
tredobbelt Stjerne, udgav sine kendte Kataloger over
foranderlige Stjerner og anstillede vidtløftige
Beregninger over Polhøjdens Forandring. De
fleste af disse Arbejder er publicerede i
<i>Astronomical Journal</i>, som han var Redaktør af
1896—1909. 1896 fik han Guldmedaillen fra det eng.
astron. Selskab.
<i>J. Fr. S.</i>
</chapter>

<chapter name="Chandragupta (d. s. s. Candragupta)">
<b>Chandragupta</b>, d. s. s. <sp>Candragupta</sp>.
</chapter>

<chapter name="Chandschar">
<b>Chandschar</b> [кan↱dзar] (arab.), Dolk, alm. i
Orienten anvendt kort Stødvaaben. Klingen er
som Regel ret bred ved Fæstet og løber ud i
en svagt krummet Spids, samt forsynet med
dobbelt Æg. Fra ældre Tid forekommer meget
smukke Eksemplarer med rig Udsmykning af
Klinge og Haandgreb. I europ. Gengivelse
forekommer Ordet ogsaa i Formen Handschar,
Handjar.
<i>J. Ø.</i>
</chapter>

<chapter name="Changai-Bjergene">
<b>Changai-Bjergene</b>
(<sp>Khangai-Bjergene</sp>), Bjergryg i det nordvestlige Mongoli,
strækker sig fra NV. til SØ. parallelt med og N. f.
Altai. De højeste Partier bestaar af stærkt
foldet Gnejs og gl. Skifre samt Granit. Mod Ø. og
S. ligger palæozoiske Skifre. Pashøjden er c.
3000 m. De sneklædte Toppes Højde er ukendt.
Paa Nordsiden af C. udspringer Selenga og
Orchon. Ved Orchon ligger Ruinerne af det gl.
Karakorum.
<i>M. V.</i>
</chapter>

<chapter name="Changarnier, Nicolas Anne Théodole">
<b>Changarnier</b> [∫ãgar↱n<sub>i</sub>e], <sp>Nicolas Anne
Théodole</sp>, fr. General og Politiker, f. 26.
Apr. 1793 i Autun, d. 14. Febr 1877 i Versailles.
Efter at have gennemgaaet Skolen i St Cyr kom
han 1815, som Løjtnant ind i Garden, men
traadte dog snart over i Infanteriet. Han deltog i
Felttoget i Spanien 1823 og udnævntes 1825 til
Kaptajn. 1830 sendtes han til Algier, hvor han
fandt rig Lejlighed til at udmærke sig i de
her i lang Tid stedfindende Kampe. 1837
havde han naaet Oberstgraden og deltog med
Udmærkelse i fl. Ekspeditioner. P. Gr. a. sit
udviste særdeles gode Forhold blev han 1840
udnævnt til Brigadegeneral og allerede 1843 til
Generalløjtnant med Kommando over Divisionen
i Algier. Hans politiske Løbebane begynder med
Julirevolutionen 1848. Paa dette Tidspunkt
rejste han til Paris for at stille sig til Raadighed
for den provisoriske Regering. Man tilbød ham
Gesandtskabsposten i Berlin; men han modtog
ikke dette Tilbud, da han ønskede at se
Begivenhederne paa nærmere Hold. Han overtog
imidlertid den provisoriske Regering over
Algier, kort efter Posten som Generalguvernør,
men kom snart tilbage til Paris. Han valgtes nu
til Medlem af Nationalforsamlingen, fik
Overkommandoen over Nationalgarden og snart
efter ogsaa over de regulære Tropper i Paris. C.
viste sig ved enhver Lejlighed som en ivrig
Tilhænger af Orléans'erne, blev upopulær i
Paris, kom i personlig Strid med Napoleon og
afsattes fra sin Stilling i Beg. af 1851. Ved
Statskuppet 2. Decbr s. A. arresteredes han og
udvistes af Frankrig. Ved den alm. Amnesti 1859
vendte han tilbage og levede som Privatmand
til Krigens Udbrud 1870. Han søgte da Kejseren
om at maatte faa Kommando; dette afsloges;
han blev ansat ved Rhin-Hærens Hovedkvarter og
indesluttedes med Bazaine i Metz. Han
forhandlede her paa Bazaine's Vegne forgæves med Prins
Friedrich Carl om Tilladelse for Hæren til at
forlade Metz uden at kapitulere. Ved de alm. Valg
1871 blev han igen Medlem af
Nationalforsamlingen og optraadte som en ivrig Forsvarer af
Bazaine, idet han hævdede, at det kun havde
manglet ham paa Bestemthed. Han tog ivrig
Del i de politiske Forhandlinger, blev 1875
livsvarigt Medlem af Senatet og viste sig til det
sidste som en ivrig Monarkist. (<sp>Litt.</sp>: <sp>Graf
d'Antioche</sp>, »C.« [1891]).
<i>B. P. B.</i>
</chapter>

<chapter name="change">
<b>change</b> [∫ã.з] (fr.), Bytte, Ombytning; i
Jagtsproget: Hundens Strejfen om, naar den taber
Sporet; <i>lettre de c.</i> (<i>billet de c.</i>) [↱lætr<sub>ö</sub>-↱t-∫ã.з,
b<sub>i</sub>↱jæ-↱t-∫ã.з], Veksel; <i>Changement</i> [da.
sjaŋsj<sub>ə</sub>↱maŋ, fr. ∫ã.з↱mã], Forandring, Omveksling;
<i>changere</i> [sjaŋ↱sje´r<sub>ə</sub>], bytte, skifte, forandre;
forandre sig.
</chapter>

<chapter name="Changeant">
<b>Changeant</b> [dansk sjaŋ↱sjaŋ, fransk ∫ã↱зã],
kiprede Stoffer, oftest af Silke, med
forskelligfarvet Kæde og Islæt. Tøjet faar sit
ejendommelige iriserende Udseende ved Lysets Spil
paa de forskelligfarvede skraa Striber, af hvilke
Kædestriberne paa Retten ligger noget lavere
end de bredere Islætstriber. Den samme Effekt
kan opnaas ved Farvning med forsk.
Tjærefarvestoffer.
<i>K. M.</i>
</chapter>

<chapter name="changere">
<b>changere</b> [sjaŋ↱sje´r<sub>ə</sub>] er under Ridning at
bringe Hesten fra en Sidebøjning over i
Bøjning til den modsatte Side, i Galop tillige at
gaa over fra højre Galop til venstre ell.
omvendt. Se tillige <sp>change</sp>.
<i>(C. G. B.). O. P.</i>
</chapter>

<chapter name="Chania">
<b>Chania</b> [кa↱nia] (<sp>Kydonia</sp>), se <sp>Kanea</sp>.
</chapter>

<chapter name="Chanka-Sø">
<b>Chanka-Sø</b> [↱кank<sub>a</sub>-] (<sp>Kengka</sp>, <sp>Hangai</sp>,
<sp>Sinhai</sp>), Sø paa Grænsen af den
russ.-siberiske Kystprovins Mantshuriet, c. 150 km
N. f. Vladivostok. 3791 km<sup>2</sup>, 12 m dyb.
<i>M. V.</i>
</chapter>

<chapter name="Channing, William Ellery">
<b>Channing</b> [↱t∫äniŋ], <sp>William Ellery</sp>, amer.
unitarisk Teolog, f. 7. Apr. 1780 i Newport, d.
2. Oktbr 1842 i Benington. Hans Fader var
Jurist. C. studerede i Harvard College i
Cambridge ved Boston og blev 1803 Præst i Boston
ved en kongregationalistisk Menighed, som han
betjente til sin Død. Han bekæmpede ivrig
Treenigheds- og Forsoningslæren og blev
hurtig Lederen af Unitarerne, der dog ikke
udskilte sig ell. blev ekskommunicerede, da hver
kongregationalistisk Menighed har fuldkommen
Selvstyre. Som Prædikant var han altid meget
søgt, han var begejstret for alle sædelige
Idealer og sociale Fremskridt, bekæmpede
Slaveriet, arbejdede for Afholdsforeninger,
Fængselsforbedring og Bibeludbredelse. Hans Værker er
udgivne i 6 Bd (1841 ff.).
<i>(H. O-d.). A. Th. J.</i>
</chapter>

<chapter name="Cha-no-yu">
<b>Cha-no-yu</b> [t∫a-no-ju], sino-jap., Navn paa
Japanernes Teceremoni; <i>cha</i> er det kin. Ord for
<sp>Te</sp> og etymol. samme Ord som dette. C. stammer
opr. fra Kina, hvor Ceremonien fejredes af de
buddhistiske Munke før Maaltidet som en
religiøs-symbolsk Akt. Allerede i 13. Aarh.
