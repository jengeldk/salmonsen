Læder og Handel med Heste. I C. er et
Mindesmærke for George Sand.
<i>G. Ht.</i>
</chapter>

<chapter name="Chatrousse, Émile François">
<b>Chatrousse</b> [∫a↱trus], <sp>Émile François</sp>,
fr. Billedhugger og Forf., f. i Paris 6. Marts
1829, d. 14. Decbr 1896 smst., Elev af Rude og
Abel de Pujol, var særlig i 1870'erne og 1880'erne
en meget produktiv og meget søgt Kunstner, der
raadede over stor tekn. Færdighed. Mange af
hans Værker ses nu paa offentlige Steder i
Frankrig: »Dronning Hortense med sin Søn«
(Gal. i Versailles), <i>La Renaissance</i> (1861, Louvre),
<i>Les Crimes de la guerre</i> (Mus. i Nancy og Mus.
d. B.-Arts), <i>Pitié</i> (fr. Soldat hjælper en preuss.),
(Mus. i Antwerpen) o. s. fr. C. skrev Artikler
om Kunst.
<i>A. Hk.</i>
</chapter>

<chapter name="Chatsworth">
<b>Chatsworth</b> [↱t∫ätswəþ], Hertugen af
Devonshires pragtfulde Herresæde i Derbyshire
(England), nær Bakewell ved Derwent, nyopbygget
1688—1706 efter Wren's Plan. Slottet ligger midt
i storartede Parkanlæg og indeholder rige
Kunstskatte, især Malerier og Tegninger af gl.
nederlandske og ital. Mestre. Sir Joseph Paxton har
anlagt de mageløse Drivhuse, som dækker en
hel acre; og Fontænerne, af hvilke en har en
80 m høj Vandstraale, sammenlignes med dem
i Versailles.
<i>G. Ht.</i>
</chapter>

<chapter name="Chattahoochee">
<b>Chattahoochee</b> [t∫ät<sub>ä</sub>↱hu.t∫i. ell. -hu.↱t∫i.], Flod
i de østl. U. S. A., udspringer i Nærheden af
Savannahs og Tennessees Kilder i Blue Ridge i
Staten Georgia, strømmer først mod SV.,
derpaa mod S. og danner fra West-Point Grænsen
mellem Georgia og Alabama. Den er 880 km
lang og indtil Columbus sejlbar for Dampskibe.
I den sydvestlige Del af Georgia forener den sig
med Flint-River ell. Thronateeska til den i den
meksikanske Havbugt faldende Apalachicola.
<i>(C. A.). H. P. S.</i>
</chapter>

<chapter name="Chattanooga">
<b>Chattanooga</b> [t∫ät<sub>ä</sub>↱nu.g<sub>a</sub>], By i U. S. A.,
Stat Tennessee, ligger 500 km Ø. f. Memfis paa
venstre Bred af Tennessee River. (1910) 44600
Indb. C., der ligger i en paa Stenkul og Jern
rig Egn, er et meget vigtigt Jernvejscentrum,
og den driver betydelig Industri. 25. Novbr 1863
stod ved C. et Slag, hvor General Grant
sejrede.
<i>H. P. S.</i>
</chapter>

<chapter name="Chatteris">
<b>Chatteris</b> [↱t∫ät<sub>ə</sub>ris], By i England,
Cambridgeshire, ligger 16 km SV. f. Ely, midt i det flade
Fendistrikt, ved Great Eastern Jernbanen og
har (1911) 5259 Indb., lidt Industri og Handel
med Landbrugsprodukter.
<i>G. Ht.</i>
</chapter>

<chapter name="Chatterton, Thomas">
<b>Chatterton</b> [↱t∫ätət<sub>ə</sub>n], <sp>Thomas</sp>, eng. Digter,
f. i Bristol 20. Novbr 1752, d. i London 25. Aug.
1770. Han var Søn af en fattig Skrivelærer og
Hjælpekantor i Bristol, men Faderen døde
inden Sønnens Fødsel. Moderen holdt saa en lille
Skole lige ved Kirken St Mary Redcliffe, <i>that
wonder of Mansions</i>, som C. kaldte den. Her
tilbragte Drengen en stor Del af sin Tid med at
betragte og efterligne de gl. Dokumenter, han
fandt i dens Arkiv. Meget tidlig tumlede hans
Fantasi med en Række opdigtede Skikkelser fra
15. Aarh., og om disse Drømmeskikkelser —
Digterpræsten Thomas Rowley og Købmanden
William Canynge — begyndte han vist allerede
inden sit 12. Aar at digte paa et selvlavet
Middelalderengelsk med de gl. Dokumenter som
Forbillede. Omkr. 1767 begyndte han at sende
sine Produkter ud i Verden, idet han foregav
at have fundet dem i St Mary Redcliffes Arkiv,
og at de var forfattede af Præsten Thomas
Rowley i sidste Halvdel af 15. Aarh. Nogle
sendte han til Horace Walpole, der ikke selv
opdagede Falskneriet, men sendte dem videre
til Gray, der straks var klar over deres
Uægthed. 1770 drog C. til London for at prøve
Lykken som Journalist. Han blev her støttet af den
kendte Lord Mayor William Beckford — »Vathek«
Beckford's Fader — men desværre for C. døde
denne allerede efter nogle faa Maaneders
Forløb, og da han nu ikke saa nogen Mulighed for
at ernære sig, begik han Selvmord. Det bedste
af »Rowley-Digtene« er: <i>The excellente Balade
of Charitie</i>. Bl. de moderne Udg. maa
fremhæves W. W. Skeat's med en Afh. om Digtene
og Levnedsskildring af Forf. (2 Bd).
<i>I. O.</i>
</chapter>

<chapter name="Chatterton compound">
<b>Chatterton compound</b> [↱t∫ätət<sub>ə</sub>n-k<sub>å</sub>m↱pa^und],
en Blanding af Guttaperka, Trætjære og
Harpiks, der bruges om Isolermiddel ved
Telegrafkabler.
<i>K. S. K.</i>
</chapter>

<chapter name="Chaucer, Geoffroy eller Jeffrey">
<b>Chaucer</b> [t∫å.sə], <sp>Geoffroy</sp> ell. <sp>Jeffrey</sp>
(Galfridus), Englands største Digter før
Shakespeare, f. i London omkr. 1340, d. smst. 25.
Oktbr 1400. Fødselsaaret 1328, som tidligere ofte
angaves, har
intet at støtte
sig paa, og
meget taler
derimod, bl. a.
at C.'s Fader,
John C.,
Vinhandler i
London, bevislig
dengang kun
var 16 Aar gl
og ugift. 1386
opgav han i en
Retssag sin
Alder som <i>40 ans
et plus</i>. Den
vordende
Digter kom tidlig
i Forbindelse
med
højtstaaende Familier; 1357 er han Page hos Elisabeth
af Ulster, Edvard III's Søn Lionel's Gemalinde;
2 Aar efter følger han denne Prins i Felttoget i
Frankrig, hvor han bliver taget til Fange;
Kongen selv betaler næste Aar hans Løsesum ell.
dog en Del deraf. Vi finder ham i den flg. Tid
stadig tjenende Kongehuset og belønnet af det
paa forsk. Maade; en mægtig Beskytter havde
han i Hertugen af Lancaster, Johan af Gent,
der jo navnlig i Beg. af Richard II's Regering
var altformaaende; det er endogsaa temmelig
sandsynligt, at C.'s Kone, Philippa, var en
Søster til den Catharine Swynford, der siden blev
Hertugens tredie Gemalinde. Hvordan det nu end
forholder sig, sikkert er det, at C. tidlig blev
anvendt fl. Gange til betydningsfulde Sendelser
til Frankrig og Flandern; endnu vigtigere for
Digteren var det, at han to Gange som
Diplomat blev sendt til Italien 1372—73 og 1378; han
fik der en frisk Førstehaandspaavirkning fra
Italiens Kultur og rige Poesi; paa den første
Rejse har han — hvad vi er berettigede til at
slutte af hans egne Udtryk i Indledningen til

<img>G. Chaucer.</img>
