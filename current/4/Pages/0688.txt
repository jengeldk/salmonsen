virker som Lærer i Fransk ved den tekniske
Skole. Som Digter hører C. til Dekadenterne
og regnes for at være Føreren for de
portugisiske Symbolister, de saakaldte
<sp>Nephelibatas</sp>. C. er en af Portugals mest yndede
Digtere, Medlem af Akademiet og en
ualmindelig frodig Skribent. Af hans poetiske Arbejder
kan nævnes: <i>Christalisações da Morte</i> (1884),
<i>Canções d'Abril</i> (s. A.), <i>Jesus de Nazareth</i> (1885),
<i>Per Umbram</i> (1887), <i>Horas tristes</i> (1888),
<i>Oaristos</i> (2. Opl. 1900), <i>Horas</i> (2. Opl. 1912), <i>Silva</i>
(1894), <i>Interlunio</i> (2. Opl. 1911), <i>Tiresias</i> (1895),
<i>Sagramor</i> (s. A.), <i>Salomé e outros poemas</i> (2.
Opl. 1911), <i>A nereide de Harlem</i> (1896), <i>O'Rei
de Galaor</i> (1897), <i>Saudades do Ceu</i> (1899),
<i>Constança</i> (1900), <i>Depois da ceifa</i> (1901), <i>Poesias
escolhidas</i> (1902), <i>Sombra do Qudrante</i> (1906),
<i>O annel de Polycrates</i> (1907), <i>A Fonte do Satyro</i>
(1908), <i>Poesias de Goethe</i> (1909), <i>O Filho prodigo</i>
(1910). Paa Prosa har C. desuden skrevet
<i>Belkiss</i> (2. Opl. 1910) og <i>O melhor retrato de João
de Deus</i> (1906). Sammen med Augusto Gonçalves
har C. drevet kunsthistoriske Studier. En Frugt
af disse er: <i>Nota historica e descriptiva dos
principaes objectos de ourivesaria existentes no
Thesouro da Sé de Coimbra</i> (1911).
<i>Chr. H.</i>
</chapter>

<chapter name="Castro, Giovanni de">
<b>Castro,</b> <sp>Giovanni de</sp>, ital. Forf.
(1837—97), levede i Milano og virkede i forsk.
højere Lærerembeder, senest som Professor ved
Kunstakademiet. Hans Skr er dels af hist. og
litterærhistorisk Indhold, dels Fortællinger,
ogsaa Oversættelser. Adskillige drejer sig om
Milanos Kulturhistorie, nemlig <i>La storia della
poesia popolare milanese</i> (1879), <i>Milano e la
Repubblica Cisalpina giusta le poesie etc.</i> (s. A.),
<i>Milano durante la dominazione Napoleonica
giusta le poesie etc.</i> og <i>La caduta del regno
d'Italia etc.</i> (begge 1880) samt <i>Milano nel 1700
etc.</i> (1888). Endvidere <i>Ugo Foscolo</i> (1861), <i>Il
libro del soldato</i> (ligeledes 1861), <i>La morale
dell' operaio</i> (1873), <i>Arnoldo da Brescia e la
rivoluzione romana del XII secolo</i>, <i>Fulvio
Testi e le corti italiane nella prima metà del XVII
sec.</i>, <i>I popoli dell' antico Oriente</i> (2 Bd, 1878),
<i>Storia d'Italia del 1799 al 1814</i> (1881) o. fl.
<i>(E. G.). E. M-r.</i>
</chapter>

<chapter name="Castro, Ines de">
<b>Castro</b> [↱kastr<sub>å</sub>], <sp>Ines de</sp>, Infanten af
Portugal Dom Pedro's Elskede, kom 1328 fra
Kastilien til Portugal som Hofdame hos
Constanza, Pedro's Gemalinde. Endnu medens
Constanza levede, stod Pedro i Kærlighedsforhold
til C., og efter sin Hustrus Død (1345) skal han
have indgaaet et hemmeligt Ægteskab med
hende, der fødte ham fire Børn. Prinsens Fader,
Kong Alfons IV, vilde imidlertid have sin Søn
fyrstelig gift, og da Pedro stadig tilbageviste
enhver Tanke herom, besluttede Kongen at
befri ham ved at lade C. dræbe; i Klostret Santa
Clara i Coimbra, hvortil hun var flygtet, blev hun
i Kongens egen Nærværelse dræbt (1355) af 3 af
Rigets fornemste Mæhd, Lopez Pacheco, Pedro
Coelho og Alvaro Gonsalvez. I sin Vrede rejste
Pedro Oprør mod Faderen; dog blev de
forsonede inden Alfonso's Død (1357), hvorefter
Pedro selv besteg Tronen. Af C.'s Mordere fik
han de to udleverede fra Kastilien, hvortil de
var flygtede, og lod dem henrette paa den mest
pinefulde Maade; den tredie, Pacheco,
undkom. Derefter erklærede han i en højtidelig
Forsamling af Rigets Stormænd, at C. havde
været hans retmæssige Hustru; hendes Lig blev
taget op af Graven og i kgl. Dragt sat paa
Tronen, hvor Stormændene kyssede hendes
Klædebon; derefter blev hun bisat i det kgl.
Gravkapel. Om Pedro havde talt Sandhed, blev dog
betvivlet af mange. C.'s sørgelige Skæbne har
afgivet Emnet for fl. Tragedier, saaledes af
Portugiseren Gomez, Tyskeren Grev von Soden
og Murad Effendi; i Camões' <i>Lusiade</i> danner
Skildringen deraf en af de skønneste Episoder.
(<sp>Litt.</sp>: <sp>Raumer</sp> i »Historisches
Taschenbuch« [1851]).
<i>Kr. E.</i>
</chapter>

<chapter name="Castro, João de">
<b>Castro</b> [↱ka∫tr<sub>u</sub>], <sp>João de</sp>, portug. Søfarer
og Feltherre (1500—48), kom efter i sin
Ungdom at have kæmpet mod Maurerne 1540 til
Indien, hvor han 1545 blev Vicekonge. Han har
særlig gjort sig kendt ved sit heltemodige
Forsvar af Diu mod Araberne. Hans Breve til
Kongen af Portugal opbevares i Biblioteket i
Lissabon.
<i>C. A.</i>
</chapter>

<chapter name="Castro del Rio">
<b>Castro del Rio</b> [↱kastr<sub>å</sub>-ð<sub>a</sub>.l-↱ri<sub>å</sub>], By i det
sydlige Spanien, Prov. Cordoba, ligger 35 km
SSØ. f. Cordoba ved Guadalquivirs Biflod
Guadajoz. (1901) 11821 Indb., der driver Landbrug
og Uldindustri.
<i>H. P. S.</i>
</chapter>

<chapter name="Castrogiovanni">
<b>Castrogiovanni</b> [-dзo'van.i]. By paa Sicilien,
Prov. Caltanisetta, ligger overordentlig smukt
997 m o. H. paa en Klippe, lige over for det
paa lgn. Maade anlagte Calascibetta. (1911) 28300
Indb. C. er en velbygget Stad, har et gl. Citadel,
som kroner Klippens højeste Tinde, Domkirke,
Bibliotek, Museum og besøgte Markeder. I
Nærheden af C. findes Siciliens rigeste Svovlminer
og en Saltkilde. C. er Oldtidens <i>Enna</i>.
<i>H. P. S.</i>
</chapter>

<chapter name="Castro Marim">
<b>Castro Marim</b> [↱ka∫tr<sub>u</sub>-m<sub>ə</sub>↱ri], gl By i Portugal,
Prov. Algarve, ligger ved Guadiana mellem to
Høje, lige over for den sp. By Ayamonte. (1900)
3948 Indb., der driver Fiskeri og Saltvinding.
Den var tidligere Kristusordenens Sæde og
Grænsefæstning.
<i>H. P. S.</i>
</chapter>

<chapter name="Castro Pereira Côrte Real, José Luciano de">
<b>Castro Pereira Côrte Real</b>
[↱ka∫tr<sub>u</sub>-↱pră<sub>i</sub>r<sub>ə</sub>-↱kort-↱r<sub>i</sub>ɑ£], <sp>José Luciano de</sp>, portugisisk
Politiker, f. 1834 i Oliveirinha, d. 1914 i Anadia
ved Coimbra. Var oprindelig Jurist og blev
1854 Medlem af Cortes, hvor han først sluttede
sig til de Konservative, men siden traadte over
til det liberale Parti. 1869 blev han
Justitsminister i Loulé's Kabinet; Førsteminister 1886—90,
1897—1900 og 1904—06. Han støttede i Beg. João
Franco under hans Reformarbejde, men da
Franco begyndte at regere som Diktator,
sluttede han sig til Oppositionen. Da Ferreira do
Amaral skulde danne sit Blandingsministerium
Febr 1908, stillede C. sig til Regeringens
Disposition, men han kom ikke med i det ny
Ministerium, og med Republikkens Indførelse i
Efteraaret 1910 trak han sig helt ud af det
politiske Liv.
<i>Chr. H.</i>
</chapter>

<chapter name="Castroreale">
<b>Castroreale,</b> By paa Sicilien, Prov. Messina,
ligger paa et 400 m højt Bjerg, 11 km fra det
toskanske Hav og har betydelig Vin- og
Olieavl. (1911) 10150 Indb. C. har en varm
svovlholdig Kilde, der benyttes til Bade.
<i>H. P. S.</i>
</chapter>

<chapter name="Castro Urdiales">
<b>Castro Urdiales</b> [↱kastr<sub>å</sub>-ur↱d<sub>i</sub>al<sub>æ</sub>s], By i det
nordlige Spanien, Prov. Santander, ligger ved
den biscayiske Havbugt og har et gl. Kastel paa
