<i>Buddhism in Translations</i> [Cambridge, Mass.
1896], ogsaa paa Tysk af <sp>Neumann</sp> og
<sp>Seidenstücker</sp>. De buddhistiske Krøniker blev
udgivne og oversatte paa Engelsk, »Dīpavaṃsa«
af <sp>Oldenberg</sp> [London 1879], »Mahāvaṃsa«
af <sp>W. Geiger</sp> [London 1908 og 1912];
Fortsættelsen af sidstnævnte findes paa Engelsk i
<i>The Mahāvaṃsa</i>, 2. Del ved <sp>L. C. Wijesiṃha</sp>
[Colombo 1889]. De kin. Rejsendes Beretninger
foreligger ogsaa i Oversættelser [se Artl.
<sp>Fa-Hien</sp> og <sp>Hiuen-Tsang</sp>]. Om Resultaterne
af de nyere Forskninger i Central-Asien, se
Art. <sp>R. Pischel</sp>, jfr <sp>Vilh. Thomsen</sp>, »Fra
Øst-Turkestans Fortid« [»Vor Tid«], 1. Aarg.
[1914—15], S. 61 ff.).
<i>D. A.</i>
</chapter>

<chapter name="Buddike">
<b>Buddike</b> [↱buð<sub>e</sub>k<sub>ə</sub>] (af gr. ἀποθήκη, spansk
<i>bodega</i>), en Kapsel, som aabner sig ved et Laag.
Findes hos <sp>Bulmeurt</sp>, <sp>Arve</sp>
(se Fig.), <sp>Vejbred</sp>,
<i>Amarantus</i>, <sp>Rødkløver</sp> o. a.
<i>V. A. P.</i>

<img>Buddike</img>
</chapter>

<chapter name="Budding">
<b>Budding.</b> Betegnelsen »B.«
bruges meget ofte med Urette
her i Landet, da man er
tilbøjelig til at kalde mange af
de Desserter, der skal
ophældes i en af de saakaldte
»Buddingforme«, for B., men dette
er ikke rigtigt; thi ingen
Dessert, hvortil der anvendes
Husblas, hører hjemme bl. B.,
men er enten en Fromage, f. Eks. den saakaldte
Ingefærbudding, eller en Gelé som den
saakaldte Rødvinsbudding o. l. Fælles for alle B.
er, at de bliver stive ved Kogning. Nogle
enkelte, f. Eks. den eng. Plumbudding, kan koges
i en Serviet, men som Regel bliver Dejgen hældt
op i en Form med tætsluttende Laag. Formen
stilles ned i en Gryde med kogende Vand, der
stadig skal holdes kogende, og der lægges
Gløder paa Formens Laag. De egl. B., der spises
varme, har deres Oprindelse i England, hvor de
stadig er Nationalret; men de spises dog ogsaa
meget overalt i hele den øvrige civiliserede
Verden. Hovedbestanddelene af B. er Mel, Smør ell.
Nyretælle, Æg og Mælk, hvortil der for
Velsmagens Skyld tilsættes Krydderier som f. Eks.
Vanille i Prinsessebudding, Frugt f. Eks. i
Æblebudding, Grønsager f. Eks. i Spinat- og
Blomkaalsbudding etc. Til varme B. henregner man
dog ogsaa Kødbudding og Fiskebudding, skønt
de ikke er tillavede af den sædvanlige
Buddingdejg, men af Fars.
<i>R. H.</i>
</chapter>

<chapter name="Buddinge">
<b>Buddinge,</b> Landsby i Nordsjælland,
Gladsakse Sogn, Sokkelunds Herred, Kbhvn's Amt,
c. 7 km NNV. f. Kbhvn, med Skole og Station
paa Slangerupbanen, havde 1. Febr 1911: 81
Gaarde og Huse og 419 Indb. (1906: 377).
<i>H. W.</i>
</chapter>

<chapter name="Buddingpulver">
<b>Buddingpulver,</b> forsk. Pulverblandinger, som
uden yderligere Tilsætninger blot ved Udrøring
med varmt Vand giver forsk. Buddinger.
Hovedbestanddelene er Stivelse, oftest Majsstivelse,
Sukker, Tjærefarvestoffer og Parfume.
<i>K. M.</i>
</chapter>

<chapter name="Buddingsten">
<b>Buddingsten</b> (<i>puddingstone</i>), en navnlig i
England anvendt Betegnelse for brunlige, af
Flint- og Hornstenknolde bestaaende
Konglomerater.
<i>J. P. R.</i>
</chapter>

<chapter name="Buddleia">
<b>Buddleia,</b> L., Slægt af Loganiaceer, Træer
ell. Buske med helrandede ell. takkede Blade;
der findes enten interpetiolære Akselblade ell.
Bladstilkene er forbundne ved en Linie
(Stipularlinie). De snart smaa, snart ret store Blomster
sidder i hovedformede Stande, der atter
danner sammensatte Blomsterstande af forsk. Form.
Blomsterne er 4-tallige med klokkeformet
Bæger og klokke- ell. hjulformet ell. fladkravet
Krone, i hvis Rør Støvdragerne er skjulte.
Kapsel. C. 70 Arter i Troperne ell. Subtroperne.
Enkelte Arter dyrkes som Prydplanter.
<i>A. M.</i>

<i>B. curviflora</i>, André, Japan, er en mellemhøj
Busk med violette Blomster i 25 cm lange
hængende Aks i Juli. Den fordrer en varm og
beskyttet Vokseplads.
<i>L. H.</i>

<img>Buddleia.</img>
</chapter>

<chapter name="Budduma eller Jedina">
<b>Budduma</b> ell. <sp>Jedina</sp>, en centralafrikansk
Negerstamme paa Øerne i Tsad-Søen. B.'s Sprog
er forsk. fra det, der tales af Kanurierne,
Bornu's Beboere.
<i>C. A.</i>
</chapter>

<chapter name="Budé (se Budæus)">
<b>Budé,</b> se <sp>Budæus</sp>.
</chapter>

<chapter name="Budeie">
<b>Budeie</b> (norsk), Malkepige; Kvinde, som har
Tilsyn med Kreaturerne paa en Gaard. Af <i>bu</i> i
Betydningen »Kreaturbesætning«, og <i>deigja</i>,
Tjenestekvinde.
<i>H. F.</i>
</chapter>
