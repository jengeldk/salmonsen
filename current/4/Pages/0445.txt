Snedække, kan Skaden gaa højt op; <sp>Markmusen</sp>
anretter store Ødelæggelser ved fra Roden opad
at afgnave Barken paa Planter og unge Træer,
som ofte gaar helt ud ell. bliver stærkt
sygnende; den Skade, som Markmusen sammen
med Skovmusen anretter ved at æde det
nedfaldne Frø, er mindre betydelig; derimod
kan <sp>Skovskader</sp>, <sp>Skovduer</sp>, naar de
kommer i Flokke, og <sp>Finker</sp> gøre omtr. rent
Bord for Bog. Af Insekterne er
<sp>Oldenborren</sp> værst, idet Larven gnaver Roden af de
unge Planter, og Insektet selv æder Bladene af
de store Træer; den lille sorte Snudebille
<i>Orchestes fagi</i> (Bøgeloppen) kan allerede tidlig
paa Sommeren give B. et stærkt brunligt
Udseende, idet Larven minerer i Bladene, som
visner paa de angrebne Steder; de mange
Huller, man om Foraaret ofte ser i Bladene,
hidrører fra Gnav, dels af Bøgeloppen, dels af den
metalgrønne Snudebille <i>Phyllobius argentatus</i>;
en spids, stærkt udstaaende Galle, som ogsaa er
hyppig paa Bladene, skyldes Galmyggen
<i>Cecidomyia fagi</i>; Sommerfuglen <i>Dasychira pudibunda</i>
kan som Larve helt afløve en Bevoksning, men
den optræder saa sent paa Sommeren, at den
øjeblikkelige Skade ikke bliver stærkt følelig,
hvorimod næste Aars Tilvækst forringes;
Barklusen <i>Lachnus exiccator</i> menes at have størst
Bet. derved, at den aabner Vej for
Kræftsvampen <i>Nectria ditissima</i>, som især i unge
Bevoksninger kan optræde stærkt ødelæggende. Af
andre Snyltesvampe har især flg. økonomisk Bet.:
<i>Phytophtora fagi</i> angriber Planten, medens den
endnu staar med Kimbladene, Sygdommen
breder sig let, saa store Pletter kan gaa helt ud;
<sp>Honningsvampen</sp> findes næsten altid paa
B.'s Rødder, men dræber kun undtagelsesvis
Træet; derimod kan <sp>Rodfordærveren</sp>
hærge slemt i de unge Kulturer, som dog synes
med Alderen at blive uimodtagelige;
<sp>Fyrsvampen</sp> kan optræde paa unge Træer, men
gør kun følelig Skade i gl. Bevoksninger, hvor
den let breder sig gennem de mange Grensaar.
Det fældede og tildannede Ved angribes og
ødelægges let, naar det ikke beskyttes; allerede
ved at henligge kort Tid i Barken om
Sommeren bliver det mørkt og skørt; ude i Skoven
angribes det af <sp>Afsmittende Topsvamp</sp>,
hvis kulsorte Frugtlegemer bryder frem
gennem Barken; inden Veddet bliver helt tørt,
efterstræbes det af <i>Xyloterus domesticus</i> og
Træbukken <i>Callidium variabile</i>, og senere, f. Eks. i
Møbler, bliver det ofte stærkt »ormædt«, d. v. s.
angrebet af Borebiller; udsat for Luft og
Fugtighed raadner det let, men under Vand har
det stor Varighed,

I dansk Skovbrug er B. for Tiden
Hovedtræarten; 1907 indtog den c. 108000 ha ell. 39,3 %
af det bevoksede Areal; den kan antages at yde
godt 552000 m<sup>3</sup> Ved om Aaret og opretholdes
ved Hugst og Kultur i omtr. samme Omfang.
Ved Indhøstning af Frøet maa man samle dette
op under Træerne, hvor Jorden kan være
forberedt, ved at man har fejet Løvet bort; i
roligt Vejr lønner det sig at brede Presenninger
e. l. under Træet og ryste Frøet ned; man bør
vente med Indsamlingen, til de første, i Reglen
svange Frø er faldne. Af Hensyn til Vildt, Mus
og Fugle samt Nattefrost venter man ofte med
at saa Bogen til om Foraaret; den maa da
overvintres omhyggelig: først lufttørres, for at
Skallen ikke skal mugne, og dernæst lagres paa
et saadant Sted, at den hverken er udsat for
Fugtighed, Udtørring ell. Frost; bedst er en
Frøhytte, men en rummelig luftig Kælder ell.
en velbygget Lo kan ogsaa bruges; det kan
lykkes at overvintre Bog i Kuler, 1 l Bog vejer 0,45
kg, og 1 kg indeholder c. 4400 Stkr; Spireevnen
er for godt Frø 80—90 %; ved Saaning ude i
Skoven bruges fra 1 1/4 til 7 hl pr ha, i
Planteskolen fra 8 1/2 til 12 1/2 kg pr a Bed, naar
Frøet bredsaas, mindre, naar det radsaas; Frøet

<img>Fig. 3. Bøg, Randtræ i en Bevoksning, opvokset uden
Naboer paa venstre Side, men stærkt trykket fra
højre Side.</img>
