udført store Bedrifter, er der ingen Tvivl om;
men han synes dog væsentlig at have været en
Art Condottiere og har aabenbart ikke virket
stadig i een Sags Tjeneste, Kristenhedens mod
Maurerne. Imidlertid begyndte Sagnet snart at
kaste en ideal Glans over hans Skikkelse; længe
varede det ikke, før den tapre Kriger kom til
at staa som Spaniernes Nationalhelt, som deres
Værn mod de Vantro, og hans Historie
udsmykkedes med mange romantiske Tilsætninger. Fra
omtr. 1140 er <i>El Poema del C.</i> ell. <i>El Cantar de
Mio C.</i>, et mærkeligt Heltedigt i Lighed med
de fr. <i>Chansons de geste</i>, af megen poetisk
Værdi ved sin jævne, kraftige Tone og i det hele
det betydeligste Mindesmærke fra den sp.
Digtekunsts ældste Periode. Det Afsnit af C.'s
poetiske Historie, der har faaet mest Bet. for
Verdenslitteraturen, findes imidlertid først i <i>Crónica
rimada del C.</i>, nemlig Fortællingen om,
hvordan Gómez Gormaz fornærmer C.'s Fader,
hvordan den ganske unge C. hævner dette ved at
dræbe Fornærmeren i Tvekamp, derefter hans
Tvist med Gómez' Datter Jimena, som endelig
bliver hans Brud. Digtet (der ogsaa gaar
under Navnet <i>El Rodrigo</i>) er sandsynligvis fra
Beg. af 14. Aarh. og besidder ingenlunde det
Værd som det ældre <i>Poema</i>. I Prosa har man
en særlig <i>Crónica del C.</i>, en Blanding af (megen)
Fiktion og (lidt) Sandhed; den maa betragtes
som et Udtog af <i>Crónica general</i>, den store, sp.
Krønike fra 13. Aarh., hvortil den kastilianske
Kong Alfonso X's Navn er knyttet. Men desuden
er der opbevaret et større Antal Folkesange
(<i>Romances</i>) om C., hvori vi ser ham optræde
snart som loyal Undersaat af sin Konge, snart
som overmodig og umedgørlig Lensmand, men
altid som Saracenernes vældige Overvinder. De
er af forsk. Ælde, men ældre end 15. Aarh. er
ingen, og fra den Periode endda kun faa. I 17.
Aarh. gjorde bl. a. Guillén de Castro (s. d.) C.
til Genstand for dram. Behandling i <i>Las
mocedades del C.</i>, og dette Drama efterlignede saa
Pierre Corneille i Tragedien <i>Le C.</i> En fr.
Prosabearbejdelse af Romancerne om C. — i
<i>Bibliothèque universelle des romans</i> for 1783 — ligger
til Grund for Herder's Digtcyklus »Der C.«. —
(<sp>Litt.</sp>: Det bedste og fuldstændigste, man har
om C.'s virkelige og poetiske Hist., er vel endnu
Afh. <i>Le C., d'après de nouveaux documents</i> af
R. Dozy i hans <i>Recherches sur l'histoire et la
littérature de l'Espagne au moyen âge</i> [3. Udg.
Leyden 1881, II, S. 1—233]. Men desuden kan
nævnes <sp>Milá y Fontanals</sp>, <i>De la poesía
heróico-popular castellana</i> [Barcelona 1874, S.
210—300]; endvidere <sp>Menéndez y Pelayo</sp>
i <i>Antologia de poetas liricos españoles</i>, XI
[Madrid 1903]. <i>Poema del C.</i> udgaves første Gang
af T. A. Sanchez i <i>Colección de poesías
castellanas anteriores al siglo XV</i> [1 Bd, Madrid 1779];
siden især af K. Vollmöller [Halte 1879], V. E.
Lidforss i »Lunds Univ.'s Årsskrift«, 31. og
32. Bd [Lund 1895—96], Archer M. Huntington
[New York 1897—1903, med eng. Oversættelse] og
fornemmelig R. Menéndez Pidal [Madrid
1908—11; Haandudgave smst. 1913]. Paa Tysk er
Digtet oversat af O. L. B. Wolff [Jena 1850], paa
Svensk af C. G. Estlander [Helsingfors 1863];
der er i det hele en betydelig nyere Litt. om
dette Værk. Af <i>Crónica rimada del C.</i> haves
Udgaver navnlig af A. Durán [i <i>Romancero
general</i>, 2. Bd, <i>Bibl. de aut. esp.</i>, 16. Bd],
C.-Romancerne blev for sig samlede af Juan de
Escobar [Lissabon 1605 og mange andre
Udgaver] i den nyere Tid især af Carolina Michaëlis
de Vasconcellos [Leipzig 1871]; de er gengivne
paa Tysk af Duttenhofer [1842] o. fl. Herder's
»C.« er, som anført, kun en
Andenhaands-Bearbejdelse, smlg. <sp>Reinhold Köhler</sp>.
»Herder's C. und seine französische Quelle«
[Leipzig 1867], ogsaa <sp>Voegelin</sp>, »Herder's C., die
französische u. die spanische Quelle« [Heilbronn
1879]).
<i>E. G.</i>
</chapter>

<chapter name="Cidaridæ, Cidaris (se Søpindsvin)">
<b>Cidaridæ, Cidaris,</b> se <sp>Søpindsvin</sp>.
</chapter>

<chapter name="Cider">
<b>Cider,</b> fr. <i>cidre</i> [↱sidr], se <sp>Frugtvin</sp>.
</chapter>

<chapter name="ci-devant">
<b>ci-devant</b> [si-d↱vã] (fr.), tidligere, forhen;
foran; <i>cidevants</i> (<i>les ci-devant</i>) kaldtes spotvis
de adelige og fyrstelige Personer, der ved den
fr. Revolution 1789 mistede deres Forrettigheder.
</chapter>

<chapter name="Cie.">
<b>Cie.,</b> Forkortelse for <i>Compagnie</i> i et Firma.
</chapter>

<chapter name="Ciechanóv">
<b>Ciechanóv</b> [t∫æ↱кanuf] (russ. <i>Zjechanov</i>), By i
Polen, Guv. Plozk, 75 km NØ. f. Plozk ved
Lydynia og ved Jernbanen Mlava—Warszawa, har
(1907) 11300 Indb., deraf mange Jøder, Ruiner
af et Slot fra 15. Aarh., 3 kat. Kirker, en
Synagoge, lidt Handel og Industri.
<i>G. Ht.</i>
</chapter>

<chapter name="Cieco da Ferrara, Il">
<b>Cieco da Ferrara</b> [↱t∫æ-], <sp>Il</sp>, ɔ: den blinde
fra Ferrara, ital. Digter, levede i Slutn. af 15.
Aarh. Hans egl. Navn var Francesco <sp>Bello</sp>, og
1492 opholdt han sig hos Gonzaga'erne i
Bozzolo, derefter i Mantua og Ferrara; han maa
være død før 1506. Det vides, at Kardinal
Ippolito af Este tog sig af ham i hans sidste Aar.
Ved sit Heltedigt <i>Il Mambriano</i>, i 45 Sange med
de karolingiske Sagn til Emne, sluttet 1496,
trykt første Gang i Ferrara 1509 efter Forf.'s
Død, viser han sig som en ikke ringe Digter i
Stil med L. Pulci og Bojardo; han er ved dette
Epos blevet en af Ariosto's Forløbere. Det udkom
ofte i 16. Aarh. og oversattes paa Fransk; men
senere er det kun udgivet 1840 i Venedig. (<sp>Litt.</sp>:
<sp>C. Cimegotto</sp>, <i>Studi e ricerche sal
Mambriano</i> [Padua 1892]).
<i>(E. G.). E. M-r.</i>
</chapter>

<chapter name="Ciénaga de Coipasa">
<b>Ciénaga de Coipasa</b> [↱s<sub>i</sub>ænaga-ð<sub>æ</sub>-kå<sub>i</sub>↱pasa],
<sp>Salina de C.</sp>, en i Regntiden vandfyldt Sump
i Bolivia, 3685 m o. H., hvori Desaguadero,
Titicaca Søens Afløb, falder ud.
<i>M. V.</i>
</chapter>

<chapter name="Ciénaga de Santa Maria">
<b>Ciénaga de Santa Maria</b> [↱s<sub>i</sub>ænaga-ð<sub>æ</sub>--],
ogsaa kaldet <sp>San Juan de Cordoba</sp>, By i
den sydamerikanske Republik Colombia, ligger
paa Nordkysten ved Bugten Ciénaga Grande ell.
Lagunen Sta. Marta og gør med sine straatækte
Huse et kummerligt Indtryk; den har Jernbane
til Sta. Marta og 6000 Indb., mest Indianere
og Mestizer.
<i>M. V.</i>
</chapter>

<chapter name="Cienfuegos">
<b>Cienfuegos</b> [s<sub>i</sub>æn↱f<sub>u</sub>æg<sub>á</sub>s], Havnestad paa
Sydkysten af Øen Cuba, ved Bahia de Jagua,
grundlagt 1819, har Maskinværksteder, Udførsel af
Sukker, Melasse, Rom, Tobak og (1910) 70416
Indb.
<i>M. V.</i>
</chapter>

<chapter name="Cienfuegos, Nicasio Álvarez de">
<b>Cienfuegos</b> [þ<sub>i</sub>æn↱f<sub>u</sub>æg<sub>á</sub>s], <sp>Nicasio
Álvarez de</sp>, sp. Digter, f. i Madrid 14. Decbr 1764,
d. i Orthez i Beg. af Juli 1809. I sin Studentertid
i Salamanca optraadte han først som Digter, idet
han sluttede sig til den Skole, hvis Hoved var
Melendéz Valdés. Snart erhvervede han sig et
anset Navn ved sin Lyrik og fl. Tragedier, og
