<chapter name="Chlamydomonas (se Alger (Grønalger))">
<b>Chlamydomonas</b> [↱kla-], se <sp>Alger</sp>
(Grønalger), S. 493.
</chapter>

<chapter name="Chlamydophorus (se Bæltedyr)">
<b>Chlamydophorus</b> [↱kla--fo-] (<sp>Bæltemus</sp>),
se <sp>Bæltedyr</sp>.
</chapter>

<chapter name="Chlamydosaurus (se Leguaner)">
<b>Chlamydosaurus</b> [↱kla-], se <sp>Leguaner</sp>.
</chapter>

<chapter name="Chlamydotherium (se Bæltedyr)">
<b>Chlamydotherium</b> [↱кla--↱te´-], se
<sp>Bæltedyr</sp>.
</chapter>

<chapter name="Chlamydozoer">
<b>Chlamydozoer</b> [kla-] (af χλαμύς, Kappe, og
ζώον, Dyr). Menes at være Mikroorganismer,
der staar mellem Protozoer og Bakterier,
<sp>v. Prowazek</sp> betegnede 1907 under
Benævnelsen C. patogene Mikroorganismer, der
udvikler sig væsentligst intracellulært (inde i
Cellerne) i saadanne Celler, der har deres
Oprindelse fra det yderste Kimblad (Ektoderm),
altsaa særlig Hudens og Hornhindens
Epitelceller, og som (i Modsætning til Bakterier)
frembringer specifikke, morfologisk skarpt
differentierede Reaktionsprodukter (»Einschlüsse«) i de
oftest velbevarede Værtsceller. Disse
»Einschlüsse« er antagelig Produkter af Kernesubstansen.
De er oftest runde eller ægformede ell. ovale
med en Indsnøring paa Midten (Deling), og
Udviklingen er sandsynligvis saaledes, at de runde
Legemer er de yngste, de indsnørede de ældste.
De nævnte »Einschlüsse« indeholder antagelig
selve Mikroben, der i al Fald paa visse
Udviklingstrin er under Grænsen for det i
Mikroskopet synlige, altsaa hører til de saakaldte
ultravisible Virusarter, der passerer de sædvanlige
Bakteriefiltre. Størrelsen af Mikroben i dette
Stadie kan anslaas til 1/4—1/2 μ (1 μ = 1/1000
mm). Den Kappe, der danner den største Del
af de omtalte »Einschlüsse«, bestaar inderst af
en saakaldt, af Cellens Kerne dannet
»Plastinsubstans«. Det er denne, der antager de
ovenfor nævnte forsk. Former, idet den formentlig
følger Delingen af den indesluttede lille Mikrob.
Uden om Plastinkappen findes ofte en ydre,
slimagtig Kappe, der ikke følger Delingen. C.
er antagelig Aarsag til Kopper (og Kokopper),
Hundegalskab, Øjensygdommen Trachom, den
saakaldte Borna'ske Sygdom (en Form af
Hjerne-Rygmarvsbetændelse hos Heste), Hønsepest,
Hundesyge og en hos Kvæget optrædende
smitsom Moder skedebetændelse. Ved fl. af de
nævnte Sygdomme findes karakteristiske
»Einschlüsse«, saaledes de af <sp>Negri</sp> beskrevne Legemer
i visse af Hjernens Celler ved Hundegalskab, og
de af <sp>Guarnieri</sp> i Epitelcellerne fundne
efter Indpodning af Koppevaccine i (Kaninens)
Hornhinde.
<i>O. T.</i>
</chapter>

<chapter name="Chlamys">
<b>Chlamys</b> [↱kla-], hos Oldtidens Grækere en
særegen let Kappe (se <sp>Chiton</sp>). Den stammer opr. fra
Thessalien ell. Makedonien og anvendtes af
<sp>Efeberne</sp>, de ganske unge Mænd, under deres
Ryttertjeneste, ligesom <sp>Hermes</sp> sædvanlig
bærer den; fremdeles af Soldater og Jægere. Det
var en kort Kappe, et Tøjstykke af oval Form,
som lagdes løst over Skuldrene, og over Brystet
ell. den ene Skulder samledes med et
Bøjlespænde. Smaa Vægte i Spidserne gjorde det
lettere at holde den paa Plads. Den ligner nærmest
den Mandskappe, som i ældre Tid betegnedes
som <sp>Chlaina</sp>, mindre den borgerlige
<sp>Himation</sp>. Chlaina var stundom en større Kappe,
som omsluttede største Delen af Legemet, oftere
et Slags Sjal, der kastes let over Skuldrene, i
Reglen forsynet med en bred Bort. — Fra
Grækerne overtoges C. af Romerne (<i>sagum,
paludamentum</i>) som Soldaterdragt.
<i>H. A. K.</i>
</chapter>

<chapter name="Chlapovski, Dezydery">
<b>Chlapovski</b> [кwa↱påfski], <sp>Dezydery</sp>, polsk
General (1789—1879), indtraadte 1807 i den
polske Hær, blev Ordonnansofficer hos Napoleon
og udmærkede sig særligt 1812 i Rusland, men
tog allerede 1813 sin Afsked p. Gr. a.
Misfornøjelse. Ved Udbrudet af den polske Opstand
1830 udnævntes han til Brigadegeneral,
kæmpede med stor Tapperhed ved Grochow og
optraadte senere med 5000 Mand under Gielgud i
Litauen. Han deltog i Fægtningen ved
Raygrod og i Slaget ved Wilna. Efter et mislykket
Angreb paa Szawlo kastedes han over den
preuss. Grænse, toges til Fange og sad længe i
Fangenskab. Efter Fredsslutningen vendte han
tilbage til sine Godser i Polen. Han har skrevet
<i>Lettres sur les évènements militaires en Pologne
et en Lithuanie</i> (1832).
<i>B. P. B.</i>
</chapter>

<chapter name="Chloantit">
<b>Chloantit</b> [klo-], et tinhvidt, metallisk Mineral
(NiAs<sub>2</sub>), ofte med noget af Nikkelet erstattet af
Kobolt og Jern. Krystallerne tilhører det
regulære System, de er oftest Kubooktaedre.
Haardheden er omtr. som Feldspatens. Vægtfylden c.
6,5. C. forekommer paa Mineralgange sammen
med andre Nikkel- og Koboltmalme og er en
værdifuld Nikkelmalm. Den brydes paa mange
Steder i Sachsen, ved Riechelsdorf i Hessen,
Allemont i Dauphiné o. a. St.
<i>(N. V. U.). O. B. B.</i>
</chapter>

<chapter name="Chloasma">
<b>Chloasma</b> [klo-], Leverplet, brun Farvning
af Huden, der vistnok har en ganske forsk.
Oprindelse, idet den enten kan vise sig som en
Affektion for sig (<i>C. idiopaticum</i>) ell. som et
Symptom paa anden Lidelse (<i>C. symptomaticum</i>). Det
<sp>idiopatiske C.</sp> kan være medfødt (smlg.
<i>Nævus spilus</i> ell. <i>planus</i>) ell. erhvervet ved
Indvirkning af Solstraalerne, stærk Hede,
ætsende Gifte, Stød ell. andre Læsioner, hvorefter
der tales om <i>C. solare</i>, <i>caloricum</i>, <i>toxicum</i>,
<i>traumaticum</i>. Det symptomatiske C. kan skyldes
Svangerskab (<i>C. gravidarum</i>) eller tærende
Sygdomme (<i>C. cachecticorum</i>), deriblandt
Adison's Sygdom, men hvorledes Forbindelsen egl.
er mellem den alm. Lidelse og C., er ikke
fastslaaet. At Blodblandingen spiller en vis Rolle,
er rimeligt. Hvilke lokale Momenter der i øvrigt
begrunder Opstaaen af C. ved de forsk.
Lejligheder, hvor det opstaar, er kun til Dels
udfundet. At Blodfarvestoffets Udtræden ved de
fleste erhvervede idiopatiske C. er medvirkende,
er vist uden for al Tvivl. <sp>Unna</sp>'s Teori om
Solstraalernes Indvirkning som en kem.
Irritation synes støttet ved de nyere Opdagelser af
<sp>Finsen</sp> om dette Punkt. — C. maa ikke
forveksles med den ogsaa under Navnet Leverplet
gaaende <i>Pithyriasis versicolor</i>, der skyldes en
Svamp.
<i>E. A. T.</i>
</chapter>

<chapter name="Chlodio">
<b>Chlodio</b> [↱klo´-], Konge over de saliske Franker,
kæmpede imod Romerne og erobrede Cambrai,
Tournai og Amiens. Hans Herredømme naaede
til Somme; men da han overskred denne Flod,
blev han slaaet af Aëtius og døde 448. Han
gælder som Stamfader for de frankiske Konger.
<i>Kr. E.</i>
</chapter>

<chapter name="Chlodomer">
<b>Chlodomer</b> [↱klo´-], frankisk
Konge, Chlodovech I's næstældste Søn, fik ved Delingen efter
Faderens Død (511) Landet mellem Loire og
