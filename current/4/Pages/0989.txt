ved Siden af at være Senator, at vie sig til
frugtbare videnskabelige Studier. C. har
skrevet en stor Mængde hist. Skr, navnlig
vedrørende Savojens Kongehus. Sin Berømmelse skylder
han væsentlig de to betydelige social-historiske
Værker: <i>Storia dell' economia politica nel
medio evo</i> (3 Bd, 1839, 5. Udg. i 2 Bd 1861, fr. Udg.
1859) og <i>Della Schiavitù e del Servaggio e
specialmente dei Servi agricolari</i> (2 Bd, 1868—69)
<i>K. V. H.</i>
</chapter>

<chapter name="Cicadellidæ, Cicadidæ (se Cikader)">
<b>Cicadellidæ, Cicadidæ,</b> se <sp>Cikader</sp>.
</chapter>

<chapter name="Cicci, Maria Luigia">
<b>Cicci</b> [↱t∫it.∫i], <sp>Maria Luigia</sp>, ital.
Digterinde, f. i Pisa 14. Septbr 1760, d. 8. Marts 1794.
Trods sin Faders Forbud og de Hindringer,
han lagde i Vejen for hende, tilegnede hun sig
en Mængde forsk. Kundskaber; senere hen
boede hun hos sin Broder i Pisa, hvor hun var
Midtpunktet i en litterær Kreds og blev Medlem
af Arkadernes Akademi og af <i>Accademia degli
Intronati</i>. Efter hendes Død udgaves hendes ret
nette Digte i et lille Bd (Parma 1796), trykt
fortrinlig hos Bodoni, med en Fortale af Anguillesi,
hvori den hedengangne Forfatterinde roses alt
for umaadelig.
<i>(E. G.). E. M-r.</i>
</chapter>

<chapter name="Ciccio (se Solimena)">
<b>Ciccio</b> [↱t∫it.∫o], se <sp>Solimena</sp>.
</chapter>

<chapter name="Ciccione, Andrea">
<b>Ciccione</b> [t∫i↱t.∫one], <sp>Andrea</sp>, ital.
Billedhugger, f. 1388 i Firenze. Foruden i sin Fødeby
virkede C. i Ancona og Neapel. Hans Kunst
betegner Overgangsstilen fra Gotik til
Renaissance, saaledes i det interessante kolossale
Gravmonument over Kong Ladislaus i S.
Giovanni a Carbonara i Neapel, med en halvvejs
realistisk, halvvejs antikiserende Stil i
Figurerne: Dyderne, de siddende Figurer af den kgl.
Familie og selve Kongens Rytterstatue.
<i>A. Hk.</i>
</chapter>

<chapter name="Cicer">
<b>Cicer</b> L., Slægt af Ærteblomstrede
(Vikke-Gruppen), en- ell. fleraarige, oftest
kirtelhaarede Urter ell. Halvbuske med lige- ell.
uligefinnede Blade, hvis Smaablade er tandede,
medens Endesmaabladet oftest er omdannet til en
lille Slyngtraad ell. en Børste; store Akselblade.
De hvide, blaa ell. violette Blomster sidder
enkeltvis ell. i en faablomstret Klase i Bladenes
Hjørner. Bælgen er ægformet ell. aflang og
oppustet; Frøene har en næsten ret Kim. 14 Arter
i det vestlige Asien. <i>C. arietinum</i> L.
(<sp>Kikerært</sp>, norsk <sp>Bukert</sp>) er enaarig, og dens
siksakbøjede Stængel bliver 0,20—0,25 m høj;
Bladene er uligefinnede og savtakkede, og de
enkeltvis siddende, smaa Blomster hvide eller
blegblaa; hele Planten er kirtelhaaret, Haarene
indeholder Oksalsyre. Bælgen indeholder kun
1—2 store Frø, der er hvide, rødlige ell. sorte,
og Frøet ligner et Vædderhoved (<i>aries</i>, deraf
Artsnavnet). Kikerært, hvis opr. Hjemsted ikke er
nøje kendt (Armenien ?), dyrkes i fl. Varieteter
i Sydeuropa og Orienten, ligesom Kulturen af
den i Kina, Ostindien og Nordafrika er meget
gl. De melrige Frø er en meget alm. og yndet
Føde, efter Sigende mere velsmagende end
Bønner. I Tyskland, hvor Frøene benyttes som
Kaffesurrogat, dyrkes Planten hist og her. I
danske og norske Haver holder den sig meget
godt, men dyrkes ikke som Næringsplante.
<i>A. M.</i>

<img>Cicer arietinum.</img>
</chapter>

<chapter name="Cicernacchio, Angelo Brunetti">
<b>Cicernacchio</b> [t∫it∫er↱nak.<sub>i</sub>o], <sp>Angelo
Brunetti</sp>, for Spot kaldet C., d. v. s. »daarlig
Cicero«, rom. Folkeleder, f. omtr. 1800, d. 1849,
var 1846, da Pius IX besteg Pavestolen,
Vognmand i Trastevere. Ved sin naturlige
Veltalenhed øvede han stor Indflydelse paa Almuen og
tog fra første Færd virksom Del i
Folkedemonstrationerne for den ny Pave, samt forstod
snildt under gentagen Hyldest at afvinde denne
frisindede Indrømmelser. Han fik bl. a.
Jødekvarterets (Ghetto's) Mure og Porte nedbrudte
Apr. 1848. Senere sluttede han sig til det
revolutionære Parti, og efter Roms Indtagelse fulgte
han 2. Juli 1849 Garibaldi paa Flugten, men
omkom paa Vejen gennem Mellemitalien og er
rimeligvis blevet fanget af de østerr. Tropper
og skudt tillige med sine to Sønner.
<i>E. E.</i>
</chapter>

<chapter name="Cicero, Marcus Tullius">
<b>Cicero,</b> <sp>Marcus Tullius</sp>, rom. Statsmand,
Taler og Forf., f. i Arpinum i Volskerlandet 3.
Jan. 106 f. Kr., d. 7. Decbr 43 f. Kr. Hans Fader,
M. Tullius C.,
rom. Ridder,
var, ligesom
Moderen
Helvia, af en
velhavende og
anset Familie;
men ingen af
dens
Medlemmer havde
beklædt rom.
Embeder ell.
været Medlem af
Senatet. Den
unge C. fik en
omhyggelig
Opdragelse; 15
Aar gl kom
han til Rom i
Huset hos den
ansete Jurist Q.
Mucius Scævola Augur; efter dennes Død
sluttede C. sig til hans Slægtning af samme Navn,
der var Pontifex. 89 tjente han som Rekrut i
Forbundsfællekrigen; de flg. Fredsaar og under

<img>M. T. Cicero,
Buste i Apsley House, London.</img>
