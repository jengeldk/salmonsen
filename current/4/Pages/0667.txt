Foranledning af Grundtvig's Optræden, og som
optog Resten af hans Levetid. Hans
Hovedværker om dette Emne er »Ungedruckte,
unbeachtete und wenig beachtete Quellen zur
Geschichte des Taufsymbols und der
Glaubensregel«, I—III (1866—75), »Alte und neue Quellen
zur Geschichte des Taufsymbols und der
Glaubensregel« (1879) og »Historiske Oplysninger
om Trosspørgsmaalenes Ordlyd ved Daaben«
(1879). Hertil sluttede sig »Nadverens
Indstiftelsesords gudstjenstlige Historie fra 5. Aarh.
af indtil vore Dage« (1868). Det var for ham
ikke blot en hist. Undersøgelse, men tillige en
Kamp om den sande Lutherdom. 1872 skrev han
om den augsburgske Konfession og Luther's lille
Katekismus' Stilling til den hellige Skr, og
sammen med Gisle Johnson oversatte han
»Konkordiebogen ell. den evang.-luth. Kirkes
Bekendelsesskrifter« (1861—66) og »Den norsk-luth.
Kirkes Bekendelsesskrifter«. Under sine
Symbolstudier kom han ind paa Studier af den
kirkelige latinske Litteratur fra Overgangen
mellem Oldtid og Middelalder. Deraf fremgik
»Martin von Bracharas Schrift <i>de correctione
rusticorum</i>« (1883), »Kirchenhistorische
Anecdota« I (1883), <i>Homilia de sacrilegiis</i> (1886),
»Briefe, Abhandlungen und Predigten aus den
zwei letzten Jahrhunderten des Kirchlichen
Alterthums und dem Anfang des Mittelalters«
(1890). Under sine Haandskriftstudier fandt han
i St. Gallen en latinsk Oversættelse af Job fra
Tiden før Hieronymus (udgivet 1893). 1894
udgaves hans efterladte Værk »Der Glaube an die
Trinität Gottes in der Kirche des ersten
christlichen Jahrhunderts«. I en lang Aarrække
arbejdede han med paa en Revision af den norske
Bibeloversættelse, der udkom 1891. (<sp>Litt.</sp>: Det
norske Bibelselsk.'s 76. Aarsberetn. [1892]).
<i>J. P.</i>
</chapter>

<chapter name="Caspari, Carl Theodor">
<b>Caspari,</b> <sp>Carl Theodor</sp>, ovenn.'s Søn,
no. Digter og Adjunkt, f. 13. Febr 1853. C.'s
første Bog, »Polemiske Sonetter«, udkom 1880 og
var et Angreb paa det radikale Indhold i
Ibsen's og Bjørnson's Digtning. Med Aarene har
C. forladt den polemiske Digtning; i sine klare,
naturbeskrivende Digte, særlig fra Højfjeldet,
har han ydet sit bedste. Hans smukkeste
Digtsamling, »Norsk Høifjeld«, udkom 1907; den vidner
om stærk Kærlighed til Naturen. I sine mange
litterære Anmeldelser hylder C. væsentlig
konservative Anskuelser.
<i>E. S-n.</i>
</chapter>

<chapter name="Casparsson, Karl Edvard">
<b>Casparsson,</b> <sp>Karl Edvard</sp>, sv. Politiker,
(1827—99), blev Student 1845, uddannedes som
Officer og blev Kaptajn, købte 1853 en
Landejendom i Vänge Sogn, Upsala Len. C. fik
mange Tillidshverv og var 1867—72 og 1882—99
Medlem af 1. Kammer, 1873—81 Medlem af 2.
Kammer. Fra 1896 til sin Død var han
Førstekamrets Næstformand. Hans politiske
Interesser drejede sig navnlig om Forsvars- og
Toldspørgsmaalet. Han var en af Protektionisternes
Ledere og en bestemt Modstander af
Stemmeretsreformen. C. var anset for en udmærket
Taler, som ogsaa hos Modstanderne altid nød
udelt Agtelse.
<i>A. M. D.</i>
</chapter>

<chapter name="Caspary'ske Punkter">
<b>Caspary'ske Punkter</b> kaldes i den botaniske
Vævlære de ejendommelige, punktformede
Partier af Endodermcellernes Radialvægge, der
viser sig paa tynde Tværsnit gennem disse og
udmærker sig ved deres stærkere Lysbrydning,
deres (relative) Uopløselighed i Svovlsyre og
deres Forhold over for bestemte mikrokemiske
Reagenser. De farves røde af
Sudan-III-Opløsning, gulbrune af Hæmatein-vesuvin-Opløsning,
gule af Klorzinkjod og er dannede af Korkstof.
Paa Radialsnit ses de som et smalt Baand i
Væggen, og Tangentialsnittet viser, at dette
Baand er bølgeformet. Hvis Endodermcellen,
hvad der hyppig er Tilfældet, senere fortykker
sine Vægge, skjules det C.'ske Punkt af de
paalejrede, forveddede Fortykningslag. Dette især
for Roden i primær Tilstand karakteristiske
Fænomen har Navn efter Königsberger
Planteanatomen Caspary, som opdagede det; dets
Nytte ell. Bet. er ukendt.
<i>V. A. P.</i>
</chapter>

<chapter name="Caspe">
<b>Caspe,</b> By i det nordøstlige Spanien, Prov.
Zaragoza, ligger ved Guadalopes venstre Bred
nær ved dens Udløb i Ebro. (1900) 7735 Indb.,
der driver Vin- og Olivenavl samt nogen
Industri. Kong Alfons II af Aragonien erobrede 1168
C. fra Maurerne.
<i>H. P. S.</i>
</chapter>

<chapter name="Casper, Johann Ludwig">
<b>Casper,</b> <sp>Johann Ludwig</sp>, tysk Læge
(1796—1864). Efter at have studeret ved forsk.
Univ. blev han 1825 Prof. extraord. og Raad i
det Brandenburgske Medicinal-Kollegium og 1839
Prof. ord. i Berlin. C. fik Bet. for
Retsmedicinens Studium ved Univ., idet han var en meget
dygtig Lærer, og idet han stadig ledede
Undervisningen ud fra den Forudsætning, at
Retsmedicinen ikke maatte skilles ud fra den øvrige
videnskabelige Medicin. Desuden beskæftigede
han sig med medicinsk Statistik og havde en
stor Praksis.
<i>G. N.</i>
</chapter>

<chapter name="Caspia porta (se Kaspiske Port)">
<b>Caspia porta,</b> se <sp>Kaspiske Port</sp>.
</chapter>

<chapter name="Cass, Lewis">
<b>Cass</b> [kas], <sp>Lewis</sp>, nordamer. Statsmand,
f. 9. Oktbr 1782, d. 17. Juni 1866, var f. i New
Hampshire, men udvandrede med sin Familie
1800 til Ohio, hvor han 1803 blev Sagfører og
1806 Medlem af den lovgivende Forsamling. 1812
førte han som Oberst et Regiment Frivillige
paa det uheldige Tog mod Kanada, udmærkede
sig og blev n. A. Brigadegeneral, samt derefter
Guvernør i Territoriet Michigan. Han styrede
med stor Dygtighed, fremmede Bebyggelsen
ved Vejanlæg m. m. og sluttede i Aarenes Løb
talrige Aftaler med de indianske Stammer om
Køb af deres Land; ogsaa gjorde han store
Rejser Vester paa og skrev <i>Inquiries concerning
to the history, traditions and languages of the
Indians</i> (1823). 1831 blev han Krigsminister
under Præsident Jackson, hvem han kraftig
støttede over for Syd Carolinas Trusler om
Udtrædelse af Unionen; ogsaa ledede han
Krigen mod Seminolerne i Florida. 1836—42 var
han Sendemand i Paris, hvor han i bittert Had
til England søgte at hindre Udvidelsen af
Visitationsretten (rettet imod Slavehandelen). 1844
var han en af det demokratiske Partis
Kandidater til Præsidentværdigheden, men da J. Polk
blev foretrukket, støttede han kraftig dennes
Valg og senere hans Politik, særlig Texas'
Tilknytning. 1845—57 var han Unionssenator for
Michigan og var en af dem, der ivrigst
modsatte sig enhver Indrømmelse til England i
Oregonspørgsmaalet. 1848 var han sit Partis
Kandidat til Præsidentposten, men faldt
igennem, og 1850 understøttede han H. Clays
