<chapter name="Butleri">
<b>Butleri,</b> Rum i et Skib, hvor den Del af
Provianten, som ikke findes henstuvet i Lasten,
opbevares, og hvorfra den uddeles til
Mandskabet. B. findes særlig i Krigsskibe, medens
der kun undtagelsesvis er indrettet et saadant
Rum i Handelsskibe.
<i>H. P. C.</i>
</chapter>

<chapter name="Butlerov, Alexander Michailovitsch">
<b>Butlerov</b> [↱butl<sub>jæ</sub>r<sub>å</sub>f], <sp>Alexander
Michailovitsch</sp>, russ. Kemiker, f. 6. Septbr 1828
i Tschistopol i Guv. Kasan, d. 17. Aug. 1886 i
Biarritz. B. var fra 1858 Prof. i Kemi ved Univ.
i Kasan og forflyttedes 1868 derfra til
Petrograd. Hans omfattende kem. Arbejder falder
væsentligst paa den organiske Kemis Omraade
og behandler særligt Kulbrinter af den fede
Række og tilsvarende Alkoholer, f. Eks.
Butylen, tertiær Butylalkohol, Trimetylkarbinol o.
s. v. B.'s Arbejder har været af væsentlig Bet.
for Udviklingen af den moderne Strukturkemi.
Af hans litterære Arbejder skal nævnes
»Lehrbuch der organischen Chemie« (1868).
<i>(O. C.). R. K.</i>
</chapter>

<chapter name="Buto">
<b>Buto,</b> gr. Gengivelse af det oldægyptiske
Navn paa en i det gl. Ægypten meget anset
Gudinde, der ofte fremstilledes som Kvinde med
Løvehoved (en af de bedste Statuetter af B. i
Bronze ses i Ny
Carlsberg Glyptotek). B.
fremstilles ogsaa i
Skikkelse af en
Slange; hun kaldes ofte
»Nordens Gudinde« i
Modsætning til
»Sydens Gudinde«, hvis
væsentligste
Dyrkested var den By, som
Grækerne kalder
»Eileithyia's By«, hvis
Ruiner findes ved
El-Kab. De to Gudinder,
der antoges for
bebeskyttende Væsner,
der særligt tog sig af
Afdøde, kaldtes ofte
»de to Slanger«. I den
By, hvor B. særligt
dyrkedes, og som af
Grækerne ogsaa
kaldtes B. (se ndf.),
holdtes der i Oldtiden
store Fester til hendes
Ære.
<i>V. S.</i>
</chapter>

<chapter name="Buto">
<b>Buto,</b> gr. Navn paa
mindst to
oldægyptiske Byer, i hvilke
ovenn. Gudinde
dyrkedes; deres Navn
var sammensatte med
hendes Navn.
Hvorledes dette har været
udtalt af Ægypterne,
vides ikke nøjere, men det maa vel have nærmet
sig til <i>Udo</i> e. l. De Maader, hvormed Ordet paa
By og Gudinde omskrives af Ægyptologerne, er
uheldige. Den vigtigste af Byerne B. laa mod
NV. i Deltaet. I Oldtiden synes Stedets alm.
Navn at have været <i>pe</i> og <i>deb</i>; det var maaske
en Dobbeltstad, indviet til Gudinden B. B.
omtales af Herodot (II, 155). I Nærheden var en
Sø. Et andet B., der ogsaa omtales af Herodot
(II, 75) som et Sted, hvor der var vingede
Slanger, laa imod Ø. i Deltaet. Det antages at
være Byen Amt, nu Nebesheh, hvor Petrie har
foretaget Udgravninger.
<i>V. S.</i>

<img>Buto. Bronze-Statuette,
Ny Carlsberg Glyptotek.</img>
</chapter>

<chapter name="Butomus">
<b>Butomus</b> Tourn. (<sp>Brudelys</sp>), Slægt af
Skebladfamilien med kun een Art, <i>B.
umbellatus</i> L. (<sp>Skærmblomstret B.</sp>), en fleraarig
Urt med vandret Rodstok, hvorfra de
liniedannede og trekantede Blade udgaar. Blomsterne
sidder i en af Skruekvaste sammensat Skærm
paa et næsten meterhøjt Skaft og er smukt
rosenrøde; de udmærker sig ved at have 9
Støvdragere. Frugten er sammensat af 6
Bælgkapsler; de talrige Frø bedækker Sidevæggenes hele
Flade. Skærmblomstret B. vokser alm. i
Danmark ved Sø- og Aabredder, et enkelt Sted i
Norge; den blomstrer i Juni-Juli. Rodstokkens
Mel skal kunne anvendes. Formeres ved
Deling.
<i>A. M.</i>
</chapter>

<chapter name="Buton">
<b>Buton</b> (<sp>Butung</sp>), nederlandsk-indisk Ø S. f.
den sydøstlige Halvø paa Celebes, 8800 km<sup>2</sup> med
c. 100000 Indb., Makassarer og Buginesere, som
bekender sig til Islam og tidligere var
berygtede for Sørøveri. Øen er høj og skovrig. Den
styres af en holl. Vasalfyrste. Hovedstaden B.
ligger ved Kysten mod SV.
<i>M. V.</i>
</chapter>

<chapter name="Butrinto">
<b>Butrinto,</b> By i den sydlige Del af Albanien,
det tidligere tyrkiske Vilajet Janina, ligger ved
Sydenden af Vivari-Søen og ved dennes Afløb
Paola, der kort efter udmunder i Farvandet
mellem Korfu og Fastlandet. B., der har c. 2000
Indb., er Sæde for en gr. Biskop. Indtil 1797
hørte B. til Venezia. I Nærheden findes Ruiner
af Oldtidsbyen <i>Buthroton</i>.
<i>H. P. S.</i>
</chapter>

<chapter name="Butt">
<b>Butt</b> [băt], Maal for flydende Varer i England,
for Vin = 126 Imperial Gallons = 572,491 l,
for Øl = 108 Imperial Gallons = 490,707 l.
<i>Th. O.</i>
</chapter>

<chapter name="Butt, Isaac">
<b>Butt</b> [băt], <sp>Isaac</sp>, irsk Politiker
(1813—79), Søn af en eng. protestantisk Præst, var
1836—41 Prof. i Nationaløkonomi ved Dublins
Univ. og blev 1838 tillige Sagfører. 1840 blev
han Medlem af Byraadet og sendtes til London
for at tale dets Sag over for Overhuset imod
den paatænkte Kommunalreform. Han var en
afgjort Modstander af O'Connell, men overtog
1848 Forsvaret for Smith O'Brien's
Opstandsforsøg og var 1852—65 liberalt Medlem af
Underhuset. 1865—69 ofrede han sig helt for
Forsvaret af Fenierne, men misbilligede som
Protestant 1868 den irske Statskirkes Ophævelse.
1871 valgtes B. paa ny til Underhuset og
fremsatte nu Kravet om Irlands Selvstyre
(<i>Home-Rule</i>, som han kaldte det), samt var det irske
Partis anerkendte Fører indtil 1877, da Parnell
traadte i Forgrunden.
<i>E. E.</i>
</chapter>

<chapter name="Butte">
<b>Butte</b> [b—t, bju.t ell. but], <sp>B. City</sp>, By i
U. S. A., Stat Montana, ligger 75 km SV. f.
Helena, 1672 m o. H. i Summit Valley. (1910)
39165 Indb. B., der anlagdes 1864, har siden
1875 været Centrum for et stort og rigt
Bjergværksdistrikt, hvor der udvindes Guld, Sølv og
Kobber. 1900 havde Udbyttet en Værdi af over
20 Mill. Kr. 1890 havde B. 10723 Indb.
<i>H. P. S.</i>
</chapter>

<chapter name="Buttelur (se Botelur)">
<b>Buttelur,</b> se <sp>Botelur</sp>.
</chapter>

<chapter name="Butterfield, William">
<b>Butterfield</b> [↱bătəfi.£d], <sp>William</sp>, engelsk
Arkitekt, f. i London 1814, d. 1900. Nygotiker
og Restaurator var han dog selvstændig
