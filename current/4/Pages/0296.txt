har (1910) 24074 Indb., Industri i Klæde,
Uldspinderi, Fodtøj, Handsker, Stivelse, Tobak,
Farvestoffer samt Teglbrænderier, Destillerier og
Jernstøberier. Klædefabrikationen skal allerede
være begyndt i 12. Aarh.; men den store
Industri begyndte først ved Indvandringen i Slutn.
af 17. Aarh. af fordrevne Franskmænd,
Vallonere og Pfalzere. B. har 4 Kirker, fl.
Læreanstalter, deriblandt det kgl.
Viktoriagymnasium, og Velgørenhedsanstalter, deriblandt et
Vajsenhus. — 2) By i preuss. Prov.
Schleswig-Holstein, Regeringsdistrikt Schleswig, paa
Sydsiden af Øen Femern, hvis Hovedplads den er,
har (1910) 2925 Indb., Agerbrug og Skibsfart
samt Søbade.
<i>G. Ht.</i>
</chapter>

<chapter name="Burg, de (se Texel)">
<b>Burg, de</b> [d<sub>ə</sub>-↱børk], se <sp>Texel</sp>.
</chapter>

<chapter name="Burgas">
<b>Burgas,</b> By i Bulgarien, ligger 130 km SSV.
f. Varna ved B.-Bugten, der afsættes af det
Sorte Hav. (1900) 10700 Indb. af bulg. og gr.
Nationalitet. B. har en Havn, som Bulgarien har
gjort meget for at ophjælpe. Fra B. udføres
Korn, Uld, Talg, Ost og Rosenvand samt Ler,
der anvendes til Pibehoveder. Navnet B. er den
tyrk. Udtale af det gr. <i>Pyrgos</i>, der bet. Taarn
ell. Fort.
<i>H. P. S.</i>
</chapter>

<chapter name="Burgdorf">
<b>Burgdorf</b> [↱burkdårf], 1) By i preuss. Prov.
Hannover, Regeringsdistrikt Lüneburg, ligger
ved Aue og ved Jernbanen Lehrte—Harburg,
midtvejs mellem Hannover og Celle, har et Slot
fra 17. Aarh., (1910) 4465 Indb. og nogen
Industri (Olie, Stivelse, Honningkager,
Ølbryggeri). — 2) (fr. <sp>Berthoud</sp> ɔ: Berchtold af
Zähringen), By i det schweiziske Kanton Bern,
ligger smukt 550 m o. H. ved Emme, hvor den
træder ud i Sletten, bestaar af en øvre og
nedre By, forbundne med spiralformede Gader,
og har (1910) 9381 Indb. og en Del Industri i
Silke, Uld, Hør, Chokolade og Tobak. Af
Bygninger mærkes det gl., restaurerede Slot, hvor
Pestalozzi 1798 aabnede sin første Skole.
<i>G. Ht.</i>
</chapter>

<chapter name="Burger, Johann">
<b>Burger</b> [↱burg<sub>ə</sub>r], <sp>Johann</sp>, schweizisk
Kobberstikker (1829—1912). B.'s Arbejder i
Kartonstikmaneren hører til de bedste af denne Art
(»Stephanus' Martyrdød, »Lady Machbeth«,
»Europas Bortførelse), og hans store Blade efter
de ital. Klassikere regnes bl. de bedste
Gengivelser af disse Mesterværker (Rafael's »Madonna
della Sedia«, G. Reni's »Aurora«).
<i>A. R.</i>
</chapter>

<chapter name="Burger, Ludwig">
<b>Burger</b> [↱burg<sub>ə</sub>r], <sp>Ludwig</sp>, tysk Illustrator
og Maler, f. i Warszawa 1825, d. 1884 i Berlin,
har vundet et Navn dels ved Illustrationer —
for »Illustr. Zeitung«, Fontane's Værker om den
dansk-tyske Krig 1864 og Krigen 1866, hvis Slag
han var Øjenvidne til, m. m. — dels ved
dekorative Arbejder, som Udsmykningen af Sale
i Berlins Raadhus og Tøjhus, Spisesalen i
Charlottenburgs »Flora« etc. — Broderen <sp>Adolf</sp>
(1833—76) var Genremaler og især Skildrer af
vendisk Folkeliv i Spreewald, »Vendisk
Begravelse« (Berlins Nationalgaleri) m. v.
<i>A. Hk.</i>
</chapter>

<chapter name="Burger, Willem Schalk">
<b>Burger</b> [↱børg<sub>ə</sub>r], <sp>Willem Schalk</sp>,
sydafrikansk Politiker, f. 1852 i Lydenburg i
Transvaal. Han gjorde 1881 Tjeneste som Feltkornet
i Kampen med England og valgtes 1887 til
Folkeraadet, hvor han hørte til
Fremskridtsmændene og 1895 blev Formand. 1896 blev han
Medlem af det udøvende Raad (havde særlig at
varetage Minernes Forhold) og var ved
Præsidentvalget 1898 det maadeholdne Partis
Kandidat imod P. Krüger. Ikke desmindre fulgte
han Oktbr 1899, da Krigen med England brød
ud, med Joubert paa Toget til Natal, og overtog
Septbr 1900, da Krüger drog til Europa,
Transvaals Styrelse som midlertidig Præsident. I den
sidste Del af Kampen fulgte han med L. Botha
og afsluttede Maj 1902 Overenskomsten med den
eng. Hærfører om Boerernes Underkastelse.
Senere vilde han ikke modtage noget Embede
under den eng. Styrelse; fik ej heller Sæde i
det ny Ministerium 1907.
<i>E. E.</i>
</chapter>

<chapter name="Burgers, Thomas Françis">
<b>Burgers</b> [↱børg<sub>ə</sub>rs], <sp>Thomas Françis</sp>,
Præsident i Transvaal 1872—77 (1834—81), blev
født i Kapkolonien og studerede Teologi i
Utrecht, hvor han vandt Doktorgraden. Han
blev 1856 reformert Præst i Hannover i
Kapkolonien, suspenderedes 1864 for Vranglære, men
frikendtes senere. 1872 valgtes han til Præsident
i Transvaal og viste stor Iver for Fremskridt
særlig i Skolevæsenet, samt for Bygning af
Jernbaner, især for en Bane til Delagoa-Bugten,
men vakte ved sine friere teologiske Meninger
Mistro hos de gammeltroende Boerer.
Jernbaneplanen mislykkedes, og Finansernes daarlige
Tilstand samt en Krig med Kafferne bragte
Landet i saa mislige Forhold, at England 1877
kundgjorde dets Anneksion. B. forsøgte ingen
Modstand, fik en eng. Aarpenge og bosatte sig
som Landmand i sit tidligere Hjemsted
Hanover.
<i>E. E.</i>
</chapter>

<chapter name="Burgess, James">
<b>Burgess</b> [↱bə.dз<sub>i</sub>s], <sp>James</sp>, eng. Naturforsker
og Orientalist, f. i Skotland 1832, blev 1855 Prof.
i Matematik i Kalkutta, kom 1861 til Bombay
og blev 1869 Sekretær i Kommissionen for
Colaba-Observatoriet. Foruden af
Naturvidenskaben har han gjort sig i en meget høj Grad
fortjent af den ind. Arkæologi. 1872 stiftede han
Maanedsskriftet <i>The Indian Antiquary</i>, som han
ledede i 14 Aar. 1873 blev han Direktør for den
arkæologiske Kommission for Præsidentskabet
Bombay m. m. Til denne sluttede sig 1881 den
arkæol. Kommission for Madras, under Ledelse
af B. 1886 blev han Overdirektør for den arkæol.
Kommission for det ind. Rige. Han
pensioneredes 1891 og levede derefter i Edinburgh. —
Værker: <i>On Hypsometrical measurement by
means of the Barometer and Boiling-Point
Thermometer, with Tables</i> (1858), Afh. om
Tidevandene, Højdemaaling og ind. Arkitektur i
<i>Philosophical Magazine</i> og <i>Transactions of the
Bombay Geographical Society, The Temples of
Shatrunjaya</i> (1869), <i>The Rock Temples of
Elephanta or Gharapuri</i> (1871). Et stort Foliobind
med Illustrationer over Arkitekturen i Guzerat
og Rajputana udkom i London 1873 etc.
Resultaterne af Bombay-Kommissionens Arbejder
foreligger i en Række illustrerede Kvartbind og
Oktavbind: <i>The Cave Temples of India;
Archæological Survey of Western India</i> (1876 ff.);
<i>Archæological Survey of Southern India</i> (1882 ff.);
<i>Epigraphia Indica</i> (1888 ff.).
<i>(S. S.). D. A.</i>
</chapter>

<chapter name="Burgess, John William">
<b>Burgess</b> [↱bə.dз<sub>i</sub>s], <sp>John William</sp>, amer.
Statsretslærer og Historiker, f. 26. Aug. 1844,
studerede i Tyskland 1871—73 og har siden 1876
været Prof. i Statsvidenskaber og Forfatningsret
ved Columbia Univ. (New York). 1906—07 var
han den første »Roosevelt-Professor« ved
