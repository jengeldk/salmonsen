Skolevæsens Forfatning i adskillige tydske Stater« (3
Bd, 1839) skrev han en Del pædagogiske og
sprogvidenskabelige Afh. samt (anonymt) en
Biografi af sin Fader.

4) <sp>Frederik Wilhelm Klumpp B.</sp>,
Prof., Biskop, Søn af B. 3), f. i Trondhjem 20.
Maj 1838, d. i Kria 7. Apr. 1896, blev teol.
Kandidat 1862, var 1863—66 Universitetsstipendiat,
1870—94 Prof. i Teologi ved Kria Univ., hvor
nytestamentlig Eksegese var hans Fag. Hans
omfattende Forfattervirksomhed falder ogsaa
overvejende inden for dette Omraade. Hans
Hovedværk er en Række Oversættelser af det ny
Test.'s Skr i en paa en større Læsekreds
afpasset sammenhængende Fremstilling af deres
Indhold og Tankegang med historisk-kritiske
Indledninger og Kommentarer: »Apostlen
Paulus' Breve« (2 Bd, 1879—81), »Apostlenes
Gjerninger« (1884), »Apostlene Peter's og Judas'
Breve« (1889), »Lukas-Evangeliet« (1891) og
»Johannes-Evangeliet« (1893), der alle fandt en
betydelig Udbredelse i fl. Oplag og tillige uden
for Landets Grænser. Særlig Fortjeneste af den
norske Kirke indlagde han sig ogsaa ved sine
Forarbejder og Udkast til en ny norsk
Oversættelse af det ny Test.'s Bøger. Som Redaktør,
sammen med den bekendte stridbare Kirkens
Mand, senere Biskop J. C. Heuch, 1875—76 af
»Luthersk Kirketidende«, 1877—90 af »Luthersk
Ugeskrift« deltog han meget i den kirkelige
Diskussion og hævdede herunder en til alle
Sider polemiserende Konservatisme. B., der
1881—86 var Medlem af Kria Bystyre, var tillige
en af Hovedstadens Repræsentanter paa
Stortinget 1883—85. Fra Jan. 1894 indtil sin Død
var han Biskop i Kria Stift. B. hædredes 1894
med Æresdoktoratet i Teologi ved Kjøbenhavn's
Universitet.

5) <sp>Fredrik Moltke B.</sp>, Jurist, Søn af B.
4), f. 18. Jan. 1865 i Haram, Romsdals Amt,
<i>cand. jur.</i> 1889, siden 1893 Højesteretsadvokat
i Kria med Formuebestyrelse som Specialitet.
B. har været meget benyttet i Kria Kommunes
Tjeneste og var Byens Viceordfører 1905, dens
Ordfører i de flg. 3 Aar.
<i>K. V. H.</i>
</chapter>

<chapter name="Bugge, Alexander">
<b>Bugge,</b> <sp>Alexander</sp>, norsk Historiker, Søn
af nedenn. E. S. B., f. i Kria 30. Decbr 1870,
Student 1889, sproglig-historisk Lærereksamen
1894. 1899 tog han den filos. Doktorgrad og
udnævntes 1903 til Prof. i Historie ved Univ.
i Kria efter Gustav Storm, fra hvilket Embede
han tog Afsked fra Udgangen af 1912. I
Studieøjemed har han oftere foretaget længere
Rejser, navnlig til de britiske Øer og Italien. I dette
sidste Land har han 1896—97 og 1906 i
Vatikanets Bibliotek taget en Del Afskrifter for
<i>Diplomatarium Norvegicum</i>.

Af hans Skrifter fortjener særlig at nævnes:
»Handelen mellem England og Norge indtil
Begyndelsen af 15. Aarh.« (Norsk hist. Tidsskr.
R. 3, Bd 4 [1898]); »Studier over de norske
Byers Selvstyre og Handel før Hanseaternes
Tid« (Doktorafhandling [1899]); <i>Contributions to
the history of the Norsemen in Ireland</i>. (Kria
Vid. Selskr. Skr 1900); »Vikingerne« (1. og 2.
Samling [1904 og 1906], tysk Oversættelse [1906]);
»Vesterlandenes Indflydelse paa Nordboernes
og særlig Nordmændenes ydre Kultur, Levesæt
og Samfundsforhold i Vikingetiden« (Kria Vid.
Selsk. Skr 1904 [1905]); »Die nordeuropäischen
Verkehrswege im frühen Mittelalter und die
Bedeutung der Wikinger für die Entwickelung
des europäischen Handels und der europäischen
Schifffahrt« (Vierteljahrsschrift für Social- und
Wirtschaftsgeschichte [1906, 2. Hefte]): »Kleine
Beiträge zur ältesten Geschichte der deutschen
Handelsniederlassungen im Auslande und
besonders des Kontors zu Bergen in Norwegen«
[smst. 1908]; »Deutsche Handwerker im
mittelalterlichen Norwegen« [smst. 1912];
»Altschwedische Gilden« [smst. 1913]; »Handel og Byliv
Nord for Alperne« (i »Verdenskulturhistorien«);
»Norges Historie« I Bd (til 1030) (1910—12);
II, 1 (til 1103) (1914—15); »Norge og de
britiske Øer i Middelalderen« (Norsk historisk
Tidsskr. R. 5, Bd 2 [1914]). — Hans Studier i
udenlandske Biblioteker har bragt for Lyset fl.
ny Kildeskrifter til Norges ældre Historie, som
B. dels har udg. i »Dipl. Norv.« og dels for
»Det norske historiske Kildeskriftfond«; til de
sidste hører »Erkebiskop Henrik Kaiteisen's
Kopibog« (1899); <i>Caithreim Cellachain Caisil.
The victorious career of Cellachan of Cashel or
the wars between the Irishmen and the
Norsemen in Ihe middle of the 10. century</i> (1905) og
Duald Mac Firbis, <i>On the Fomorians and the
Norsemen. The original Irish text with
translation and notes</i> (1905). B. er en fortrinlig
Kender af Vikingetidens Historie, og han har paa
dette Omraade betydelig fremmet vor Indsigt
i Nordboernes Forhold paa de britiske Øer i
den ældre Middelalder. I Sammenhæng med
disse Studier staar ogsaa hans omfattende
Granskninger paa Handels- og
Næringshistoriens Omraade. Men hans Studier af det
politiske og materielle Folkelivs Fænomener er
dog for ham egl. kun Forarbejder til en
Fremstilling af Folkenes og specielt de nordiske Folks
Kultur i Middelalderen. Et interessant Bidrag
til B.'s Syn paa sin Videnskab finder vi i Afh.
»Gør Historien nogen Nytte?« (i Festskrift for
William Nygaard [1914]).
<i>Abs. T.</i>
</chapter>

<chapter name="Bugge, Andreas Fredrik">
<b>Bugge,</b> <sp>Andreas Fredrik</sp>, norsk
Arkitekt, f. 24. Jan. 1859 i Larvik. Efter at have
uddannet sig praktisk som Murer og studeret
Arkitektur virkede B. 1884—95 som
praktiserende Arkitekt efterhaanden i Larvik, Skien og
Sundsvall, hvor han alle tre Steder efter store
Brande opførte en Mængde Huse. Fra 1895 var
han Bygningsleder ved fl. af de største
Byggeforetagender i Norge, bl. a. ved Opførelsen af
Rønvik Sindssygeasyl ved Bodø, Norges Banks
ny Bygning i Kria og den tekn. Højskole i
Trondhjem. Ved denne Skoles Oprettelse 1910
blev B. Prof. i Bygningslære. B. har været
Formand i »Norsk Ingeniør- og Arkitektforening«
og er Formand i »Nordenfjeldske
Arkitektforening« og i den antikvarisk interesserede
Forening »Det gamle og ny Trondhjem«.
<i>K. V. H.</i>
</chapter>

<chapter name="Bugge, Christian August">
<b>Bugge,</b> <sp>Christian August</sp>, norsk Præst
og teol. Forf., f. 11. Maj 1853 i Mandal, blev
<i>cand. theol.</i> 1878, var i gejstlig Virksomhed paa
forsk. Steder og blev 1903 Præst ved
Bodsfængslet i Kria. 1895 fik han den teol.
Doktorgrad. B. er en meget frugtbar Forf. og Publicist.
I yngre Aar skrev han meget i Dags- og
