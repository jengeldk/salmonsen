Kommission til Reform af Fattiglovgivningen.
Hans udstrakte Undersøgelser af
Fattigforholdene afslørede, hvor uhyggelig sørgelige
Tilstandene inden for det eng. Proletariat dengang var.
C. blev Kommissionens Autoritet og ledende
Aand. Han havde en Hovedandel i
Parlamentsberetningerne af 1833 og 1843 om Børns Arbejde
i Fabrikker; de ledede til den epokegørende
Fabriklov af 6. Juni 1844. Som Sekretær ved det
1834 oprettede <i>Poor-law board</i> fik han Anledning
til at udrette et betydningsfuldt
Rydningsarbejde i alle de under Fattigloven henhørende
Forhold. En stor Mængde sanitære og sociale
Reformer udgjorde de praktiske Udslag af hans
utrættelige Virksomhed. (<sp>Litt.</sp>: <sp>B. W.
Richardson</sp>, <i>The Health of Nations, a Review
of the Works of E. C.</i> [2 Bd, 1887]).
<i>K. V. H.</i>
</chapter>

<chapter name="Chadwick, George Whitfield">
<b>Chadwick</b> [↱t∫ädw<sub>i</sub>k], <sp>George Whitfield</sp>,
amer. Komponist, f. 13. Novbr 1854 i Lowell;
sine Studier fuldførte han i Tyskland, særlig i
Leipzig hos Reinecke og Jadassohn, og ved sin
Tilbagekomst til Amerika blev han Organist i
Boston og Konservatorielærer (siden Direktør)
smst. C.'s fremskudte Stilling bl. Amerikas
Musikere er grundet paa en lang Række Værker:
Symfonier, Ouverturer, Korværker,
Kammermusik, enkelte Operaer og Operetter samt en
Mængde Sange og Klaverstykker.
<i>W. B.</i>
</chapter>

<chapter name="Chafarinasøerne">
<b>Chafarinasøerne</b> [t∫afa↱rinas-], tre Smaaøer
ved Marokkos Nordkyst, 24 km fra Grænsen af
Algier. De blev besat af Spanierne 1848.
</chapter>

<chapter name="Chagas, P. (se Pinheiro, C.)">
<b>Chagas</b> [↱∫ag<sub>ə</sub>∫], <sp>P.</sp>, se <sp>Pinheiro, C.</sp>
</chapter>

<chapter name="Chag hammazzoth (se Fester, jødiske)">
<b>Chag hammazzoth</b> [кag-hama↱tso.þ], se
<sp>Fester</sp>, jødiske.
</chapter>

<chapter name="Chagny">
<b>Chagny</b> [∫a↱n<sub>j</sub>i], By i det østlige Frankrig,
Dept Saône-et-Loire, Arrondissement Châlon,
ved Dheune og Canal du Centre og ved
Lyon-Banen, har Vinavl, Stenbrud, Kalkbrænderi og
c. 4000 Indb. Som vigtigt Jernbaneknudepunkt
og Nøgle til de til Loire-Egnen førende Veje er
C. i den nyere Tid blevet stærkt befæstet.
<i>G. Ht.</i>
</chapter>

<chapter name="Chagos-Øerne">
<b>Chagos-Øerne</b> [↱t∫e<sub>i</sub>g<sub>ə</sub>s-], en til den britiske
Koloni Mauritius hørende Øgruppe i det ind.
Ocean S. f. Malediverne, bestaar af fl. Øer
hvoriblandt Trois Frères og Atollen Diègo Garcia,
110 km<sup>2</sup>. Diègo Garcia er beboet af (1911) 517
Mennesker, mest Negre fra Mauritius, som
dyrker Kokos. 1911 udførtes 272800 Gallons
Kokosolie.
<i>M. V.</i>
</chapter>

<chapter name="Chagres">
<b>Chagres</b> [↱t∫agr<sub>æ</sub>s], Flod paa Panamatangen,
falder ud i det karibiske Hav. Den er vandrig,
men kun lidet sejlbar p. Gr. a. dens mange
Vandfald. En Del af Løbet er nu anvendt af
Panama-Kanalen (s. d.). Ved C.'s Munding
ligger Byen C., som i sin Tid var en vigtig Havn,
men efter Panama-Banens Aabning (1855) tabte
al Bet, idet Trafikken flyttedes til Colon.
<i>G. Ht.</i>
</chapter>

<chapter name="Chagrin">
<b>Chagrin</b> [sja↱græŋ] (af tyrk. <i>saghir</i>, Ryg),
en Slags Læder med en særlig Narv, der
fremstilles i Astrachan, Konstantinopel, Persien o. fl.
St. af de omhyggeligt rensede Rygstykker af
Æsels- og Hestehuder, der i udblødt Tilstand
udspændes i en Ramme, lægges paa Jorden med
Kødsiden nedad og bestrøs med de smaa,
meget haarde Frø af en Art Mælde, <i>Chenopodium
album</i>, der trædes ell. valses ned i Skindene.
Disse tørres derefter, de fastsiddende Frø
udbankes, ell. de falder ud ved den paafølgende
Udblødning, og de ophøjede Dele imellem
Indtrykkene af Frøene skrabes bort med en Kniv.
Naar Skindene derefter udblødes, vil de Dele,
der har været trykkede ned af Frøene, bulne
stærkere ud end de af skrabede, tynde Dele,
hvorved der opstaar en Mængde smaa Nopper,
der holder sig ved den derpaa følgende
Garvning. C. farves oftest mørkegrønt med
Kobbersalte, men modtager ogsaa andre Farver; det
benyttes mest paa Produktionsstederne til
Skeder, Seletøj o. a. og kommer saa at sige ikke i
den europ. Handel. Hvad der her gaar under
Navn af C., fremstilles ved at behandle forsk.
Slags Skind med ophedede, paa passende
Maade graverede Kobbervalser ell. Presser; men
saadant C. er ikke nær saa stærkt som det ægte
og skaller let af. Paa denne Maade fremstilles
ogsaa <sp>Chagrinpapir</sp>, der især benyttes til
Bogbind. C. benyttes ogsaa som Benævnelse for
en Slags nopret Silketøj.
<i>K. M.</i>

C. kalder man endvidere de faste Dele, som
findes paa Huden hos tværmundede Fisk (Hajer
og Rokker); de bestaar af Dentin, beklædt med
et Lag Emaille og er derfor overordentlig
haarde. Den ru C. af den alm. Pighaj og andre
Hajer kan benyttes af Snedkere og Drejere til
at polere Træ, Elfenben og Metaller, og
Japanerne anvender det noprede Skind, (<i>Galuchat</i>)
af visse Rokker til Beklædning af Hæftet paa
Knive og Sværd, til Skeder o. s. v.
<i>Ad. J.</i>
</chapter>

<chapter name="Chagrinpapir (se Chagrin)">
<b>Chagrinpapir</b> [sja↱græŋ-], se <sp>Chagrin</sp>.
</chapter>

<chapter name="Chagualgummi">
<b>Chagualgummi</b> [(t)∫a↱g<sub>u</sub>al -],
<sp>Maguaygummi</sp>, en sydamerikansk Gummi, der faas
af <i>Puya coarctata</i>, er som Regel topasgul og
gennemsigtig, meget bassorinholdig og som
Følge deraf kun delvis opløselig i Vand. Den
bruges i Tøjtrykkeriet.
<i>K. M.</i>
</chapter>

<chapter name="Chaibar">
<b>Chaibar</b> [↱кa^ibar], Oase i Hidjas, NØ. f. Medina.
Her laa paa Profeten Muhammed's Tid en stærk
Fæstning, der tilhørte de omboende jød.
Stammer, for hvem den blev den sidste Tilflugt
under deres forgæves Modstand mod den
fremtrængende Islam; til sidst blev den erobret af
Ali. Nu er C. i Tyrkernes Hænder og Sæde for
en Müdir (Herredsfoged).
<i>J. Ø.</i>
</chapter>

<chapter name="Chaifa (se Haifa)">
<b>Chaifa</b> [кa^i↱fa.], se <sp>Haifa</sp>.
</chapter>

<chapter name="Chailley Bert, Joseph">
<b>Chailley Bert</b> [∫a↱jæ-↱bæ.r], <sp>Joseph</sp>, fr.
Nationaløkonom, f. 4. Marts 1854. C., der er gift
med en Datter aF Paul Bert (heraf Tillægget i
hans Navn), fulgte 1886 denne Politiker til
Tonkin, hvor han ved sin Svigerfaders Side indtog
en højere administrativ Stilling; ved Bert's kort
efter indtraadte Død, vendte C. tilbage til
Frankrig. Han er Generalsekretær for <i>l'Union
Coloniale Française</i> og en anerkendt Autoritet i alle
Kolonialspørgsmaal; han er tillige den egentlige
Grundlægger af det 1893 oprettede <i>Institut
Colonial International</i>. Sammen med Léon Say var
C. Redaktør af <i>Nouveau Dictionnaire
d'Économie Politique</i> (1891—97).
<i>K. V. H.</i>
</chapter>

<chapter name="chain">
<b>chain</b> [t∫e<sub>i</sub>n], eng. Ord for <sp>Kæde</sp>,
<sp>Maalekæde</sp>, dernæst et i England og de forenede
Stater brugt Længdemaal. — I England er en c. =
4 <i>Rods</i> à 5 1/2 <i>Yards</i>, i Amerika = 4 <i>Rods</i> à 5 <i>Yards</i>.
</chapter>

<chapter name="Chaipudyra-Bugten">
<b>Chaipudyra-Bugten</b> [к<i>aj</i>pu↱dir<sub>a</sub>-] trænger
fra Polarhavet ind i den nordøstlige Del af det
europ. Rusland, SV. f. Jugor-Strædet og
optager mange Smaafloder.
<i>G. Ht.</i>
</chapter>
