»Zeitschrift f. anal. Chemie«, 1902), og sammen med
Zoologen <sp>Wesenberg-Lund</sp>:
»Chem.-physikal. Untersuchungen der dänischen
Gewässer« (i »Intern. Revue d. gesamt. Hydrobiologie
u. Hydrographie«, 1912). B., der er Medlem af
det internationale Udvalg for Udgivelsen af
Aarstabeller over fys. og kem. Konstanter,
indvalgtes 17. Apr. 1914 som Medlem i
Videnskabernes Selskab.
<i>R. K.</i>
</chapter>

<chapter name="Brønæs (se Brøns)">
<b>Brønæs,</b> se <sp>Brøns</sp>.
</chapter>

<chapter name="Brørup">
<b>Brørup</b> (1340: <sp>Brøddorp</sp>), opvoksende
Sogne- og Stationsby i det sydlige
Nørrejylland (Malt Herred, Ribe Amt), c. 22 km Ø. f.
Esbjerg og 24 km NØ. f. Ribe, med Kirke,
Præstegaard (Præstkjær), Missionshus, Skole,
Amtssygehus, Apotek, Sparekasse (1897),
Elektricitetsværk, Vandværk, Hoteller,
Markedsplads, fl. Købmandsforretninger og industrielle
Anlæg m. m.; den er Station paa
Lunderskov—Esbjerg-Banen og havde 1. Febr 1911 157
Gaarde og Huse og 850 Indb. (1906: 607).
<i>H. W.</i>
</chapter>

<chapter name="Bsyb (se Abchaser)">
<b>Bsyb,</b> se <sp>Abchaser</sp>.
</chapter>

<chapter name="Bt.">
<b>Bt.</b> (ogsaa <sp>Bar.</sp> og <sp>Bart.</sp>), se <sp>Baronet</sp>.
</chapter>

<chapter name="bto.">
<b>bto.</b>, Forkortning af <sp>brutto</sp> (s. d.).
</chapter>

<chapter name="Bu">
<b>Bu,</b> Japanesisk Længdemaal = 1/100 <sp>Shaku</sp>
= 3,036 mm. — Som Alenmaal for
Manufakturvarer er 1 B. = 1/100 <sp>Kudshira</sp> Shaku =
3,796 mm.
<i>Th. O.</i>
</chapter>

<chapter name="Bua">
<b>Bua,</b> en Ø ved Dalmatiens Kyst, 29,5 km<sup>2</sup>,
forbundet med Byen Trau ved en Drejebro af Jern,
er bjergfuld, men frugtbar paa Vin, Olie,
Mandler etc. Bugten paa Vestkysten danner en
fortrinlig Ankerplads, endog for de største Skibe.
<i>G. Ht.</i>
</chapter>

<chapter name="Buache, Philippe">
<b>Buache</b> [b<sub>y</sub>a∫], <sp>Philippe</sp>, fr. Geograf, f.
1700 i Paris, d. smst. 1773. B. studerede
Geografi og Korttegning under den berømte Delisle.
Allerede 1729 blev han første kgl. Geograf og
Aaret efter Medlem af Videnskabernes
Akademi. B. var en af de første, der paa Søkort
anvendte Isobarer ell. Linier gennem Punkter
med samme Dybde. Det skal ogsaa være ham,
der først sondrede mellem en Land- og en
Vandhalvkugle. Desuden er han bekendt for sin
Inddeling af Jorden i et System af Bækkener,
omgivne af Bjergkæder, der fortsætter sig ud i
Havet, hvor de giver sig til Kende som Øer og
Klipper. Disse Bækkener med deres Rande
kaldte han <i>La charpente de globe</i>. Af hans
Skr kan fremhæves: <sp>Considérations
géographiques et physiques sur les nouvelles
découverles au nord de la Grande mer</sp> (1753), <i>Atlas
physique</i> (1754), <i>Parallèle des fleuves des quatres
parties du monde</i> (1757) samt fl. Forbedringer
af Delisle's Kort.
<i>(C. A.). H. P. S.</i>
</chapter>

<chapter name="Buarbræen">
<b>Buarbræen</b> (ogsaa <sp>Buersbræen</sp>) er en
Gletscher, som gaar ned fra Folgefonnen ikke
langt fra Odde i Hardanger.
<i>M. H.</i>
</chapter>

<chapter name="Bubalis">
<b>Bubalis</b> (<sp>Ko-Antilope</sp>), se <sp>Antiloper</sp>.
</chapter>

<chapter name="Bubalus (se Bøffel)">
<b>Bubalus,</b> se <sp>Bøffel</sp>.
</chapter>

<chapter name="Bubastis">
<b>Bubastis</b> [gr. ↱bu-], oldægyptisk By, 63 km
NØ. f. Kairo, tæt ved Zagazig, ved en Kanal
fra Nilen til Birket-el-Timsah (Krokodille-Søen),
der nu gennemskæres af Sues-Kanalen. Det
oldægyptiske Navn var <i>pe-bast</i>, »Gudinden Bast's
Sted«; den havde et berømt, i Oldtiden meget
besøgt Tempel for Gudinden Bast. Ruinerne
kaldes nu Tell Bast; de er udgravede af E.
Naville for <i>Egypt.-Exploration Fund</i> 1887—89 og
beskrevne i dette Selskabs 8. Memoir:
<i>Bubastis</i> (1891) og i 10.: <i>The Festival Hall of
Osokon</i>, II (1892). Der fandtes ved Udgravningerne
Minder om, at de gl. pyramide-byggende
Konger havde opført Tempelbygninger i B. I B.
holdtes store Fester, særligt under Kongerne af
22. Dynasti, der viste en særlig Forkærlighed
for B. Det antages ofte, at Kongehuset
stammede fra B. Ved B. fandtes Begravelsespladser
for Katte, det hellige Dyr i B.
<i>V. S.</i>
</chapter>

<chapter name="Bubbles">
<b>Bubbles</b> [băb£z] (eng.), Luftblærer, Bobler,
bruges i overført Bet. som Betegnelse for
svindelagtige Forretningsforetagender, særlig for
det 1711 stiftede eng. Sydhavsselskab (<i>The
South-Sea-B.</i>) og de mange kort efter dannede
usolide Aktieforetagender, der 1720 førte til en
stor Handelskrise.
<i>(E. M.). Th. O.</i>
</chapter>

<chapter name="Bubendorf">
<b>Bubendorf,</b> Landsby i det schweiziske Kanton
Baselland, ligger 375 m o. H. ved Indgangen
til Jura-Dalen, har (1910) 1340 Indb. I
Nærheden ligger <sp>Bubendorfer</sp> Bad med en
Mineralkilde.
<i>G. Ht.</i>
</chapter>

<chapter name="Bubi-Øen (se Booby-Øen)">
<b>Bubi-Øen,</b> se <sp>Booby-Øen</sp>.
</chapter>

<chapter name="Bubna (se Prag)">
<b>Bubna,</b> se <sp>Prag</sp>.
</chapter>

<chapter name="Bubo">
<b>Bubo</b> (stor Hornugle), se <sp>Ugler</sp>.
</chapter>

<chapter name="Buboner">
<b>Buboner</b> kaldes i Medicinen egl. Svulster af
Lymfekirtlerne i Lyskeregionen; men
Benævnelsen anvendes ogsaa i videre Omfang ved
Svulst og Betændelse i andre Lymfekirtler, som
i Axillerne ell. paa Halsen. Saadanne B.
opstaar sjældnere p. Gr. a. Anstrengelser, Tryk
paa Kirtlerne ell. uden paaviselig Aarsag
(idiopatiske B.), men hyppigst som en Følge af en
Betændelse paa et ell. andet Sted af det
Omraade, hvis Lymfekar fører til den
paagældende Kirtel, og benævnes da sympatiske B. De kan
være mere forbigaaende og godartede og
svinder, naar Aarsagen hæves. ell. skyldes Syfilis,
hvor de da er mere persistente, men smertefri
og uden egl. Betændelsessymptomer (indolente
B.), ell. de kan endelig skyldes Infektion fra et
venerisk Saar (Chancre), og disse i snævrere
Forstand egl. B. er i Reglen stærkt betændte,
smertefulde og ender hyppigst i Suppuration,
som ofte medfører et langt Forløb og mere ell.
mindre indgribende kirurgisk Behandling. —
Ogsaa ved den orientalske Pest opstaar talrige
og ondartede B.

Behandlingen er ved syfilitiske B.
antisyfilitisk; for øvrigt søger man i Begyndelsesstadiet
ved Ro, Sengeleje, Omslag at bringe
Betændelsen til at gaa tilbage; men hvis
Kirtelsvulsten bliver øm, rød, suppurerende, maa der
skrides til kirurgisk Behandling, alt efter de
forsk. Omstændigheder. De infektiøse B. efter
veneriske Saar medfører ofte Fisteldannelser
og andre Komplikationer og kan blive meget
besværlige og langvarige Lidelser.
<i>E. P-n.</i>
</chapter>

<chapter name="Bucaramanga">
<b>Bucaramanga</b> [-↱maŋga], By i den sydamer.
Republik Colombia, Hovedstad i Dept
Santander, ligger 990 m højt paa en Terrasse over
Rio Lebrija, er Hovedstabelplads for den
vestlige Del af Santander og har c. 12000 Indb.
<i>M. V.</i>
</chapter>

<chapter name="Buccari">
<b>Buccari</b> (<sp>Bakar</sp>), fri Havnestad i
Kroatien-Slavonien, Hovedstad i Kredsen Fiume, med
Slot og (1910) 2092 Indb., Fiskeri (Tunfisk),
Vinavl, Handel og Skibsbyggeri.
<i>G. Ht.</i>
</chapter>
