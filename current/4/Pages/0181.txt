<chapter name="Brystvatret Sanger">
<b>Brystvatret Sanger</b> (<sp>Høgesanger</sp>), se
<sp>Sangere</sp>.
</chapter>

<chapter name="Brystvattersot">
<b>Brystvattersot</b> (<i>Hydrothorax</i>), en Ansamling
af vandig, stærkt æggehvideholdig Vædske i
Lungesækken, skyldes ikke, som Ansamlingen
ved Lungehindebetændelsen, en Betændelse af
Lungehinden, men er kun et enkelt af den
alm. Vattersots Symptomer, som optræder ved
forsk. Kredsløbsforstyrrelser, især
Hjertesygdomme og Nyresygdomme. B. optræder (i
Modsætning til Brysthindebetændelsen) hyppigst i
begge Lunger og bidrager til at forøge den i
Alm. alt tilstedeværende Aandenød ved det Tryk,
Vædsken udøver paa Lungerne. Om nogen
selvstændig Behandling er der i Reglen ikke Tale,
da Lidelsen afhænger af Hovedsygdommen, hvis
Forværrelse ell. Bedring den følger.
<i>(A. F.). H. I. B.</i>
</chapter>

<chapter name="Brystvorte (se Bryster)">
<b>Brystvorte,</b> se <sp>Bryster</sp>.
</chapter>

<chapter name="Brystværk">
<b>Brystværk,</b> i Orgler Benævnelsen paa det til
andet ell. tredie Manual (s. d.) hørende Værk,
hvis Piber i Reglen anbringes i Midten af
Orglet. B. er som oftest svagere intoneret end
Hovedværket. (Se <sp>Orgel</sp>).
<i>S. L.</i>
</chapter>

<chapter name="Brystværn">
<b>Brystværn</b> er ved Befæstningsanlæg
Benævnelsen for det som oftest af Jord dannede
Værn, bag hvilket Forsvareren kan finde
Dækning, og fra hvilket han saa dækket som
mulig kan afgive sin Ild. De Flader, der
begrænser B., kaldes <sp>den ydre
Brystværnsskraaning</sp> <i>a b</i>, der gives stort Anlæg, bl. a.
for ikke at styrte sammen under
Artilleribeskydning, <sp>Kronen</sp> <i>b c</i>, der er svagt
fremadhældende for at formindske den døde Vinkel
foran B., <sp>den indre
Brystværnsskraaning</sp> <i>c d</i>, der ved Hjælp af Beklædning gøres
saa stejl som mulig, dels for at forøge det
dækkede Rum bag B. og dels for at give
Skytten en bekvem Anslagsstilling. Skæringen
mellem den ydre Brystværnsskraaning og Kronen
kaldes den <sp>ydre Krete</sp> og Skæringen
mellem Kronen og den indre Brystværnsskraaning
<sp>Ildlinien</sp>, der i Grundridset af et
Fæstningsanlæg altid tegnes med en tyk, sort Linie.
<i>b' c'</i> er <sp>Brystværnstykkelsen</sp>, der
retter sig efter den Beskydning, B. skal yde
Dækning imod, den gøres i Feltbefæstningen 1—3
m og vokser til 20—30 m i den permanente
Kystbefæstning, <i>c' c</i> er <sp>Ildliniehøjden</sp>
(<sp>Relieffet</sp>), der bestemmes under
Hensynet til dels at skaffe frit Skud og dels at
dække de i B. særlig ved den permanente
Befæstning liggende Konstruktioner. Langs den
indre Brystværnsskraanings Fod findes enten
et <sp>Banket</sp>, hvorfra Skytterne kan afgive
deres Ild, ell. en bredere <sp>Kanonbænk</sp> til
Opstilling af Skyts. Er et B. ikke indrettet til
Forsvar, kaldes det et <sp>Dækværn</sp>.
<i>Sch. P.</i>

<img>Brystværn.</img>
</chapter>

<chapter name="Bry-sur-Marne">
<b>Bry-sur-Marne</b> [↱bri-syr-↱marn], Landsby i
Mellemfrankrig, Dept Seine, Arrond. Scéaux,
13 km Ø. f. Paris, ved Marne's venstre Bred,
har c. 2200 Indb. Under Franskmændenes
Udfald, 30. Novbr og 2. Decbr 1870, dannede B.
tillige med Champigny et Hovedpunkt for de
blodige Kampe.
<i>G. Ht.</i>
</chapter>

<chapter name="Brütt, Adolf">
<b>Brütt,</b> <sp>Adolf</sp>, tysk Billedhugger, f. 1855 i
Husum, blev uddannet bl. a. paa Akademiet i
Berlin og virkede 1905—10 ved Kunstskolen i
Weimar. Bekendte Værker: Gruppen »Fiskeren
med den reddede Pige« (1888, Berlins
Nationalgaleri), Kejser Vilhelm I's Ryttermindesmærke
i Kiel, Mindesmærket for Bismarck (Altona), for
Otto der Faule (Berlins Siegesallé), »Eva«
(Berlins Nationalgaleri), »Sværddanserinden« (1891),
»Diana« (Berlins Nationalgaleri), den smukke
Gruppe »Natten« (1908), Kolossalstatuen
»Slesvig« (1901, Knivsbjerg) o. m. a.
Monumentskulpturer, endvidere ejendommelige
»Brunnen« i Husum og i Kiel etc.
<i>A. Hk.</i>
</chapter>

<chapter name="Bryum">
<b>Bryum</b> L. (<sp>Endeknop</sp>), en over hele
Jorden udbredt artrig Slægt af de topfrugtede
Bladmosser, som oftest med lancetformede,
spidse Blade, dannede af rombisk 6-sidede
Celler; Frugten er trind, pæreformet, hængende
paa lang Børste, har kappeformet Hætte,
dobbelt Peristom og aabent liggende
Spalteaabninger. Opr. opstillet af Dillenius, indbefattende
største Delen af de Topfrugtede; sin nuv.
Begrænsning har den faaet af Schimper. Arterne
vokser oftest i tætte Tuer paa Jord og Sten og
er til Dels meget alm.
<i>C. J.</i>
</chapter>

<chapter name="Brüx">
<b>Brüx</b> (<sp>Brix</sp>, czech. <sp>Most</sp>), By i Østerrig,
i den nordlige Del af Böhmen, 238 m o. H. ved
Biela, er Knudepunkt for fl. Jernbanelinier og
har (1910) med Garnison og Kommune 22364
Indb., Industri i Sukker, Landbrugsmaskiner,
Spiritus, Øl m. m., og Handel med Brunkul,
idet B. danner Centrum for Böhmens største
Brunkullejer. B. har Rester af gl. Mure, Ruiner
af et gl. Slot paa Schlossberg, et nyt Raadhus,
et Mindesmærke for Kejser Josef II, fl. Klostre,
et Overgymnasium, elektriske Sporveje. I
Nærheden ligger Smaabyerne <sp>Püllna</sp>, <sp>Sedlitz</sp>
og <sp>Saidschitz</sp> med bekendte
Bittersaltkilder.
<i>G. Ht.</i>
</chapter>

<chapter name="Brzesko">
<b>Brzesko</b> [↱b<sub>r</sub>зæsk<sub>å</sub>], By i Østerrig, i den
vestlige Del af Landskabet Galizien, ved Usvica,
V. f. Tarnov, har c. 3500 Indb. (Jøder og
Polakker).
<i>G. Ht.</i>
</chapter>

<chapter name="Brzeżany">
<b>Brzeżany</b> [b<sub>r</sub>3æ↱z<sub>j</sub>an<sub>y</sub>], <sp>Brzczany</sp>, By i
Østerrig i den østlige Del af Landskabet
Galizien, ved Dnjestrs Biflod Zlota Lipa, har
(1910) med Garnison 11913 Indb., hvoraf mange
Jøder, Ølbryggeri og Handel med
Agerbrugsprodukter. I B. findes et gl. Slot og et
Mindesmærke for Johan Sobieski.
<i>G. Ht.</i>
</chapter>

<chapter name="Brzeziny (d. s. s. Bresiny)">
<b>Brzeziny</b> [b<sub>r</sub>3æ↱z<sub>j</sub>in<sub>y</sub>], d. s. s. <sp>Bresiny</sp>.
</chapter>
