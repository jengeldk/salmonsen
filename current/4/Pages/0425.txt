i Bugter, ell. den kan finde Sted mellem forsk.
B. i samme Tarm; men hvert Led kan ogsaa
befrugte sig selv. De modne Æg lejres i en
»Livmoder« (<i>Uterus</i>), som snart er træformet
forgrenet, snart oprullet til et Nøgle.

Ny Led dannes stadig ved Afsnøring fra
Hovedet, saaledes at det yderste er det ældste;
efterhaanden som de fyldes med modne Æg,
løsnes de enkeltvis ell. fl. sammen og udgaar
med Afføringen ell. kryber aktivt ud; Legemet
er nemlig gennemsat af Muskeltraade, saa de
kan krybe om paa Sneglevis, og B. er ogsaa i
Legemet mere bevægelige, end man sædvanlig
tænker. Leddenes Antal er fra 3—4 indtil fl.
Tusind og Længden fra faa mm til over 10 m.

B. blev opfattede som enlige Dyr, til
Steenstrup (1842) anførte vægtige Grunde for at regne
dem for Kolonidyr. Efter dette er Hovedet en
selvstændig Generation, »Amme«, der
<sp>kønsløst</sp> ved Knopskydning avler Leddene, medens
det selv gennem Tintestadiet er udviklet af et
<sp>befrugtet</sp> Æg (Generationsskifte). For at
opfatte Leddene som selvstændige Individer,
taler navnlig, at hvert Led har fuldstændigt Sæt
af Kønsorganer, medens ganske vist de øvrige
Organer er fælles. I de seneste Aar er denne
Opfattelse blevet bestridt, da der dels gives
Former med manglende Leddeling, dels navnlig
Former med kun eet Sæt Kønsorganer (de
enlige B.).

B. opholder sig kun i Tarmen, navnlig
Tyndtarmen, de synes kun at optage fuldt fordøjet
Føde, om end Stoffer, svarende til andre Dyrs
Fordøjelsesfermenter, er paaviste. Sunde og
kraftige Individer taaler i Reglen
Angrebet godt, svagelige
Personer kan derimod lide af
meget alvorlige nervøse
Forstyrrelser, Blegsot, Svimmelhed o. l.
Det meste heraf skyldes
utvivlsomt giftige
Afsondringsprodukter fra Snylteren.

Da Livmoderen i Reglen
mangler Udførselsgang, bliver
Æggene først fri ved Leddenes
Opløsning. De kan ikke klækkes
straks i Værtens Tarm, det
skulde da være, om nogle Led
voksede op i Maven og opløstes
der. Det normale er, at
Leddene udføres og da ofte kan krybe
om, op paa Græsstraa o. l. St.,
hvor de kan blive slugt af et
passende Dyr. Æggene har en
hyppigst tynd Æghinde, men
inden for den en tykkere af
Fosteret dannet Skal; i Maven
bliver den mikroskopiske Unge
fri, idet Skallen opløses; den er
omtr. kuglerund, forsynet med
3 Par kraftige Borespyd; den
borer sig ind i Tarmvæggen,
og naar med Blod- og
Lymfestrømmen til de forskelligste
Steder i Legemet, navnlig
havner den ofte i Leveren som saa
mange andre Snyltere, der
indføres med Føden, da alt
Blodet fra Tarmene passerer Leveren paa
Tilbagevejen til Hjertet. En massevis Indvandring
kan fremkalde voldsomme om Trikinose
mindende Sygdomstilfælde. Ankommet til det
blivende Sted taber Ungen hyppigst Krogene og
omdannes til en »Tinte« af højst forsk. Form,
i enkelte Tilfælde (<i>Ligula</i>, <i>Fasciola</i>) naar
Tinten den fuldt udviklede B.'s Skikkelse, men
aldrig bliver den kønsmoden; ofte er den en
vædskefyldt Blære, forsynet snart med eet, snart
med mange B.-Hoveder, der i Reglen sidder i
helt omkrænget Tilstand. B.-Ungen omdannes
til Blæren, hvorpaa Hovedet da maa siges at
dannes ved Knopskydning, enten der saa
dannes eet ell. fl.; der bliver da Generationsskifte,
selv om B. opfattes som et enkelt Individ;
opfattes den som en Koloni, faas 2 kønsløse
Generationer: Blæren og Hovedet, og en kønnet:
Leddene. Hos <i>Tænia echinococcus</i> kan Blæren
først danne »Døtreblærer«, der atter danner
smaa Blærer med Hoveder; her er altsaa endnu
fl. Generationer. Disse »Blæreorme« findes mest
hos planteædende Pattedyr; de fleste Tinter hos
koldblodede Hvirveldyr og hvirvelløse Dyr
mangler Blæren, men Hovedet fortsættes i et
haleagtigt Vedhæng, hvorpaa de embryonale
Borekroge endnu kan sidde. Tinten udvikles
efter Arten paa 2—6 Maaneder. I sit Værtdyr kan
den leve meget længe; naar dette ell. tintede
Dele deraf fortæres af et andet, opløses Blæren.

<img>Fig. 4. <i>a</i> Tinter af <i>T. solium</i>, i Flæsk, naturlig
Størrelse. <i>b</i> Enkelt ung Tinte, forstørret. <i>c</i> Ældre Tinte
med fremstrakt Hoved. <i>d</i> Snit gennem et ikke
udkrænget Hoved omgivet af sin Skede (Blærevæggen
er for største Delen bortskaaren).</img>

<img>Fig. 5. <i>Archigetes Sieboldii</i>.</img>
