den bedst befolkede Del af Dept. Befolkningen
lever af Landbrug og Bjergværksdrift (Sølv,
Guld, Bly). Mod Ø. strækker sig en smal til C.
hørende Strimmel Land indtil
Paraguay-Floden. Denne Landstrimmel er Lavland, beboet
af faa omstrejfende Indianere. Hovedstaden
Sucre kaldtes forhen C.
<i>M. V.</i>
</chapter>

<chapter name="Chur">
<b>Chur</b> [ku.r] (ital. <sp>Coira</sp>, rætoromansk <sp>Cuera</sp>),
By i det sydøstlige Schweiz, Hovedstad i
Kanton Graubünden, har (1910) 14489 Indb. C.
ligger 590 m o. H. i Rhindalen, dog ikke ved
selve Rhinen, men ved dens lille Biflod Plessur.
C. er et meget besøgt Turiststed, dels p. Gr. a.
den skønne Beliggenhed i en Vinkel mellem
høje skovklædte Bjerge (Mittenberge og Piz
Okel) og dels som Knudepunkt for Banelinien
Zürich og Rohrsach-Sargans og som
Udgangspunkt for Bjergvejene over Albula, Julier,
Splügen og Bernhardin. Tidligere, inden Alpebanerne
blev byggede, skaffede denne heldige
Beliggenhed C. stor Bet. som Speditions- og Stabelplads,
nu har den i denne Henseende kun ringe Bet.
I den øvre Stad ligger det biskoppelige Palads,
»der Hof«, med en gl, mærkelig Domkirke i
romansk Stil. C. har en stor Kantonskole, der
omfatter et Gymnasium, en Industriskole og et
Lærerseminarium, endvidere et
Præsteseminarium, et Kantonbibliotek paa 100000 Bd og et
naturhistorisk Mus. — C. er af rom. Oprindelse
(Opførelsen af <i>Curia Rhætorum</i> skal være
begyndt under Kejser Constantius), og allerede
451 nævnes den som Sæde for en Biskop. Byen
stod en Tid lang under Biskoppen, men blev
1489 en fri Rigsstad. Reformationen indførtes
1527. I 16. og 17. Aarh. var den Skueplads for
skrækkelige Partikampe. — 14 km fra C., i en
lille Sidedal til Plessur, findes den berømte
mineralske Kilde <sp>Pasugg</sp>, og 7 km mod S. paa
Vejen til Engadin-Dalen Landsbyen Churwalden
(1225 m o. H.) med et berømt Luftkursted.
<i>G. Ht.</i>
</chapter>

<chapter name="church">
<b>church</b> [t∫ə.t∫] (eng.), Kirke. <i>High c.</i>
[↱ha^i-↱t∫ə.t∫], <i>Broad c.</i> [↱brå.d-t∫ə.t∫], <i>Low c.</i>
[↱£o<sub>u</sub>-t∫ə.t∫], se <sp>anglikansk Kirke</sp>.
</chapter>

<chapter name="Church, Frederick Edwin">
<b>Church</b> [t∫ə.t∫], <sp>Frederick Edwin</sp>,
nordamerikansk Landskabsmaler, f. 1826 i Hartford
(Connecticut), d. 1900 i New York. Han blev
Elev af Thomas Cole. Hans Kunst har fundet et
uudtømmeligt Stof i Amerikas mægtige,
mangeartede og uberørte Natur, som C. fik Lejlighed
til at studere ved udstrakte Rejser. Det var de
store Natureffekter, der især drog ham. Til hans
tidligste Arbejder hører »East Rock ved New
Haven«, »Optrækkende Storm«, »Aften efter
Stormen«. Resultaterne af Rejser i Sydamerika
(1853 og 1857) var effektfulde Arbejder som
»Ny-Granadas Bjergkæde«, »Andesbjergenes
Hjerte« med den storslaaede Lysvirkning (1859),
»Cotopaxi« (1862) og »Chimborazo« (1864). Fra
tropiske Egne søgte han mod N., helt op til
Labrador, og skabte »Isbjergene«, der vakte stor
Beundring paa Udstillingen i London 1863. En
Rejse (1868) til Europa og Orienten har givet
Anledning til Arbejder som Billederne fra
Parthenon, Damaskus, Jerusalem og Fjeldtemplet
El Chasne i det »stenede Arabien«.
<i>A. Hk.</i>
</chapter>

<chapter name="Church, Richard">
<b>Church</b> [t∫ə.t∫], <sp>Richard</sp>, gr. General, f.
1785 i Grevskabet Cork, d. i Athen 30. Marts
1873. Han traadte ind i den eng. Hær som
Fændrik 1800, deltog i Felttoget i Ægypten og
udmærkede sig ved Forsvaret af Capri samt ved
Indtagelsen af Zante, Kefalonia, Paxo og
Ithaka. Til Forsvar af Øerne oprettede han 1809
i Zante et gr. Fodfolksregiment i eng. Tjeneste
og 1812 endnu et saadant, hvilke Regimenter
paa Tyrkernes Opfordring dog atter opløstes
1815. C., der var blevet Oberstløjtnant 1812,
ansattes nu som Militærattaché ved den østerr.
Hær og rykkede med de Allierede ind i
Frankrig 1815. Han paatog sig senere den vanskelige
Opgave at undertrykke Røveruvæsenet i
Kongeriget Neapel og blev Kommandant paa Sicilien
1820; men Revolutionen kastede ham ud af
denne Stilling. Han fængsledes i Neapel, men
løslodes kort efter. Ved Udbrudet af den gr.
Opstand 1827 blev han Højstbefalende for den
gr. Landmagt. Hans Forsøg paa at undsætte
Athen mislykkedes, han sloges tilbage med stort
Tab, og der fremkom en stærk Misstemning mod
ham. Efter Søslaget ved Navarino tog han
imidlertid Offensiven, afskar Tyrkerne fra
Forbindelsen med Missolonghi og Lepanto og tvang
Reschid Pasha til Tilbagetog. P. Gr. a.
Uoverensstemmelser med Præsidenten, Capodistrias,
indgav C. ved Nytaar 1830 sin Afskedsbegæring
og trak sig tilbage til Argos. Efter Præsidentens
Mord traadte han igen frem og erklærede sig
mod den ny Regering. 1835 indsattes han af
Kong Otto i Statsraadet og havde en væsentlig
Del i Indførelsen af den konstitutionelle
Regeringsform i Grækenland 1843. Han blev Senator
og udnævntes 1854 til General i den gr. Hær.
Det gr. Folk, der kaldte ham »den store
Borger«, har rejst et Monument til hans Ære.
<i>B. P. B.</i>
</chapter>

<chapter name="Church, Richard William">
<b>Church</b> [t∫ə.t∫], <sp>Richard William</sp>, eng.
ariglokatolsk Teolog, f. 25. Apr. 1815 i Lissabon,
d. 10. Decbr 1890. Han blev Præst 1850 og var
fra 1871 Dean ved St Paulskirken i London. Han
sluttede sig til Oxford-Bevægelsen, som han har
skildret i <i>The Oxford Movement</i> (1891), og var
en betydelig Kirkehistoriker og Dante-Kender
samt en dygtig Prædikant.
<i>A. Th. J.</i>
</chapter>

<chapter name="Church Army">
<b>Church Army</b> [↱t∫ə.t∫-↱a.<sub>ə</sub>m<sub>i</sub>], et eng.,
statskirkeligt Sidestykke til Frelsens Hær, stiftet
1883 af Præsten W. Carlile. Den søger ved
Orkestermusik, Uniformer og Gadeprædikener
at evangelisere bl. de Befolkningslag, som
Kirken ellers ikke let kommer i Berøring med.
Før General Booth fremkom med sit sociale
Program, havde C. A. dernæst taget et socialt
Arbejde op. Den grundlægger Arbejdshjem og
Feriehjem, og den besøger Syge og Fanger.
Men Hovedopgaven er Indre Mission. Tanken er
overført til Kbhvn af Pastor H. P. Mollerup, der
har grundlagt <sp>Korshæren</sp> som et dansk
Sidestykke til C. A.
<i>A. Th. J.</i>
</chapter>

<chapter name="Churchill (se Marlborough)">
<b>Churchill</b> [↱t∫ə.t∫i£] (Slægt), se <sp>Marlborough</sp>.
</chapter>

<chapter name="Churchill, Charles">
<b>Churchill</b> [↱t∫ə.t∫i£], <sp>Charles</sp>, eng. satirisk
Digter (1731—64), studerede først i Oxford,
hvorfra han blev bortvist, og derefter i Cambridge,
men tog aldrig nogen Eksamen. Ikke desto
mindre blev han Præst, om end »mere af
Nødvendighed end af Kald«, og virkede tillige som
Lærer for at hjælpe paa sine sparsomme
Indtægter. Han var en fremragende Begavelse, og
de bedste af hans Digte udmærker sig ved en
ualmindelig Skarphed i Satiren og en glimrende
