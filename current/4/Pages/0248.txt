Ludvig XV ophøjet til Greve. — Hans
<i>Correspondance</i> blev udg. af en Slægtning (2 Bd, 1860),
medens en Biografi (af <sp>Lebasteur</sp>) findes
i <i>Collection des classiques populaires</i> (1859).
<i>R. H. S.</i>
</chapter>

<chapter name="Bufo (se Tusser)">
<b>Bufo</b>, se <sp>Tusser</sp>.
</chapter>

<chapter name="Bufonia (se Diipolia)">
<b>Bufonia,</b> se <sp>Diipolia</sp>.
</chapter>

<chapter name="Bug (Underliv)">
<b>Bug,</b> ogsaa kaldet Underliv (<i>abdomen</i>
ell. <i>venter</i>) er det Parti af Legemet, hvor
Fordøjelses-, Urin- og delvis Kønsorganerne har
deres Plads, hos de Dyr, der har Mellemgulv,
altsaa den Del af Kroppen, der ligger ndf. dette.
Hos Mennesket er Forholdene flg.: Det Rum,
hvori de ovf. nævnte Organer ligger, kaldes
<sp>Bughulen</sp>, der udadtil omsluttes af
Bugvæggen, medens den opadtil afgrænses fra
Brysthulen ved Mellemgulvet og nedadtil gaar
umiddelbart over i Bækkenhulen, der selv udgør en
Del af Bughulen i
videre Forstand (se
<sp>Bækken</sp>). <sp>Bugvæggen</sp>
dannes bagtil af
Lændehvirvlerne og forsk.
Muskler, der delvis
beklæder disse, men til
Siderne og fortil af
<sp>Bugmusklerne</sp>,
store, pladeformede og
meget senede
Muskler, der er udspændte
mellem Bækkenranden,
Lændehvirvlerne og
Brystkassens nederste
Del (Afbildning, se
<sp>Muskler</sp>). Da de i
Hvile er let
udadhvælvede, bevirker de ved
deres Sammentrækning,
navnlig naar ogsaa
Mellemgulvet samtidig trækker sig sammen, et
forøget Tryk i Bughulen, »Bugpressen«, der
kommer i Virksomhed ved Ekskrementernes
Udtømmelse, ved Brækning og ved de senere
Stadier af Fødselsakten. Naar derimod
Mellemgulvet er slappet under Udaandingen, driver
Bugmusklerne, ved deres Tryk paa Bughulens
Indhold, atter Mellemgulvet i Vejret og
understøtter saaledes Udaandingen. Naar Bugpressen
er i stærk Virksomhed, lukkes Stemmeridsen,
og Trykket i Brysthulen forøges for at
forhindre, at det fra Bughulen uddrevne Blod alt for
voldsomt strømmer ind i Brysthulen. —
Bughulen er overalt udtapetseret med
<sp>Bughinden</sp>. (Ang. Bugorganernes Lejeforhold, se
»Indvolde« og farvetrykt Tavle »Blodkar«; om
B.'s Form, se <sp>Kønskarakterer</sp>).

Betragtet udvendig fra, deles B. ved den let
fordybede og ofte, navnlig under Svangerskabet,
pigmenterede Midtlinie, <i>linea alba</i>, der
passerer Navlen, i en højre og en venstre Halvdel.
For tydeligere Beskrivelses Skyld inddeles B.
desuden ved tænkte Linier i forsk.
<sp>Regioner</sp> (se Fig.): Partiet ved Brystbenets
nederste Ende kaldes <sp>Hjertekulen</sp>, <i>cardia</i> ell.
<i>scrobiculus cordis</i> (<i>1</i>). Ndf. denne, men endnu
ovf. Navlen, kommer Maveegnen,
<sp>Epigastriet</sp> (<i>3</i>), der til begge Sider gaar over i
<sp>Hypochondrierne</sp> (<i>4</i>) ell. Partiet langs
Brystkassens nederste Rand. B.'s midterste Del
er <sp>Mesogastriet</sp>, der deles i Partiet
nærmest om Navlen, <i>regio umbilicalis</i> (<i>5</i>), og til
begge Sider herfor <i>regio iliaca</i> (<i>6</i>), der bagtil
grænser til <sp>Lændeegnen</sp>, <i>regio lumbalis</i>.
Det Parti af B.'s
Forflade, der ligger ndf.
Linien gennem Bækkenets
øverste Punkter, kaldes
<sp>Hypogastriet</sp> (<i>7</i>),
der nedadtil til begge
Sider gaar over i
<sp>Lyskeegnen</sp>, <i>regio
ingvinalis</i> (<i>8</i>), og i Midten
<i>mons Veneris</i> ell. <i>regio
pubis</i> (<i>2</i>) over
Skambenet.
<i>S. B.</i>

B. er Genstand for
Bedømmelse hos
Husdyrene, især Hesten. Den
siges at være
<sp>veldannet</sp>, naar dens Underflade danner en jævn
Fortsættelse af Brystets Underflade, saaledes at
dens nederste Kontur bagtil skraaner gradvis
opad mod Lysken. Ligger derimod Konturen
lavere end Brystets, kaldes B., alt efter
Udspilingens Grad, <sp>fyldig</sp>, <sp>hængende</sp>, ell. den
benævnes <sp>Hængebug</sp> ell. <sp>Høbug</sp>. Skraaner
omvendt Konturen brat opad og bagtil mod
Lysken, kaldes B. <sp>spændt</sp>, hvis det beror paa
stærk Livspænding i Bugmusklerne, ell.
<sp>opkneben</sp>, hvis Tilstanden skyldes Sygdom,
hvilket især viser sig ved, at Flankebevægelserne,
der beror paa Udaandingsmusklernes
(Bugmusklernes) rytmiske Sammentrækning, er
stærkere end normalt. Hos Hundyr vil B.'s Form
ogsaa afhænge af Yverets Udvikling.
<i>H. G.</i>

<img>Skematisk Tværsnit af
Bughulen. <i>B</i> Bugvæggen;
den punkterede Linie
Bughinden, hvoraf <i>p</i> det
parietale, <i>v</i> det viscerale
Blad; <i>T</i> Tarm; <i>N</i> Nyre;
<i>K</i> Krøs; <i>V</i> Tarmens Kar
og Nerver; <i>C</i>
Peritonæalhulen (i Virkeligheden
kun til Stede som en
Spalte).</img>

<img>Bugens Regioner.</img>
</chapter>

<chapter name="Bug (Søv.)">
<b>Bug</b> (<sp>Søv.</sp>), den midterste Del af et Raasejl.
Dette bjerges ved i <sp>Givtove</sp> og
<sp>Gaardinger</sp> at hale det op under Raaen, langs hvilken
det rulles op og beslaas ved Hjælp af Sejsinger.
B., der efter Bjergningen som en stor Pose
hænger ned under Midten af Raaen, lægges op
paa denne og fastgøres ved <sp>B.-Sejsinger</sp>.
Undertiden har Skibet en <sp>B.-Kous</sp>, en Ring,
hvori der kan hugges en <sp>B.-Ophaler</sp>. Den
Udposning, som Vinden frembringer i et
Raasejl, der er sat, kaldes ligeledes for B.
<i>H. E.</i>
</chapter>

<chapter name="Bug (Flod)">
<b>Bug</b> [buk], 1) (<sp>sydlige</sp> ell. <sp>østlige B.</sp>),
lillerussisk <sp>Boh</sp>, 820 km lang Flod i Sydrusland, i
Oldtiden kaldet <i>Hypanis</i>, udspringer i den sydlige
Del af Volhynien og løber mod SØ. gennem
Podolien og Chersson, bliver sejlbar for mindre
Skibe ved Vosnessensk, for større ved
Nikolajev, hvor den i venstre Bred optager sin
største Biflod, Ingul, og danner ndf. den sidste
By en Liman, udmundende i Dnjepr's Liman
ved det sorte Hav. Besejlingen vanskeliggøres
ved Rev og Sandbanker. — 2) <sp>vestlige B.</sp>,
en henved 750 km lang Biflod til Weichsels højre
Bred, udspringer i Østgalizien, bliver sejlbar
ved Krylov ved den russ. Grænse, danner paa
et Stykke Grænsen mellem Polen og Rusland og
falder i Weichsel ved Novo-Georgievsk. Ved
Kanaler staar den i Forbindelse med Dnjepr og
Niemen, og den er af stor Bet. for den russ.
Tømmerhandel.
<i>G. Ht.</i>
</chapter>
