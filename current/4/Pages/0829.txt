behandlet af Zschocke i Fortællingen »Die
Prinzessin von Wolfenbüttel«. (<sp>Litt.</sp>: <sp>Guerier</sp>,
»Die Kronprinzessin Charlotte von Rusland nach
ihren Briefen« [Bonn 1875]).
</chapter>

<chapter name="Charlotte, Elisabeth">
<b>Charlotte,</b> <sp>Elisabeth</sp>, Hertuginde af
Orléans, se <sp>Elisabeth Charlotte</sp>.
</chapter>

<chapter name="Charlotte Amalia (se Skt Thomas)">
<b>Charlotte Amalia,</b> se <sp>Skt Thomas</sp>.
</chapter>

<chapter name="Charlotte Amalie (dansk Dronning)">
<b>Charlotte Amalie,</b> dansk Dronning, f. 27.
Apr. 1650, d. 27. Marts 1714, var en Datter af
Landgrev Vilhelm VI af Hessen-Kassel og
ægtede 25. Juni 1667 Christian V paa Nykjøbing
Slot. Hun var
en velbegavet
Kvinde, der
forstod at gøre
sig afholdt af
sine
Undersaatter ved sin
Venlighed og
sin Interesse
for Landets
Sprog, men i
sin Ægtefælles
Hjerte
fortrængtes hun
snart af Sofie
Amalie Moth;
dog
behandlede Christian
V hende altid
med ydre
Agtelse og
Anstand. Som Reformert var hendes Stilling
ikke altid let, men hun opnaaede dog en Del
Indrømmelser for sine Trosfæller; selv gav hun
betydelige Summer til den reformerte Kirke i
Kbhvn. Da denne By 1700 truedes fra Søsiden
af en eng.-holl.-sv. Flaade og fra Landsiden af
Karl XII, viste C. stort Mod, opfordrede ivrig
til at forsvare Byen tappert og traf selv
Forsvarsforanstaltninger. Som Enkedronning
sysselsatte hun sig væsentlig med Bestyrelsen af
sine store Godser. Hun havde Falster som
Livgeding og havde som Kronprinsesse faaet
Frederiksdal, Bagsværd og Gentoftegaard paa
Livstid; ved Køb erhvervede hun Vemmetofte med
næsten hele Stevns Herred, Strandmøllen og fl.
Godser i Jylland. Charlottenborg i Kbhvn, som
hun købte af U. F. Gyldenløve, har Navn efter
hende.
<i>L. L.</i>

<img>Charlotte Amalie</img>
</chapter>

<chapter name="Charlotte Amalie (dansk Prinsesse)">
<b>Charlotte Amalie,</b> dansk Prinsesse, Datter
af Frederik IV og Dronning Louise, f. 6. Oktbr
1706, d. ugift 28. Oktbr 1782. Hun skildres som
en elskværdig, mild og fredelig Personlighed
med en vindende Optræden; men af Ydre var
hun kun lidet anselig. Hun stod i godt Forhold
til sin Stedmoder, Anna Sophie Reventlow, og
havde i Modsætning til sin Broder Christian VI
Sympati for det danske Sprog. Om hendes
religiøse Sindelag vidner hendes Samling af
gudelige Skr, der nu findes paa vore Biblioteker, om
hendes Godgørenhed »Prinsesse Charlotte
Amalies Milde Stiftelse« (til Opdragelse af fattige
Pigebørn). Hun havde sin Sommerbolig paa
Slottet Gyldenlund, som blev ombygget af hende
(1733) og fik Navnet Charlottenlund.
<i>J. L.</i>
</chapter>

<chapter name="Charlotte Frederikke">
<b>Charlotte Frederikke,</b> dansk Prinsesse,
Datter af Storhertug Frederik Frants I af
Mecklenburg-Schwerin og Louise af Sachsen-Gotha,
f. 21. Decbr 1784, d. i Rom 13. Juli 1840.
Prinsessen opvoksede ved et Hof, hvor det gik
temmelig vildt til. Hendes Fader var en livslysten
Herre, der ikke
lagde Baand
paa sig i
nogen Retning.
Han havde en
Mængde
Mætresser og
en Skare
naturlige Børn;
han var
hengiven til Spil
og Jagt og var
i sin
Udtryksmaade meget
djærv, for ikke
at sige raa.
Moderen var
en ubetydelig
Personlighed,
der ikke
spillede
nogen Rolle ved Hoffet. Prinsesse C. F., der var
lille af Vækst, men havde en yppig Figur,
smukke Øjne og i det hele et vindende Ydre,
blev i 22 Aars Alderen formælet 21. Juni 1806
i Ludwigslust med sin Fætter, Prins Christian
Frederik af Danmark. Det unge Ægtepar tog i
Septbr Ophold paa Slottet i Plöen, og her
nedkom Prinsesen det flg. Aar med en Søn, der
kort efter døde. Efteraaret 1807 begav
Prinseparret sig til Kbhvn, hvor det om Vinteren
boede paa Amalienborg i det af Levetzau
opførte Palæ, medens Sorgenfri Slot var dets
Sommeropholdssted. 6. Oktbr 1808 fødte
Prinsessen paa Amalienborg den Søn, der senere
besteg Danmarks Trone som Kong Frederik
VII. Ægteskabet, der i Beg. havde udmærket
sig ved et ømt Samliv, tog en stedse
ulykkeligere Vending, hvortil Prinsessen bidrog ved
sin lunefulde Karakter og ved sin
Usandfærdighed; men ogsaa Prinsen bar ved sin Utroskab
mod hende en Del af Skylden. Endelig kom det
til et afgjort Brud mellem Ægtefællerne, da
Prinsessen efterlignede sin Gemal i den sidste
Retning og traadte i et særdeles intimt Forhold
til sin Syngelærer Dupuy. Han blev forvist fra
Landet, og Prinsessens Skilsmisse fra Prinsen
fuldbyrdedes 31. Marts 1810. Frederik VI
anviste hende Ophold paa Palæet i Horsens, hvor
hun oppebar en aarlig Apanage og levede indtil
1829. Da hendes tidligere Ægtefælle Novbr 1814
paa Tilbagevejen fra Norge ankom til Aarhus,
besøgte hun ham her og gjorde et frugtesløst
Forsøg paa at faa den ægteskabelige
Forbindelse genoprettet. Ved det lille Hof i Horsens
havde Livet hyppig et temmelig lystigt Præg,
og i sit Forhold til Garnisonens Officerer gik
Prinsessen ofte over det tilladeliges Grænse. Et
smukt Træk i hendes Karakter var hendes store
Godgørenhed og inderlige Kærlighed til Sønnen,
hvem det var nægtet hende at se. Da han 15.
Novbr 1828 blev formælet med Prinsesse
Vilhelmine, Frederik VI's yngste Datter, fejrede
hun denne Begivenhed med en stor Fest paa

<img>Charlotte Frederikke.</img>
