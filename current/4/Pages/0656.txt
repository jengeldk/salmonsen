Genèves store Raad. Han var dets Formand
1846—48 og havde væsentlig Del i Kantonets ny
Forfatning, samt blev Medlem af Statsraadet
(d. v. s. Kantonsregeringen) 1851—53. Da J.
Fazy, hvem C. hidtil havde støttet, forbandt
sig med Katolikkerne, skilte C. sig fra ham i
reformert Trosiver og blev efter hans Fald 1862
selv Fører for det radikale Parti. Da dette
sejrede 1871, genvalgtes han til Statsraadet og
var dets ledende Mand indtil 1887. Særlig
forestod han Skolevæsenet og fik 1875 Højskolen
udviklet til et fuldstændigt Universitet; desuden
ledede han Kampen mod den ultramontane
Biskop Mermillod 1872, forviste de Præster, som
nægtede Staten Ed, og understøttede den
gammelkatolske Bevægelse. Ogsaa i det schweiziske
Nationalraad, hvoraf han siden 1869 var
Medlem, var han en haardnakket Modstander af
det katolske Præsteskab. C. udgav 1862 en
Samling, til Dels politiske Fabler [ny Udg. 1873]
og 1872 en Roman, Deux amis, Skildringer af
Genèves Demokrati.
<i>E. E.</i>
</chapter>

<chapter name="Carteret, Philip">
<b>Carteret</b> [↱ka.<sub>ə</sub>t<sub>ə</sub>ret], <sp>Philip</sp>, eng.
Opdagelsesrejsende, deltog som Løjtnant i Byron's
Verdensomsejling 1764—66, men er mest bekendt for
sin anden Verdensomsejling 1766—69; han
kommanderede, paa denne Skibet »Swallow« under
Overkommando af Wallis paa »Delphin«. Efter
at have passeret Magalhaens-Strædet blev han
imidlertid skilt fra Wallis og fortsatte sin Rejse
alene mod V. over Stillehavet. Han opdagede
derved Øen Pitcairn o. fl. a. Smaaøer, af
hvilke en (Malaita) i Salomonsgruppen bærer
hans Navn. Senere stødte han paa Ny
Britannien, hvor han opdagede Carteret-Kanalen og
derfor udskilte den nordlige Ø under Navnet Ny
Irland. Over Molukkerne, Batavia og S. om
Afrika naaede han tilbage til England. Denne
Rejse er særlig beundringsværdig, fordi hans
Skib baade var i en elendig Forfatning og
daarlig udrustet. 1794 trak han sig tilbage fra aktiv
Tjeneste med Rang af Rear-admiral og døde i
Southampton 21. Juli 1796.
<i>C. A.</i>
</chapter>

<chapter name="Carteret-Øerne">
<b>Carteret</b> [↱ka.<sub>ə</sub>t<sub>ə</sub>ret-] <b>-Øerne</b>, Atol Ø. f. den
tyske Ø Bougainville af Salomons-Øerne med 9
Smaaøer, tilsammen 30 km<sup>2</sup>.
<i>M. V.</i>
</chapter>

<chapter name="Carterville">
<b>Carterville</b> [↱ka.<sub>ə</sub>təvi£], By i U. S. A., Stat
Missouri, ligger i Jasper County ved Siden af
Webb City. (1910) 4550 Indb. C. har vigtige
Blyminer.
<i>H. P. S.</i>
</chapter>

<chapter name="Cartesius (se Descartes)">
<b>Cartesius,</b> se <sp>Descartes</sp>.
</chapter>

<chapter name="Carthage">
<b>Carthage</b> [↱ka.<sub>ə</sub>þ<sub>i</sub>dз], By i U. S. A., Stat
Missouri, ligger 85 km S. f. Fort Scott og er
Knudepunkt for fl. Jernbaner. (1910) 9483 Indb.,
der driver Træhandel, Indvinding af Marmor og
Kalk samt Uldfabrikation. 5. Juli 1861 sejrede
her Forbundstropperne over de Konfødererede.
<i>H. P. S.</i>
</chapter>

<chapter name="Carthamin (se Saflor)">
<b>Carthamin</b> [-ta-], se <sp>Saflor</sp>.
</chapter>

<chapter name="Carthamus">
<b>Carthamus</b> [-ta-] L., Slægt af Kurvblomstrede
(Tidsel-Gruppen), Urter med spredte og tornede,
takkede ell. lappede Blade og middelstore ell.
store Kurve; Løvbladene, der slutter nær om
Kurvens Grund, gaar jævnt over i Svøbbladene,
af hvilke de ydre er brede og tornede, de indre
lancetdannede og tilspidsede. Frugten er glat
og firkantet ell. sammentrykt. 20 Arter, især i
Middelhavslandene. <i>C. tinctorius</i> L. (<sp>Saflor</sp>)
er enaarig, omtr. 1 m høj og har gule, senere
mere orange Blomster; Frugten mangler Fnok.
Saflors Hjemsted er ukendt; i meget lang Tid
har den været dyrket i Ægypten, Indien og
Kina og dyrkes nu, foruden paa de nævnte
Steder, i Sydeuropa, hvor den ogsaa findes
forvildet. Af Blomsterne faas Farvestoffet
<sp>Carthamin</sp> ell. <sp>Saflor</sp> (s. d.); af Frugten
fremstilles i Ægypten en fed Olie.
<i>A. M.</i>
</chapter>

<chapter name="Cartier, Georges Étienne">
<b>Cartier</b> [kar↱t<sub>i</sub>e], <sp>Georges Étienne</sp>,
kanadisk Statsmand (1814—73), var af fr. Byrd
og blev 1835 Sagfører; deltog i Opstanden 1837
og maatte derefter for en Tid forlade Landet.
1848 valgtes han til Kanadas lovgivende
Forsamling, blev 1855 Provinssekretær og 1856
<i>Attorney-general</i> indtil 1862. Som saadan havde
han væsentlig Del i Afskaffelsen af de gamle
Lensrettigheder i Nedre Kanada og i
Kodifikationen af dets Civillovbog, men fremmede desuden
Bygning af Jernbaner. Ogsaa skyldtes det
nærmest ham, at Nedre Kanada 1867 sluttede sig
til Forbundsstaten Dominion of Canada. Han
blev derefter Krigsminister i dettes første
Ministerium 1868, men faldt 1872 igennem ved de
nye Valg. 1868 var han blevet ophøjet til
Baronet.
<i>E. E.</i>
</chapter>

<chapter name="Cartier, Jacques">
<b>Cartier</b> [kar↱t<sub>i</sub>e], <sp>Jacques</sp> (1491—1557),
fr. Søfarer og Grundlægger af den fr. Koloni i
Kanada. 1534 fik han af Frants I Befaling over
to Skibe for at undersøge Fiskegrundene ved
New-Foundland. Paa denne Rejse kom han
gennem Belle-Isle Strædet ind i St.
Lawrence-Bugten, og da han her troede at have fundet en
Søvej til Indien drog han paany hertil med 3
Skibe 1535. Han opdagede Øen Anticosti og
trængte helt op ad Floden til den store
Indianerby Hochelaga, som han kaldte Mont Royal
(Montreal). Paa en tredie Rejse 1541 sammen
med Roberval, der havde faaet Tilladelse til
at grunde en Nybygd i <i>Nova Francia</i> (Kanada),
byggede C. Fortet ved Quebec, hvor han
efterlod Roberval; først 1544 afhentede han
Roberval og de tiloversblevne Kolonister.
<i>C. A.</i>
</chapter>

<chapter name="cartilago (d. s. s. Brusk)">
<b>cartilago,</b> d. s. s. <sp>Brusk</sp>.
</chapter>

<chapter name="Carton, F. (se Dancourt)">
<b>Carton</b> [kar↱tǡ], <sp>F.</sp>, se <sp>Dancourt</sp>.
</chapter>

<chapter name="Cartouche, Louis Dominique">
<b>Cartouche</b> [kar↱tu∫], <sp>Louis Dominique</sp>,
bekendt Stratenrøver (1693—1721), blev p. Gr. a.
daarlig Opførsel jaget hjemmefra, hvorpaa han
sluttede sig til en i Normandiet huserende
Tyvebande. Senere blev han Anfører for en Bande,
der i Paris og dennes Omegn begik en Række
Tyverier, Røverier og Mord. C., der dumdristig
trodsedie Politiet, blev til sidst forraadt af en
af sine Kammerater, grebet og dømt til Døden,
Bl. hans Medskyldige fandtes en Mængde
fornemme Herrer og Damer. (<sp>Litt.</sp>: »Der neue
Pitaval« [13. Bd., Leipzig 1848]).
</chapter>

<chapter name="Car Trusts">
<b>Car Trusts</b> [↱ka.<sub>ə</sub>-↱trăsts], Selskaber i de
nordamerikanske Fristater, som overtager
Leveringen af Driftsmateriel til nystiftede
Jernbaneselskaber. Betalingen ydes ved en Sum
straks og Resten i Rater, der sædvanlig strækker
sig over 5 Aar. For Ratebetalingen udstedes
Obligationer, der p. Gr. a. den høje Rente er
et yndet Anlægspapir.
<i>(E. M.). Th. O.</i>
</chapter>

<chapter name="Cartwright, Edmund">
<b>Cartwright</b> [↱ka.<sub>ə</sub>tra^it], <sp>Edmund</sp>, f. 24.
Apr. 1743 i Marsham i Nottinghamshire, d. 30.
Oktbr 1823 i Hastings, studerede Teologi i
Oxford og virkede først som Præst i Doncaster,
derpaa i Goadley Merewood og blev senere
