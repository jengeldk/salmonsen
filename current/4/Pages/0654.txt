Privilegium paa at drive en Folkehave i 5 Aar
fra 1. Jan. 1843 at regne. Den kom til at ligge
paa et vel valgt Sted uden for Vesterport og
fik Navnet <sp>Tivoli-Vauxhall</sp> efter den
gl. Have i
Paris, hvor
Banegaarden St.
Lazare nu
ligger. Her og i
London, hvor
<sp>Vaux-Hall</sp>
og
<sp>Cremorne Garden</sp>
endnu kunde
afgive
Forbilleder, lærte C.,
hvad han
senere kunde
anvende paa sit
Tivoli (s. d.).
C.'s senere
Skabning,
<sp>Casino</sp>, der i
sit Anlæg (1847)
var langt modnere end hans Tivoli, har altid lidt
under sin Beliggenhed uden Opland. Under
C.'s Ledelse sygnede Tivoli hen, og 1848
forlod han det — begge noget nær fallit — og
gik frivillig i Krigen uden at søge om at faa sit
Privilegium fornyet. Han tjente som Løjtnant i
1ste Reservebataillon, senere i den vestindiske
Hærstyrke, rejste til de forenede Stater, hvor
han sammen med Gildemeister forestod
Opførelsen af et Udstillingspalads. Hjemkommen til
Danmark vilde han begynde sit Liv fra Nyt,
anlagde »Alhambra«, men Døden tog ham under
Arbejdet.
<i>Bernh. O.</i>

<img>G. J. B. Carstensen.</img>
</chapter>

<chapter name="Carstensen, Hans Carl Emil">
<b>Carstensen,</b> <sp>Hans Carl Emil</sp>, dansk
Redaktør, f. 19. Jan. 1837 paa Gammel Ryomgaard,
blev Student fra Aarhus Katedralskole 1856 og
dyrkede først det jur. Studium, men følte sig
saa stærkt hendraget til Journalistikken, at
denne blev hans egl. Livskald, om end han
1864 tog statsvidenskabelig Eksamen. C. skrev
først i »Avertissementstidende«, blev derpaa
knyttet til »Dagbladet« og, efter i kortere
Perioder at have været Medarbejder baade ved
»Berlingske Tidende« og »Dagstelegrafen«,
grundede han i Efteraaret 1868 sammen med Robert
Watt, Vilh. Rasmussen og Edgar Collin »Dagens
Nyheder«, hvis ansvarshavende Redaktør han
blev 1873. Han blev her Godsejerpartiets
journalistiske Forsvarer, og hans slagfærdige Pen
blev baade frygtet og hadet. Men som Aarene
gik, stemtes C. mere forsonlig i sin Politik, han
blev som Pressemand Samlings- og
Enhedsmærket, under hvis 13-aarige Formandsskab
(1893—1906) Journalistforeningen gennemgik en
betydelig Udvikling og naaede stor Fremgang
baade i Medlemstal og Formue. Da »Dagens
Nyheder« 1889 blev slaaet sammen med
»Nationaltidende«, vedblev C. at være Særudgavens
Redaktør, og da Redaktør Bierring døde,
overtog han sammen med Skoleinspektør Wiggers
Redaktionen af »Nationaltidende«. C. har været
Formand for den konservative Klub i Kbhvn og
1885—90 for de forenede konservative Klubber.
Han stillede sig gentagne Gange i Lejre og
Frederikssund ved Valgene til Folketinget, uden dog
at opnaa noget Mandat.
<i>C. B-s.</i>
</chapter>

<chapter name="Carstensen, Johannes Peter">
<b>Carstensen,</b> <sp>Johannes Peter</sp>, dansk
Musiker, f. i Kbhvn 16. Aug. 1833, d. i Upsala 25.
Marts 1893. I sin Fødeby var han vel anset som
Violinist og Musiker og fik det Ancker'ske
Rejselegat. Senere drog han til Sverige, blev 1868
ansat som Koncertmester ved det akademiske
Kapel i Upsala, 1873 tillige som milit.
Musikdirektør, 1876 som Musiklærer ved Gymnasiet,
i hvilke Stillinger han erhvervede sig megen
Anseelse i den sv. Universitetsstad. Af hans
Kompositioner mærkes en Ouverture, en
Strygesekstet, Klaverstykker og Sange.
<i>A. H.</i>
</chapter>

<chapter name="Carstensen, William August">
<b>Carstensen,</b> <sp>William August</sp>, dansk
Søofficer, f. 2. Decbr 1828 i Algier, d. 16. Febr
1909 i Fredensborg, blev Løjtnant 1847, Kaptajn
1868, Kommandør 1879 og afgik 1893 med
Kontreadmirals Karakter. I Krigen 1848—50 gjorde
C. Tjeneste i Korvetten »Flora«, senere i
Dampskibet »Gejser« og endelig ved den Afdeling
Kanonbaade, som forjog de slesvig-holstenske
Kanonbaade fra Vesterhavsøerne. 1851—55 var han
i fr. Orlogstjeneste og deltog her i Angrebet
mod Russerne ved Petropavlovsk; 1856—60 i
russ. Orlogstjeneste. Under Krigen 1864 deltog
han i Korvetten »Heimdal« i Træfningen ved
Svinemünde og Kampen ved Helgoland. 1870
ansattes C. som Chef for Søofficersskolen, i
hvilken Stilling han forblev indtil 1892. Fra 1874
var C. Medlem af Landstinget, hvor han kort
efter sin Afgang fra Søofficersskolen (1892) blev
kongevalgt Medlem; med ualmindelig
Veltalenhed deltog han som ivrig Højremand i
Lovgivningsarbejdet. 1872 og 1879 var han Medlem af
Forsvarskommissionerne, 1894 udnævntes han
til Statsrevisor. C., der i en Rk. Aar var
Redaktør af »Tidsskr. for Søvæsen«, er tillige fl.
Gange optraadt som Forf. saavel af æstetiske Bøger
som af maritime Afh.; bl. de første kan nævnes:
»Ombord og i Land« (1878) samt »Den gamle
Skole« (1882); sammen med O. Lütken udgav
han det populær-historiske Skr. »Tordenskjold«
(1887).
<i>C. W.-S.</i>
</chapter>

<chapter name="carta (Papir)">
<b>carta</b> (ital.), Papir; <i>c. bollata</i>, Stempelpapir;
<i>c. rigata</i>, Mønsterpapir i Væveriet.
</chapter>

<chapter name="carta (se charta)">
<b>carta,</b> se <sp>charta</sp>.
</chapter>

<chapter name="Cartagena (By i Spanien)">
<b>Cartagena</b> [sp. -↱кæna], By i Prov. Murcia
i det sydøstlige Spanien, Krigshavn og
Fæstning samt vigtig Handelsstad, ligger ved
Nordkysten af en c. 6 km<sup>2</sup> stor og dyb Bugt, som
trænger ind fra Middelhavet; Indløbet fra S.
dannes af en 700 m bred Kanal mellem 2 med
Forter besatte Klipper; selve Bugten er en af
de bedste Havne ved Middelhavet. (1910) 102519
Indb. Byen er regelmæssigt og godt bygget,
omgivet af en Fæstningsvold og fl. Forter; i den
sydvestlige Del af Byen ligger Krigshavnen og
Arsenalbassinet med Dokker, Værfter,
Magasiner o. s. v. S. f. Byen er anlagt en Kaj for
Handelsskibe. C. er Bispesæde og Sæde for en
Militærguvernør og en Marinekommandant. Af
Bygninger nævnes den forfaldne Katedral,
Raadhuset, Tyrefægtningsarenaen og fl.
Oldtidslevninger. Handelen er betydelig. I Havnen indgik
1900 404 Skibe med 316627 t. Indførslen var 111
Mill. Kr., og Udførslen 23,7 Mill. Kr. Der
indføres særlig Kul, Maskiner, Fisk og
