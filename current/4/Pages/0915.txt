Spanien, fik dog ingen videre Anvendelse, og først
da der ogsaa blev sendt færdig Kakaomasse, og
man lærte dennes Fremstillingsmaade at kende,
blev Brugen af C. alm. I lang Tid anvendtes C.
dog kun i Spanien, hvor man hemmeligholdt
Fabrikationsmaaden; men i Beg. af 17. Aarh.
overførte Florentineren Carletti denne til
Italien, hvor der da opstod talrige Fabrikker. 1657
indførtes Brugen af C. i England, og i Slutn. af
17. Aarh. var den alm. over hele Europa, men
endnu konsumeres den langt overvejende
Mængde af de romanske Folkeslag.
<i>K. M.</i>
</chapter>

<chapter name="Cholagoga">
<b>Cholagoga</b> [kol-], Midler, der befordrer
Afsondring af Galde. Herhen hører alle afførende
Midler, men særlig har Rabarber (<i>Rheum</i>) Navn
for at være et C.
<i>Lp. M.</i>
</chapter>

<chapter name="Cholalsyre (se Galde)">
<b>Cholalsyre</b> [ko-], se <sp>Galde</sp>.
</chapter>

<chapter name="Cholecystektasi">
<b>Cholecystektasi</b> [↱ko-], Udvidning af
Galdeblæren, opstaar som Regel ved Tillukning af
Galdeudførselsgangene, hvilket kan fremkomme
ved Betændelser, ved Sten, ved Svulster. Den
udvidede Galdeblære kan findes fyldt med
Galde, tilblandet med Galdesten ell. grumsede
Masser, med Slim, med Materie ell. med klar,
vandagtig Vædske. Hvis Lidelsen volder betydeligere
Symptomer, hvilket langtfra altid er Tilfældet,
vil man som oftest nutildags føle sig fristet til
en af de paa senere Sted omtalte
Galdevejsoperationer.
<i>E. A. T.</i>
</chapter>

<chapter name="Cholecystektomi (se Galdevejsoperationer)">
<b>Cholecystektomi</b> [↱ko-], se
<sp>Galdevejsoperationer</sp>.
</chapter>

<chapter name="Cholecystitis (se Galdevejssygdomme)">
<b>Cholecystitis</b> [↱ko-], se
<sp>Galdevejssygdomme</sp>.
</chapter>

<chapter name="Cholecystoenterostomi (se Galdevejsoperationer)">
<b>Cholecystoenterostomi</b> [↱ko-], se
<sp>Galdevejsoperationer</sp>.
</chapter>

<chapter name="Cholecystotomi (se Galdevejsoperationer)">
<b>Cholecystotomi</b> [↱ko-], se
<sp>Galdevejsoperationer</sp>.
</chapter>

<chapter name="Choleinsyre (se Galde)">
<b>Choleinsyre</b> [ko-], se <sp>Galde</sp>.
</chapter>

<chapter name="Cholelithiasis (se Galdesten)">
<b>Cholelithiasis</b> [ko-↱ti´-], se <sp>Galdesten</sp>.
</chapter>

<chapter name="Choler, Adolphe">
<b>Choler</b> [∫å↱le], <sp>Adolphe</sp>, fr. dram. Forf.
(1822—89). Til Paris' Morskabsteatre har C.
enten alene ell. i Reglen med een ell. to
Medarbejdere skrevet en Mængde Vaudeviller,
Parodier, Farcer og Operetter. Med Labiche
forfattede han bl. a. <i>Les marquises de la
fourchette</i> (1854) og <i>Un pied dans le crime</i> (1866);
med Thiboust og Siraudin <i>Le fils de la belle au
bois dormant</i> (1858); med Labiche og Delacour
<i>Les chemins de fer</i> (1867) o. s. v. Af hans
øvrige Medarbejdere kan nævnes Clairville,
Cogniard, Dennery, Dumanoir, Lefranc, Marc
Michel og H. Rochefort.
<i>S. Ms.</i>
</chapter>

<chapter name="Cholera morbus (se Kolera)">
<b>Cholera morbus</b> [↱ko´-] se <sp>Kolera</sp>.
</chapter>

<chapter name="Choles">
<b>Choles</b> [↱t∫ål<sub>æ</sub>s], Indianerstamme i den
nordvestlige Del af den sydamerikanske Republik
Columbia og i de østlige Dele af Republikken
Panama, hvor de bebor Kysten S. f.
Darien-Golfen. C. hører sprogligt til Maya-Folkene. I
kulturel Henseende afviger de fra deres Naboer;
saaledes er de Pælebyggere.
<i>H. P. S.</i>
</chapter>

<chapter name="Cholesteatom eller Perlesvulst">
<b>Cholesteatom</b> [ko-] ell. <sp>Perlesvulst</sp>, Navn
givet af <sp>Joh. Müller</sp> som Betegnelse for
Svulster, der paa Snitfladen viser en
ejendommelig hvid, silkeagtig Glans. Ofte findes
Cholesterin aflejret i det Indre. De bestaar for en
stor Del af tæt sammenpakkede, tynde,
skælagtige Plader uden Struktur,
Omdannelsesprodukter af de Celler, hvorfra de udgaar: Endotel
(særlig paa Hjernehinderne) ell. Epitelet paa
Huden ell. i Urinvejene. Ofte kaldes rene
Betændelsesprodukter, i hvilke findes lgn.
omdannede Epitelmasser, for C., men med Urette.
Saadanne cholesteatomlignende
Betændelsesprodukter træffes navnlig i den ydre Øregang og
undertiden i Mellemøret efter længere varende
Betændelser.
<i>O. T.</i>
</chapter>

<chapter name="Cholesterin">
Cholesterin, [↱ko-], C<sub>27</sub>H<sub>46</sub>O, er den vigtigste
Repræsentant for en Række naturligt
forekommende Forbindelser, der kaldes Steriner (s. d.).
Det forekommer i næsten alle dyriske Safter og
Væv, patologisk i Galdestene, hvoraf det let
vindes ved Ekstraktion med kogende Alkohol og
paafølgende Omkrystallisation; det kan ogsaa
fremstilles af Hjerne- ell. Rygmarv. C. er let
opløseligt i varm og kold Æter, Glycerin,
Petroleum, Benzol, varm Alkohol og Kloroform,
uopløseligt i Vand, Alkalier og i fortyndede Syrer.
Af fortyndet Vinaand udkrystalliserer det med
1 Molekyl H<sub>2</sub>O i rombiske Tavler, der er let
kendelige under Mikroskopet; af vandfri Æter
krystalliseres det vandfrit. Tørt C. smelter ved
148,5°; det er optisk aktivt og har Vægtfylden
1,046. Ved Opvarmning med Svovlsyre og Vand
(5:1) farves Krystallernes Kanter røde. En
Opløsning af C. i Kloroform bliver ved Rystning
med samme Mængde koncentreret Svovlsyre
først rød, senere purpurfarvet; den Syre, der
samler sig i den nederste Del af Glasset, viser
grøn Fluorescens (Salkowski's Reaktion).
<i>(O. C.). R. K.</i>
</chapter>

<chapter name="Cholet">
<b>Cholet</b> [∫å↱læ], By i Mellemfrankrig, Dept
Maine-et-Loire, Hovedstad i
<sp>Arrondissementet C.</sp> (Anjou), ligger paa en Høj ved
Maine og ved Vestbanen mellem Nantes og
Poitiers og har (1911) 21058 Indb., en Underret, et
Handelskammer, et kommunalt Collège, en
betydelig Industri i Uld og Bomuld, og Handel
med Fedekvæg, Faar og Svin. C. led
overordentlig i Vendée-Krigen og blev omtr. helt
ødelagt, men er senere vokset stærkt. I Omegnen
findes store Stensætninger, saakaldte druidiske
Mindesmærker.
<i>G. Ht.</i>
</chapter>

<chapter name="Choliambe">
<b>Choliambe</b> [kol-] (gr., haltende Jambe, ogsaa
<i>versus scazon</i>), et jambisk Trimeter, hvis
sidste Fod i St f. den ventede Jambe er en Trokæ
ell. Spondé. Verset bliver derved ligesom
haltende, hvilket kan gøre en ret komisk
Virkning. Skema:

⏒-⏑-⏒-⏑-⏑--⏑

C. skal være opfundet af den gr. Satiriker
Hipponax og er især benyttet af Herondas i
hans Mimiamber, saavel som af rom. Digtere
(Catull og Martial).
<i>K. H.</i>
</chapter>

<chapter name="Cholin">
<b>Cholin</b> [ko-] (tidligere ogsaa kaldet <sp>Sinkalin</sp>,
<sp>Bilineurin</sp>) er første Gang fremstillet af
Strecker; dets kem. Konstitution er bestemt af
Wurtz (1868): N(CH<sub>3</sub>)<sub>3</sub>.OH.CH<sub>2</sub>.CH<sub>2</sub>OH (kemisk
Betegnelse:
Trimetyl-oxy-ætyl-ammoniumhy-droxyd). C. er en organisk Base, der findes
baade hos Planter og Dyr. Hos Dyr findes C.
ikke frit, men i kem. Forbindelse med andre
Substanser, særlig med Fosforsyre og Fedtsyrer.
De vigtigste af disse C.-holdige Forbindelser
kaldes Fosfatider (s. d.) ell. ofte (efter
Gruppens mest udbredte Stoffer) Lecithiner (s. d.).
Fosfatider er fedtlignende Stoffer, der findes i
