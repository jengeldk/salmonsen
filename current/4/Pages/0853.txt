skriver sig fra omkr. 1830. Det er en Afledning
af chauvin, hvilket betegner en Franskmand, der
nærer en blind og begejstret Beundring for sit
Land. Chauvin er opr. et Egennavn og viser
rimeligvis tilbage dels til Nicolas Chauvin fra
Rochefort, en af Napoleon's gl. Soldater og
entusiastiske Beundrere, dels til den pralende
Rekrut Chauvin i Brødrene Cognard's Lystspil
<i>La cocarde tricolore</i> (1831). Den traditionelle
Chauvin-Type er i øvrigt skabt af Tegneren
Charlet, hvis satiriske Litografier morede Paris
under Restaurationen.
<i>Kr. N.</i>
</chapter>

<chapter name="Chaux-de-Fonds, La">
<b>Chaux-de-Fonds, La</b> [la-↱∫o-t-↱fǡ], By i det
schweiziske Kanton Neuchâtel, 15 km NV. f.
Byen Neuchâtel, ikke langt fra den fr. Grænse,
992 m o. H. i en af Jurabjergenes Højdale,
omgivet af 1000—1300 m høje, naaleskovbevoksede
Højdedrag. C. blev ødelagt ved en Ildebrand
1794, har siden vokset meget stærkt og er
derfor en fuldstændig moderne og regelmæssig
bygget By. En 14,5 km lang Vandledning bringer
Byen udmærket Drikkevand fra Areuse, som
ogsaa forsyner Byen med Elektricitet. (1910)
37636 Indb., hvoraf de fleste er fransktalende og
reformerte. C. er et Centrum for Urindustrien;
næsten 70 % af de i Schweiz fabrikerede
Guldure kommer herfra. Der er en Urmagerskole og
en Industriskole. Der fabrikeres ogsaa
Kronometre og videnskabelige Instrumenter. Byens
Udvikling skyldes udelukkende
Urmagerkunsten, som indførtes 1705 af Brødrene Jacob og
Isaac Brandt. C. er Fødested for den berømte
Mekaniker og Medaillør Jean Pierre Droz og
for Maleren Leopold Robert.
<i>G. Ht.</i>
</chapter>

<chapter name="Chavanne, Joseph">
<b>Chavanne</b> [sja↱van(<sub>ə</sub>) ?], <sp>Joseph</sp>, østerrigsk
Geograf og Rejsende, f. 7. Aug. 1846 i Graz,
berejste 1867—69 Nordamerika, Vestindien,
Meksiko og Nordafrika, var derpaa ansat ved meteor.
Institut i Wien og blev fra 1875 Redaktør af
»Mitteilungen der Geografischen Gesellschaft« i
Wien. Febr 18S4 drog han for det belg. geogr.
Selskab til Kongo for at foretage en nøjere
topografisk Undersøgelse af Egnene mellem Kongo
og Kuilu-Niadi paa den ene Side og
Kongomundingen og Ækvatorstationen paa den anden
Side. Af C. er udkommet: »Die
Temperaturverhältnisse von Österreich-Ungarn, dargestellt
durch Isothermen« (1871), »Beitrâge zur
Klimatologie von Ö.-U.« (1872), »Die Sahara« (1878),
»Afghanistan« (1879), »Afrika in Lichte unserer
Tage« (1881), »Die mittlere Höhe Afrikas« (1881),
»Afrikas Ströme und Flüsse« (1883), »Reisen und
Forschungen im alten und neuen Kongostaat in
den J. 1884—85« (1887), »Physik.-Statist.
Handatlas von Österreich-Ungarn« (1884—87).
Endvidere har han besørget et nyt Opl. af Balbi's
»Allgemeiner Erdbeschreibung«.
<i>C. A.</i>
</chapter>

<chapter name="Chavannes (se Puvis de Chavannes)">
<b>Chavannes</b> [∫a↱van], se <sp>Puvis de C.</sp>
</chapter>

<chapter name="Chavannes, Alexandre César">
<b>Chavannes</b> [∫a↱van], <sp>Alexandre César</sp>.
f. i Montreux 1731, d. som Prof. i Teologi i
Lausanne 1808. C. udgav 1788 <i>Anthropologie ou
science général de l'homme pour servir
d'introduction à l'étude de la Philosophie et des
langues, et de guide dans le plan d'éducation
intellectuelle ci-devant proposé par A. C. C.</i>, hvori
han for første Gang bestemte den moderne
Antropologis Begreb. C. er med Urette blevet
betegnet som Grundlæggeren af denne Videnskab;
hans litterære Virksomhed var af rent
spekulativ Natur og fik ingen Bet. for den senere flg.
Udvikling af Menneskets Naturhistorie; men den
har Interesse som et tidligt Forsøg paa en
systematisk Fremstilling af de herhenhørende Fag.
C.'s øvrige Skr er af teologisk-pædagogisk
Indhold.
<i>S. H.</i>
</chapter>

<chapter name="Chavannes, Edouard Emmanuel">
<b>Chavannes</b> [∫a↱van], <sp>Edouard Emmanuel</sp>,
fr. Sinolog, f. 1865 i Lyon, siden 1893 Prof. ved
<i>Collège de France</i>, ledede 1889 og 1907 de fr.
videnskabelige Ekspeditioner i Kina og
undersøgte 1891 paa en Rejse fra Peking til Shanghai
de gl. Stenskulpturer i Prov. Schantung. C. er en
fremragende Forsker af det kin. Sprog og har
givet talrige Oversættelser af kin. Værker. Af
hans vigtigste Arbejder kan nævnes: <i>La
sculpture sur pierre en Chine au temps des 2
dynasties Han</i> (1893), <i>Mémoire sur les Religieux par
I-tsing</i> (1894), <i>Mémoires historiques de
Se-Ma-Ts'ien</i>, Bd I—V, 1895—1905 (det vigtigste af de
ældre kin. Historieværker), <i>Cinq cents contes
et apologues du Tripitaka Chinois</i>, Bd I—III,
1910—11 samt <i>Les documents Chinois découverts
par A. Stein dans Turkestan oriental</i> (1913). C.
er siden 1904 Medudgiver (med H. Cordier) af
det for østasiatiske Forhold betydningsfulde
Tidsskr <i>T'oung pao</i>, hvori han har skrevet
talrige lærde Afh.
<i>F. de F.</i>
</chapter>

<chapter name="Chaves">
<b>Chaves</b> [↱∫av<sub>ö</sub>∫], By i det nordlige
Portugal, i en frugtbar Dal ved Tamegas venstre
Bred, har et gl. Kastel, forfaldne
Fæstningsværker og 6500 Indb., der driver Silkehandel
og Linnedvæveri. Over Floden fører en fra
Trajan's Tid stammende Bro over til Forstaden
Santa Maria Magdalena. I Nærheden saltholdige
varme Kilder (indtil 56°), der allerede hos
Romerne (<i>Aquæ Flaviæ</i>) var berømte.
<i>M. V.</i>
</chapter>

<chapter name="Chaves, Manoel de Silveira, Markis af">
<b>Chaves</b> [↱∫av<sub>ö</sub>∫], <sp>Manoel de Silveira</sp>,
Markis af, portug. General, d. 1830, deltog
1807—14 som Grev Amarante i Krigen mod
Franskmændene. Han forraadte 1820 til Regeringen
den Plan om en Opstand i Oporto, som var
bleven ham betroet, men fremskyndede netop
derved Opstandens Udbrud og Udstedelsen af en
fri Forfatning. Som ivrig Absolutist fremkaldte
han Febr 1823, da den fr. Hær var rykket ind i
Spanien for at undertrykke dettes Frihed, en
milit. Opstand i Byen Chaves, men blev allerede
i Apr. trængt over paa sp. Grund. Herfra vendte
han tilbage, da Reaktionen havde sejret i
Lissabon i Juni s. A., og fik til Løn store Godser
samt Titlen Markis af C. Jan. 1827 rejste C.
igen Reaktionens Banner og udraabte i Tavora
Dom Miguel til Enevoldskonge, men blev tre
Gange slaaet og flygtede til Spanien. Sidste
Gang blev endog hans Tropper afvæbnede efter
den eng. Regerings Forlangende, og C. kom
først tilbage til Portugal i Sommeren 1828, da
Dom Miguel helt havde sejret. Men da fik C.
slet ingen Løn for sin trofaste Iver og døde i
Sindsforvirring.
<i>E. E.</i>
</chapter>

<chapter name="Chavikol">
<b>Chavikol</b> [kavi↱ko´l], CH<sub>2</sub>:CH.CH<sub>2</sub>.C<sub>6</sub>H<sub>4</sub>OH,
(Propenylfenol) er en Vædske med Kogepunkt
237° og Vægtfylde 1,041. Den findes sammen med
Terpener i den æteriske Betelolie. Dens vandige
Opløsning farves blaa af en Draabe Jernklorid.
</chapter>

<chapter name="Chazal, Pierre Eman. Félix, Baron de">
<b>Chazal</b> [∫a↱zal], <sp>Pierre Eman. Félix</sp>,
Baron de, belg. General (1808—92), var f. i det
