— Agerbrugsprodukter) forudsætter <sp>Handel</sp> i
ikke ringe Omfang; Skibe og Baade anvendes
ofte som Ornament og ses paa Helleristninger.
Endelig krævede Metalbehandlingen, baade
Støbningen og Dekorationen, særlig Kyndighed, der
har lagt Grunden til Udvikling af
<sp>Haandværk</sp>. At Trælle har været anvendte til det
grovere Arbejde, maa anses for sandsynligt.
<sp>Lurerne</sp> er et udpræget Eksempel paa, hvor
højt der naaedes i Støbeteknik, og giver tillige
gennem deres musikalske Egenskaber
Vidnesbyrd om en mærkelig musikalsk Kultur.

<sp>Bopladserne</sp> fra B. kendes hidtil kun
meget faatalligt. En af de anseligste er
fremdraget ved Voldtofte ved Assens, en anden i
det nordvestlige Jylland, en tredie med
Levninger fra en Bronzestøbers Arbejdsplads ved
Haag, Randers Amt. Om <sp>Boligen</sp> yder de kun
ringe Oplysninger, der heldigt suppleres ved
visse som Gravgemmer for brændte Ben fra
Ligbaalet anvendte Lerkar i Husform. Til
Brugen af det firsidede Hus er man næppe naaet
før tidligst ved Periodens Slutning. Det <sp>runde
Hus</sp> med Lervægge klinede om en Risfletning
om Stolper og med
et over Væggen
fremspringende
Tag med Lys- og
Røgaabning i
Midten foroven har
været det alm.
anvendte. Væggen har
kunnet været
malet, og
Dørindfatningen særlig
betegnet. Til
Opbevaring af Korn og
flydende Varer
tjente store
Lerkar, der nedsattes
med Underdelen i
Jorden. Enkelte
saadanne er
fundne med Rester af
Indholdet (Korn).
Skaale, Fade og
Bægre var sædvanlig af brændt Ler, ret
simple i Form og Udstyrelse. Til simple,
dagligdags Redskaber har man i nogen
Udstrækning bevaret Flinten. Om Udstyrelsen af
Husets Indre vides kun lidet; en Foldestol bevaret
dels i Træ,
dels gennem
Beslag, tyder
paa, at det
kunde være
ganske
fornemt. Vogne
har antagelig
været kendte;
Hjulet kunde
være af en
ældre
skiveformet Type ell.
med Eger.

Om de
sociale Forhold
vides ikke
meget. <sp>Kvinden</sp>
fremtræder gennem Gravfundene ligestillet Manden
i Dødsære, og der er Tegn, som ret bestemt
tyder paa <sp>Engifte</sp>. Standsforskel og Afvigelse
i ydre Kaar synes stundom at give sig til Kende.
Om <sp>Trælle</sp> er foran talt.

Paa det religiøse Omraade kan det erkendes,
at <sp>Naturdyrkelse</sp> i tidlige Trin har
været fremtrædende. <sp>Solen</sp> er tænkt som en
gylden Skive, draget af en Hest (se
<sp>Solbilledet</sp>); Flintøksen ell. Stridshammeren har
været Udtryk for Tordenguden, og et gennem
Offergaver kendeligt Forhold til Kilder og
rindende Vand er Udtryk for noget lgn. Ikke
sjælden er store smukke Genstande, ofte ogsaa
ringere Sager, fundne enkeltvis, parvis ell. fl.
sammen, af og til bestemte Sæt af Genstande,
henlagte i Mark og Mose ell. ved Kilder og
Kildeløb som <sp>Votivgave</sp>, og der kendes
Eksempler, som tyder paa Dyreofre i
Forbindelse hermed; Lurer og Guldkar lader ane
Ceremoniel. Ogsaa paa dette Omraade giver
Fundene Vidnesbyrd om skiftende Opfattelse,
hvorved Navneværdien af det givne stiger, medens
den virkelige Værdi synker (c. 100 Guldbaade,
fra Nors, af Guld saa tyndt som Silkepapir).

<img>Fig. 4. Egekiste. Kongshøj.</img>

<img>Fig. 5. Husurne.</img>

<img>Fig. 6. Bronzeskjold.</img>
