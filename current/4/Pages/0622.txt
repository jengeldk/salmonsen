natt vid Bullarsjön« hentede hun Emnet fra den
pietistiske Vækkelse (»läseriet«) i en bohuslänsk
Landsby, men Ensidigheden i Skildringen
fremkaldte skarpe Indsigelser. De efterfølgende
Romaner »En nyckfull kvinna«, »Förmyndaren«
o fl. genoprettede dog hendes Popularitet, og
hendes Læsekreds var i stadig Vækst. 1852
havde hun den Sorg at miste sin Søn af første
Ægteskab, en begavet ung Mand, og dette
standsede hendes Forfatterskab i en Aarrække;
først 1860 kom hendes sidste og efter manges
Mening bedste Roman »Ett köpmanshus i
Skärgården«. Et Par Samlinger »Skuggspel,
tidsmålninger och ungdomsminnen« og »Minnen af
svenskt författarelif« giver gode Bidrag til
Skildringen af hende selv og hendes Kreds. 1875
blev Fru C. atter Enke; af den anselige
Formue, hun havde erhvervet ved sine Romaner,
mistede hun største Delen ved sin Bankiers
Fallit; Resten testamenterede hun til
velgørende Øjemed. — Fru C. er en af de mest læste
sv. Forfattere; hendes Romaner er oversatte til
saa godt som alle europ. Sprog, og i hendes
Hjemland udkommer de stadig i ny Opl.; en
samlet Udg. er udkommet i dette Aarh. I
Danmark, hvor Romanerne gerne blev oversatte straks
ved deres Fremkomst, er de komne i fl. Opl.;
en ny Udg. af hendes samlede Værker
begyndte 1892. (<sp>Litt.</sp>: Nogen fuldstændig Biografi af
Fru C. findes ikke, men gode Bidrag til
Skildringen af hendes Personlighed og
Forfatterejendommelighed er givne af Karl Warburg [i
»Nordisk Tidsskrift« 1892]; <sp>Mortensen</sp>,
»Från Aftonbladet til röda rummet«; <sp>Sylwan</sp>,
»Svensk litteratur ved 18talets midt«; <sp>H.
Svanberg</sp>, »E. G.« [1912]).
<i>I. F.-H.</i>
</chapter>

<chapter name="Carlén, Johan Gabriel">
<b>Carlén</b> [-↱le.n], <sp>Johan Gabriel</sp>, sv. Forf.,
(1814—75), var gift med Forfatterinden Emilie
Flygare C. Han har udg. »Romanser ur svenska
folklifvet« og »Samlade dikter« (1870); skønt de
ikke er betydelige, gjorde dog især Romancerne
Lykke, maaske til Dels p. Gr. a. den sociale
Tendens deri. Mest anset blev han for sine
Udgaver af andre Forfattere, saaledes Fru
Lenngrén's og Wadman's Skr, men især den
ualmindelig smukt udstyrede Udg. af Bellman
(1861—66), der dog ikke svarer til Nutidens
Fordringer til en kritisk Udg.
<i>I. F.-H.</i>
</chapter>

<chapter name="Carlén, Richard Theodor">
<b>Carlén</b> [-↱le.n], <sp>Richard Theodor</sp>, sv.
Jurist og Politiker, Broder til ovenn. J. G. C.,
f. 17. Maj 1821, d. 31. Decbr 1873. C. tog 1841
jur. Eksamen, var 1844—46 Redaktør af
»Värmlands tidning« og 1862—66 og 1870—73 Medlem
af den sv. Rigsdag, hvor han spillede en
fremtrædende Rolle. C. udgav 1866 en »Kommentar
öfver strafflagen«.
<i>A. M. D.</i>
</chapter>

<chapter name="Carlén, Rosaura (Rosa) Katarina">
<b>Carlén</b> [-↱le.n], <sp>Rosaura (Rosa)
Katarina</sp>, sv. Romanforfatterinde (1836—83),
Datter af Emilie Flygare C. og hendes Forlovede
Dalin, og gift med sin Moders Svoger, ovenn.
R. T. C. Paavirket af eng. Litt. skrev hun den
talentfulde Roman »Agnes Tell, en
äktenskapshistoria« (1861), der gjorde ikke ringe Lykke.
Derefter fulgte fl. andre, »Tuna«, »Bröllopet i
Bränna«, »Helene«, »Tre år och tre dagar«,
»Tatarnes son« (1866), alle under Mærket: Forf.
til Agnes Tell. R. C.'s Romaner, der er livligt
og ret fint skrevne, læstes meget, og fl. af dem
blev oversatte paa Dansk, men har nu næppe
nogen synderlig Læsekreds.
<i>I. F.-H.</i>
</chapter>

<chapter name="Carlentini">
<b>Carlentini,</b> Flække paa Sicilien, Prov. Siracusa,
ligger 35 km NV. f. Siracusa. (1911) 11050 Indb.
C. driver Vinavl. Byen ødelagdes ved Jordskælvet 1693.
<i>H. P. S.</i>
</chapter>

<chapter name="Carlès, Jean Antonin">
<b>Carlès</b> [kar↱læs], <sp>Jean Antonin</sp>, fransk
Billedhugger, f. 24. Juli 1851 i Gimont (Gers.).
Efter en Studietid i Marseille og senere i
Toulouse kom han 1876 til Paris, hvor Jouffroy og
Hiolle blev hans Lærere. Fra 1878 har han
været en flittig Udstiller, hvis mest bekendte
Arbejder er: <i>La Cigale</i> (Statens Ejendom, 1878),
Statuerne »Tiggeren« (1879), »Abel« (1887, i
Marmor, Gengivelse i Kria Mus.), <i>L'Eternel
poème</i> (1891), Statuen af Karl VII for
Compiègnes Raadhus, Statuen af Chevalier de la
Barre (paa Montmartre) samt en Række gode
Buster.
<i>A. Hk.</i>
</chapter>

<chapter name="Carleton, Will (Irsk Forfatter)">
<b>Carleton</b> [↱ka.<sub>ə</sub>£t<sub>ə</sub>n], <sp>Will</sp>, irsk Forf.
(1798—1869), var Søn af en mindre Landmand. Sin
litterære Løbebane begyndte han 1830, da han
udgav <i>Traits and Stories of the Irish
Peasantry</i>. Bogen gjorde Lykke og fulgtes to Aar efter
af en ny Samling irske Fortællinger. Af hans andre
Bøger kan nævnes Romanen <i>Fardarougha the
Miser</i> (1839), <i>The Black Prophet</i> (1847), <i>Jane
Sinclair</i> o. a. Fortællinger (1852), <i>Willy Reilly</i>
(1855) og <i>The Black Baronet</i> (1858). Nogle af
hans Arbejder er oversatte paa Dansk (»Træk
og Skildringer af det irske Folkeliv« [1833] ved
Moltke), »Den sorte Profet« (I—II, 1847).
<i>(C. K.). I. O.</i>
</chapter>

<chapter name="Carleton, Will (Amerikansk Digter)">
<b>Carleton</b> [↱ka.<sub>ə</sub>£t<sub>ə</sub>n], <sp>Will</sp>, amer. Digter,
f. 1845. Efter at have afsluttet sine Studier
berejste han Kanada og de forenede Stater,
senere ogsaa Europa som Foredragsholder. Hans
Værker er bl. a.: <i>Farm Ballads</i> (1873), <i>Farm
Festivals</i> (1881), <i>City Ballads</i> (1885), <i>City
Festivals</i> (1892).
<i>(C. K.). I. O.</i>
</chapter>

<chapter name="Carleton Place">
<b>Carleton Place</b> [↱ka.<sub>ə</sub>£t<sub>ə</sub>n-p£e<sub>i</sub>s], <sp>Carleton</sp>,
By i Dominion of Canada, Prov. Ontario,
ligger 45 km SV. f. Ottawa ved den kanadiske
Pacifikbane. (1901) 4059 Indb. C. P. er en livlig
Industriby med store Savværker og
Jernbaneværksteder og tillige et vigtigt Jernbanecentrum.
</chapter>

<chapter name="Carlevaris, Luca">
<b>Carlevaris,</b> <sp>Luca</sp>, ital. Landskabsmaler og
Kobberstikker, f. i Udine 1665, d. i Venedig
1731, Canaletto's Lærer og (ikke fremragende)
Forgænger i venetiansk Prospektmaleri. Mange
Arbejder i Venedigs Paladser; C. malede
Regattaen i Anledning af den danske Kong
Frederiks IV's Besøg i Venedig (det danske Slots
Samlinger). 1703 ff. offentliggjorde C. en Suite
paa over 100 fermt udførte, raderede Blade
(Venedig-Prospekter).
<i>A. Hk.</i>
</chapter>

<chapter name="Carlgren, Oskar Henrik">
<b>Carlgren</b> [↱kɑ.<sub>r</sub>lgre.n], <sp>Oskar Henrik</sp>,
sv. Zoolog, f. 1. Decbr 1865 i Falun, Student
1884, <i>Dr. phil.</i> 1895, Docent i Zoologi ved Sthlm's
Højskole 1894 og Prof. ved Lunds Univ. 1912.
Bl. hans videnskabelige Arbejder, der næsten
udelukkende behandler Søanemonerne, kan
nævnes: »Studien über nordische Actinien«
(1893), »Beobachtungen über die
Mesenterienstellung der Zoantharien« (1896), »Die
Brutpflege der Actinarien« (1901) samt »Studien
über Regenerations- und
Regulationserscheinungen«, I—II (1904—09).
<i>R. H. S.</i>
</chapter>
