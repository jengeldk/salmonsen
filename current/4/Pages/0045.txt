hans Medarbejder. B. har udført mange
Portrætarbejder: Kolossalstatuen af Sir R. Temple
for Bombay, Sir Rowland Hill, Rich. Baxter
for Kidderminster, Buste af Fr. Leighton (i
Marmor 1893 i Ny Carlsberg Glyptotek i Kbhvn);
særlig har han vundet stort Bifald ved sine
mange Fremstillinger af Dronning Victoria, sidst
paa det mægtige og storslaaede
Nationalmindesmærke foran Buckingham-Paladset. Af hans
Idealskulptur kan nævnes Gruppen »Hereward
og Alftruda« (efter Kingsley's Roman
»Hereward«) og Statuen »Poesiens Genius« (i Marmor
1903 i Ny Carlsberg Glyptotek). Han har ogsaa
udført Dyrskulptur. 1891 blev B. Medlem af
London-Akademiet.
<i>A. Hk.</i>
</chapter>

<chapter name="Brockdorff">
<b>Brockdorff,</b> en gl. holstensk Adelsslægt, der
fører en hvid flyvende Fisk skraa mod højre
Hjørne i et blaat Felt og paa Hjelmen en lgn.
Fisk. 1221 nævnes en Detlev B., men den
sammenhængende Slægtrække begynder først med
<sp>Henrik B.</sp>, som levede mod Slutn. af 14.
Aarh. Hans Sønnesøns Sønnesøn, <sp>Ditlev B.</sp>,
var 1519—23 Amtmand paa Flensborghus og
udmærkede sig ved sit tapre Forsvar mod
Frederik I. Senere var han Lensmand paa
Sønderborg, medens Christian II sad fangen paa Slottet,
og i Slaget ved Øxnebjerg var han en af
Hovedanførerne. Af hans Sønner var <sp>Joachim B.</sp>
(død 1564) Amtmand over Hagenskov Amt og
udmærkede sig Ved Hoffanen i Ditmarsken
1559, <sp>Poul</sp> var holstensk Hofmarskal, og fra
Henrik til Vindeby og hans Søn <sp>Ditlev B.</sp>
(d. 1616) til Vindeby, Altenhof og Kletkamp
nedstammer alle de nulevende talrige
Medlemmer af Slægten. Med sidstnævntes Sønner Cai
(d. 1619), Henrik (d. 1671)
og Joachim (d. 1680) delte
den sig i 3 Linier. Af den
ældste Linie blev <sp>Cai
Lorenz B.</sp> (1646—1725) til
Fideikommisgodserne
Kletkamp, Westensee og
Grünhaus i Holsten,
Geheimeraad og
Kammerherre hos Dronning
Charlotte Amalie, 1672 optaget
i Grevestanden. Hans
yngre Søn, Baron <sp>Cai
Bertram B.</sp> (1680—1710),
optoges 1706 i tysk
rigsgrevelig Stand, og fra
ham nedstammer en
endnu i Bayern blomstrende
Linie. Sidstnævntes
ældre Broder, Grev
Christian Friedrich B., skal
1727 ligeledes være blevet
tysk Rigsgreve, men hans
Efterkommere, de
holstenske B., har kun ført
den danske Grevetitel.
Baron <sp>Cai Lorenz B.</sp>
(1766—1840), Geheimekonferensraad, Præsident
i Overappellationsretten i Kiel, fik 1838
grevelig Værdighed, og hans Søn, <sp>Conrad
Friedrich Gottlieb B.</sp> (f. 1823), som
ved Adoption af Grev Conrad Christoph
Ahlefeldt var kommet i Besiddelse af Godset
Ascheberg, udnævntes 1837 til Greve af
Brockdorff-Ahlefeldt. Baron Ludvig Frederik B.
(1797—1874) optoges 1836 i den bayerske Grevestand.
Hans Brodersøn, Baron <sp>Ulrik Ludvig
Hans B.</sp> (1806—75), var dansk Gesandt i
Berlin, senere i Madrid og Lissabon. En
adopteret Linie, Børnene af Baron Christian
Frederik B. (1762—1821) med Jeannette Sofie Hansen,
opnaaede 1809 friherrelig Titel i Oldenburg, og
af dem fik Ritmester Christian Adolf B.
(1792—1848) 1826 Tilladelse til at føre
Barontitlen. — Af den anden Linie var Henrik B.'s
Søn, <sp>Schack B.</sp> (1652—1730), dansk
Generalløjtnant, kom ved Giftermaal med Sofie
Charlotte von Wittinghof i Besiddelse af Baroniet
Schelenborg og optoges 1691 i Friherrestanden.
Hans Slægt uddøde 1784 med Baron Schack B.,
hvis Datterdatter bragte Schelenborg til
Juel'erne paa Taasinge, der antog Navnet Juel-B.
Henrik B.'s yngre Søn, Generalmajor <sp>Ditlev
B.</sp> var Stamfader til den endnu i Danmark
blomstrende Linie, der har ejet Grundet. —
Den tredie, fra Joachim B. nedstammende Linie
lever ligeledes i Danmark.
<i>H.-L.</i>
</chapter>

<chapter name="Brockelmann, Carl">
<b>Brockelmann,</b> <sp>Carl</sp>, tysk Orientalist, f.
1868 i Rostock, Prof. i Königsberg, tidligere i
Halle og Breslau. B. har leveret en Række
fortjenstfulde Arbejder til forsk. Grene af den
semitiske Filologi, navnlig arab. og syr. Hans
Hovedværker er »Geschichte der arabischen
Litteratur« (2 Bd, 1898—1902), der udmærker sig
ved sin bibliografiske Udførlighed og
Nøjagtighed, og »Grundriss der vergleichenden
Grammatik der semitischen Sprachen« (2 Bd, 1908), der
for første Gang bragte en paa moderne
sprogvidenskabelige Principper bygget Fremstilling.
Han har desuden udarbejdet et syr. Leksikon
og en syr. Grammatik samt skrevet en Del
værdifulde mindre Afh.
<i>J. Ø.</i>
</chapter>

<chapter name="Brocken">
<b>Brocken,</b> i Folkemunde kaldet
<sp>Blocksberg</sp>, der ligger i preuss. Prov. Sachsen, er

<img>Brocken.</img>
