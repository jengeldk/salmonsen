fortrykt B. <sp>Spidsbuen</sp> dannes af to
Cirkellinier, som foroven støder sammen i en
Vinkel; efter Centrernes Beliggenhed kan den være
høj ell. lav (Fig. 5); i fortrykt Form kaldes
den <sp>Tudorbuen</sp>. <sp>Stigende B.</sp> med
Centrer i forsk. Højde anvendes særlig ved
Trapper; <sp>Hesteskobuen</sp> dannes af et
Cirkelsegment, der er større end en Halvcirkel (Fig.
6) ell. en Spidsbue; den <sp>forhøjede B.</sp>
fremkommer ved at fortsætte Halvcirklen nedad mod
Vederlaget ved en lodret Linie,
<sp>Kløverbladsbuen</sp> ved en Sammenstilling af forsk.
mindre Hesteskobuer, <sp>Kølbuen</sp>, ved at to
konkave Cirkelsegmenter mødes i en Spids
foroven. Der findes for øvrigt en Række Buer,
sammensatte af forsk. Former. Fig. 7 viser f. Eks.
en maurisk Bue og Fig. 8 en Sadelbue ell.
Æselrygbue.
<i>(E. S.). C. B-r.</i>
</chapter>

<chapter name="Bue (mat.)">
<b>Bue</b> (<sp>mat.</sp>), et Stykke af en krum Linie. Om
dens Længde, se <sp>Rektifikation</sp>.
<i>Chr. C.</i>
</chapter>

<chapter name="Bue (i Musikken)">
<b>Bue</b> (i <sp>Musikken</sp>) 1) se <sp>Bindebue</sp>, 2)
det Instrument (ital. <i>arco</i>, fr. <i>archet</i>, tysk
<i>Bogen</i>, eng. <i>fiddle-stick</i>), hvormed Strengene paa
Strygeinstrumenter spilles ell. stryges og derved
bringes til at klinge. Det bestaar af
<sp>Buestokken</sp> af haardt Træ (i Reglen Pernambuktræ),
der løber spidst til ud imod »Hovedet«, og
<sp>Haarene</sp> (Hestehaar), der er befæstede fortil i
»Hovedet« og bagtil i den saakaldte »Frosch«
(i Reglen af Ibentræ, sjældnere af Elfenben), der
ved Hjælp af en ved Haandtaget anbragt Skrue
kan bevæges lidt frem og tilbage paa Stokken
og derved stramme Haarene mere ell. mindre.
Foran Frosch'en er Stokken ofte omviklet med
Silke- ell. Metaltraad, hvorved B. fastholdes
bedre under Spillet. I øvrigt er B.'s Størrelse
og Konstruktion naturligvis noget forsk. alt
efter det Instrument (Violin, Cello, Kontrabas o.
s. v.), hvortil den hører.
<i>S. L.</i>
</chapter>

<chapter name="Bue (elektr.)">
<b>Bue</b> (<sp>elektr.</sp>), det lysende Rum mellem
Kulspidserne i en elektrisk Buelampe. Navnet
stammer fra den eng. Naturforsker Davy's
Forsøg 1811, ved hvilket der fra et stort galvanisk
Batteri sendtes en elektrisk Strøm gennem to
Stykker Trækul som var fæstede paa Enderne af
to vandrette, forskydelige Metalstænger, der var
førte saa nær sammen, at Kulstykkerne berørte
hinanden. Naar Kulstykkerne fjernedes noget
fra hinanden, viste det sig, at Strømmen ikke
blev afbrudt, men at den vedblev at gaa over
fra det ene Stykke Kul til det andet gennem
Luftmellemrummet, som danner en pragtfuldt
lysende Forbindelsesvej, der p. Gr. a. den
varme, opadstigende Luftstrøm antager Form af
en opadvendende B. Lysbuen er kommet til
Anvendelse i elektriske Buelamper og har i den
nyeste Tid faaet fornyet Interesse ved sin
Anvendelse til Frembringelse af højfrekvente
Vekselstrømme til traadløs Telegrafering og
Telefonering i Valdemar Poulsen's Generator.
<i>Abs. L.</i>
</chapter>

<chapter name="Bueckelaer, Joachim">
<b>Bueckelaer</b> [↱bø.k<sub>ə</sub>£a.r], <sp>Joachim</sp>, flamsk
Maler fra Antwerpen, i hvilken By han døde i
en ung Alder efter 1575. B. var Elev af Onklen
P. Aertsen og dennes dygtige Efterligner i
Køkkenbilleder. Hans ofte fortrinlige Arbejder
(Køkkenbilledet i Museet i Neapel) er nu sjældne,
fire i Sthlm's Nationalmuseum.
<i>A. Hk.</i>
</chapter>

<chapter name="Bue den Digre">
<b>Bue den Digre,</b> Jomsviking, Søn af den
bornholmske Jarl Vesete. I Slaget ved
Hjørungavaag (985) sprang han med afhugne Hænder
over Bord, holdende begge sine Guldkister i
Armstumperne. Paa Fjordens Bund skal han
ligge som en Drage og ruge paa Guldet.
<i>A. O.</i>
</chapter>

<chapter name="Buefil">
<b>Buefil,</b> Nedstryger, Klejnsmedeværktøj, er et
Savblad, udspændt i en Savbue, og bruges til
Savning i Metaller. Af og til er Saven
maskindrevet ved Hjælp af en Krumtapmekanisme.
<i>E. Th.</i>
</chapter>

<chapter name="Bueflygel (se Bueklaver)">
<b>Bueflygel,</b> se <sp>Bueklaver</sp>.
</chapter>

<chapter name="Buefrise">
<b>Buefrise</b> kalder man en løbende Række af
smaa runde (romanske) ell. spidse (gotiske)
Buer under en Gesims; de tjener udelukkende
til Dekoration og findes hyppig i fl. Rækker over
hverandre, ofte hvilende paa smaa Konsoller.
<i>(E. S.). C. B-r.</i>
</chapter>

<chapter name="Bueføring">
<b>Bueføring</b> (ell. <sp>Buestrøg</sp>; fr. <i>coup
d'archet</i>), Føringen af Buen ved
Strygeinstrumenter, der som oftest sker med højre Haand. B.
er en meget væsentlig Del af Teknikken for
Strygeinstrumenter; Tonens Renhed (i
Henseende til Tonehøjde) bestemmes af
Fingersætningen, venstre Haands Nedtrykken af
Strengene. Alt andet, Tonens Blødhed ell.
Styrke, Klangen, Udtrykket, Artikuleringen, kort
sagt Sjælen i Spillet, afhænger af B. Man
