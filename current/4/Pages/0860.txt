Kvæg og Humle. Der er Bryggerier, Garverier,
Kornmøller, Jernstøberier og Fabrikation af
Agerbrugsredskaber.
<i>G. Ht.</i>
</chapter>

<chapter name="Chelmsford, Frederick August Thesiger">
<b>Chelmsford</b> [↱t∫e(£)mzfəd], <sp>Frederick
August Thesiger</sp>, eng. General
(1827—1905). Han deltog i Krim-Krigen og havde 1855
naaet Majorsrang. Senere tjente han i længere
Tid som Oberst og Generaladjutant ved Hæren
i Indien. 1877 udnævntes han til Generalmajor,
blev 1878 Guvernør i Kaplandet og fik
Overledelsen af Kampen mod Kafferne. Han
skuffede i Beg. de Forventninger, man havde næret
til ham. Englænderne led Nederlaget ved
Isandula, hvilket for en Del tilskreves deres Mangel
paa energisk Optræden og Mangel paa Omsorg
for en omhyggelig Ordning af Sikringstjenesten.
Oppositionen, der i den Anledning rejste sig mod
C. i England, foranledigede Regeringen til at
fratage ham Overkommandoen, der overdroges
General Wolseley. C. beholdt dog
Overkommandoen over Hovedkorpset og genvandt sit Ry
ved det afgørende Nederlag, som han tilføjede
Cetewayo, saa at han ved Tilbagekomsten til
England 1879 blev modtaget med megen Hæder.
1882 udnævntes han til Generalløjtnant og
traadte 1893 ud af Tjenesten.
<i>B. P. B.</i>
</chapter>

<chapter name="Chelmsford, Frederick Thesiger">
<b>Chelmsford</b> [↱t∫e(£)mzfəd], <sp>Frederick
Thesiger</sp>, Lord, eng. Statsmand
(1794—1878), var 1807 som Midshipman med paa Toget
imod Kbhvn, ligesom hans Farbroder, Kaptajn
Fr. Thesiger var Nelson's Adjutant i Slaget 2.
Apr. 1801. Da Familien senere tabte sin
Formue, blev han 1818 Sagfører og vandt snart en
stor Praksis. 1840 valgtes han til Underhuset
og blev 1844 Solicitor- og 1845 Attorney-General
i R. Peel's Ministerium indtil dets Afgang 1846.
Han var en af det konservative Partis dygtigste
Talere, tog vigtig Del i Forhandlingerne om
den »kirkelige Titellov«, der forbød kat.
Biskopper at antage Titler efter Stifter i Statskirken,
og var ligeledes en ivrig Modstander af
Jødernes Adgang til Parlamentet. 1852 var han igen
Attorney-General og blev Febr 1858 ophøjet til
Peer som Lord C., og Lordkansler indtil Juni
1859, samt paa ny Juli 1866—Febr 1868.
<i>E. E.</i>
</chapter>

<chapter name="Chelone, Chelonidæ (se Havskildpadder)">
<b>Chelone, Chelonidæ</b> [ke-], se
<sp>Havskildpadder</sp>.
</chapter>

<chapter name="Chelsea (Bydel i London)">
<b>Chelsea</b> [↱t∫e£si.], Bydel (<i>metropolitan borough</i>)
i det vestlige London, ligger V. f. Westminster
paa Nordsiden af Themsen over for Battersea,
med (1911) 66385 Indb. Den vigtigste
Forretningsgade er Sloane Street. Langs Themsen er
der smukke Parkanlæg. Den smukkeste Del af
C. ligger mod Ø. og nær Floden; mod V. ligger
et fattigere Kvarter. C. er særlig kendt for sit
af Karl II 1682 oprettede Invalidehospital,
opført af Wren med en 16 ha stor Have; c. 500
Invalider er bosatte her; men desuden modtager
c. 85000 afskedigede Soldater gennem denne
Stiftelse deres Pensioner som »Out-Pensioners«.
I Nærheden ligger store Kaserner (C.
Barracks). Den her 1801 af Hertugen af York
stiftede Opdragelsesanstalt <i>Military Asylum</i> for
forældreløse Soldaterbørn blev 1909 flyttet til
Dover. C. har endvidere et Lærer- og et
Lærerindeseminarium (St Mark og Whiteland), to
Børnehospitaler (Victoria og Cheyne), et
Kræfthospital, et offentligt Bibliotek og en 1673
anlagt botanisk Have med Mindesmærke over
Botanikeren Hans Sloane (d. 1753). C. styres af en
Borgemester, 6 Oldermænd og et Byraad og
sender et Medlem til Parlamentet.
<i>G. Ht.</i>
</chapter>

<chapter name="Chelsea (By i U. S. A.)">
<b>Chelsea</b> [↱t∫elsi], By i U. S. A., Stat
Massachusetts, ligger 8 km NØ. f. Boston ved C.
River og er i Virkeligheden at opfatte som en
Forstad til Boston. (1910) 32500 Indb. C. har
betydelig Industri.
<i>H. P. S.</i>
</chapter>

<chapter name="Cheltenham">
<b>Cheltenham</b> [↱t∫e£tn<sub>ə</sub>m], By i det vestlige
England, Gloucestershire, 165 km NV. f. London,
ved Great Western og Midland Jernbanen,
ligger ved Foden af Cotswold Hills og ved
Bredden af Severns lille Biflod Chelt og har med
Forstaden <sp>Charlton Kings</sp> (1911) 48942
Indb. Som flere andre af Byerne i det
sydvestlige England er C. et meget besøgt Badested
med Hospitaler, Kursal, Teater og smukke
Anlæg omkr. de mineralske Kilder. C. har et
Kunstmus., et College for Drenge (med klassisk,
milit. og kommerciel Afdeling), et College for
Kvinder og et Lærer- og Lærerindeseminarium.
<i>G. Ht.</i>

Ved C. findes en Del kolde alkaliske Kilder
(10°—19°), indeholdende Kogsalt, Glaubersalt
ell. Bittersalt, nogle tillige Jern og Kulsyre,
bruges til Drikke og Bade. Stedet, som har
Badeanstalter og Pisciner, var i 18. og Beg. af
19. Aarh. meget søgt af Patienter med
Fordøjelsessygdomme, Lever- og Nyrelidelser,
Malaria, og af Folk, som var hjemvendte fra
Troperne (<i>old Indians</i>). Nu er der ikke saa mange
Kurgæster, men Vandet forsendes, forstærket
med kunstigt Bittersalt, under Navn af <i>C.
natural aperiant water</i>.
<i>E. F.</i>
</chapter>

<chapter name="Chelva">
<b>Chelva</b> [↱t∫ælwa], By i det østlige Spanien,
Prov. Valencia, ligger 68 km NV. f. Valencia
ved en Biflod til Guadalaviar. (1900) 4800 Indb.
C., der driver Silke-, Oliven- og Vinavl, har
Levninger af en rom. Vandledning.
<i>H. P. S.</i>
</chapter>

<chapter name="Chelydra (se Sumpskildpadder)">
<b>Chelydra</b> [↱ke´-], se <sp>Sumpskildpadder</sp>.
</chapter>

<chapter name="Chelys (se Sumpskildpadder)">
<b>Chelys</b> [↱ke-], se <sp>Sumpskildpadder</sp>.
</chapter>

<chapter name="Chelys (Musikinstrument)">
<b>Chelys</b> [↱ke-] (gr. χέλυς) er Navnet paa et
Musikinstrument hos de gl. Grækere, om hvis
Beskaffenhed man ikke er ganske paa det rene;
man antager, at det har været en
Fællesbenævnelse paa forsk. Instrumenter, af hvilke <sp>Lyra</sp>
og <sp>Kithara</sp> er de væsentligste, men som i
hvert Fald har det tilfælles, at Strengene er
udspændte over en Resonanskasse, der er
dannet af en Skildpaddeskal ell. i Lighed dermed.
C. er nemlig opr. det gr. Navn paa
Skildpadden, og som bekendt sættes Lyrens Opfindelse i
Forbindelse med det Sagn, der fortæller, at
Guden Hermes — efter endnu ældre Sagn den
ægypt. Gud Thot —, der havde fundet en
udtørret Skildpaddeskal, paa hvilken der endnu
sad nogle Rester af henvisnede Sener, derved
var blevet Ophavsmand til den første Lyre.
<i>S. L.</i>
</chapter>

<chapter name="Chemawinit">
<b>Chemawinit,</b> et Mineral, som i Udseende
og Egenskaber staar Ravet meget nær,
forekommer i smaa Brudstykker i Sand ved Stranden af
Cedar Lake i Kanada.
<i>(N. V. U.). O. B. B.</i>
</chapter>

<chapter name="Chemillé">
<b>Chemillé</b> [∫mi↱je], By i det vestlige Frankrig,
Dept Maine-et-Loire, Arrond. Cholet, ved
Hyrome og ved Statsbanen mellem Angers og
Niort, har c. 3000 Indb., en Kirke fra 11. Aarh.,
en jernholdig Mineralkilde og Lærredsvæveri.
</chapter>
