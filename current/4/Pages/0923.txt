Tarimfloden. Hovedstaden C. paa venstre Bred af C.
Darja bestaar af de Indfødtes By <sp>Iltshi</sp> (5000
Indb.), og det kin. Kvarter <sp>Jangishar</sp> (500
Indb.). Der drives Haandværk (Tæppevæveri,
Silke- og Bomuldsvæveri, Kobbersmederi) og
Handel med Haandværkets Frembringelser samt
Moskus og Nefrit. C. var allerede i Oldtiden
afhængig af Kineserne, kom senere under
Mongolere og Tibetanere og atter under Kina, men
havde dog stedse en vis Selvstændighed, hørte
i en Aarrække til Jakub Beg's Rige, men blev
ved dennes Død (1877) atter besat af Kineserne.
<i>M. V.</i>
</chapter>

<chapter name="Chota Nagpur (se Nagpur)">
<b>Chota Nagpur</b> [↱t∫o<sub>u</sub>t<sub>a</sub>-↱na.gpu.<sub>ə</sub>], se <sp>Nagpur</sp>.
</chapter>

<chapter name="Chotavendikjar">
<b>Chotavendikjar</b> [кo-], tyrk. Vilajet, omfatter
det nordvestl. Lilleasien, 65800 km<sup>2</sup> med c. 1600000
Indb., Hovedstad er Brussa.
<i>M. V.</i>
</chapter>

<chapter name="Chotbah">
<b>Chotbah</b> [↱кot-] (arab.), Betegnelsen for
Fredagsbønnen ell. rettere for den dertil knyttede
Prædiken, der holdes af en Chaitîb (s. d.). At
blive nævnet i C.'en var en af Kalifernes
Forrettigheder.
<i>J. Ø.</i>
</chapter>

<chapter name="Chotin">
<b>Chotin</b> [кa↱tin], <sp>Choczim</sp>, <sp>Chotschim</sp>,
befæstet By i det sydvestlige Rusland, Guv.
Bessarabien, ved Dnjestrs højre Bred, nær
ved den østerrigske Grænse. (1907) 20300 Indb.,
med ikke ringe Industri (Garverier,
Lysestøberier, Skotøj, Teglværker og Bryggerier). I
Nærheden findes et gammelt Kastel. C. ligger ved
en af de mest brugte Overgange over Dnjestr
og har derfor altid haft militær Betydning.
C. var i Middelalderen Genuesernes mest
fremskudte Koloni og har spillet en vigtig Rolle
i Polakkernes og Russernes Krige med
Tyrkerne; Tyrkerne blev slaaede her af Polakkerne
1621 og 1673; 1768 blev Russerne slaaede her af
Tyrkerne, men erobrede næste Aar Byen fra
dem. Østerrigerne besatte C. 1788, men 1806 kom
den i Ruslands Besiddelse.
<i>G. Ht.</i>
</chapter>

<chapter name="Chou">
<b>Chou</b> [t∫o<sub>u</sub>], kinesisk Dynasti, se <sp>Tsjou</sp>.
</chapter>

<chapter name="Chouanere">
<b>Chouanere</b> [sju-] (fr. <i>Chouans</i> [∫wã]) er
Navnet paa de royalistiske Bander, som i den
store Revolutions Tid i Bretagne og nærmest
liggende Dept. paa Loires nordlige Bred greb
til Vaaben mod Republikkens Soldater, medens
<sp>Vendéerne</sp> gjorde det samme paa Loires
venstre Bred. Navnet C. menes at stamme fra
Jean Cottereau, kaldet <sp>Chouan</sp> (af <i>Chat
huant</i>, Ugle), som i Efteraaret 1792 i de tætte
Skove i Dept. Ille-et-Villaine i Spidsen for en
lille Hob begyndte Kampen. Det var mest Folk,
der tidligere havde givet sig af med Smugleri
og ulovlig Saltfabrikation, og de for frem
under Plyndring og Grusomhed. Oprøret bredte
sig hurtig, men Vaabenlykken var ikke C.
gunstig, de blev slaaede ved Granville og ved la
Gravelle, og i en Træfning ved Laval 29. Juli
1794 faldt Jean Chouan. Endnu krankere Lykke
havde C., da Hoche fik Overanførselen mod
Oprørerne: Forbindelsen med Vendéerne blev
umulig, Jean Chouan's Efterfølger, Cormatin, og
C.'s andre Høvdinger, Tinteniac, Scépeaux,
Cadoudal o. a., var langtfra Hoche voksne, fra
England og Emigranterne ventede man længe
forgæves Hjælp, og da den kom, var det kun for
ynkelig at strande i Havnen (Affæren paa
Quiberon Juni 1795). Da endelig Hoche efter at
have dæmpet Opstanden i Vendée gik over paa
Loires højre Bred, blev C.'s Bander nedsablede
een for een, og de sprængte Levninger af deres
Hobe flygtede til alle Sider. En Del af dem sank
ned til at blive rene Morderbander. — Da
Statsstyrelsen i Direktoriets sidste Tid svækkedes,
udbrød C.'s Rejsning paa ny under Cadoudal;
men efter 18. Brumaire sendte Førstekonsulen
Bonaparte General Brune mod Oprørerne. Brune
sprængte C.'s Bander, Anførerne underkastede
sig, og en Amnesti blev udstedt. — 1814 udbrød
der igen Chouanerbevægelser i Loire-Egnen,
hvilke dog Napoleon's endelige Fald og Ludvig
XVIII's Tilbagekomst hurtig gjorde Ende paa,
(<sp>Litt.</sp>: <sp>Closmadeux</sp>, <i>Quiberon</i> [Paris 1898];
<sp>Samme</sp>, Afh. i <i>La Révolution française</i>, Bd
29, 32, 40 [Paris 1895, 1897, 1901]; <sp>E. Daudet</sp>,
<i>La Police et les C. 1800—15</i> [Paris 1848]).
<i>(F. J. M.). P. L. M.</i>
</chapter>

<chapter name="Chou-chou (se Sechium)">
<b>Chou-chou</b> [∫u-↱∫u], se <sp>Sechium</sp>.
</chapter>

<chapter name="Choumara, Théodore">
<b>Choumara</b> [∫uma↱ra], <sp>Théodore</sp>, fransk
Ingeniørofficer og Militærforfatter (1787—1870),
der særlig beskæftigede sig med det bastionære
Befæstningssystem, i hvilket han foreslog
udført forsk. Forbedringer, bl. a. Anlæg af et
Glacis i Graven til Beskyttelse for Eskarpemuren.
Bl. hans Værker kan nævnes: <i>Mémoires sur la
fortification</i> (1827, 2. Udgave 1847), <i>Mémoire sur
les fortifications de Paris</i> (1833).
<i>Sch. P.</i>
</chapter>

<chapter name="Chouquet, Adolphe Gustave">
<b>Chouquet</b> [∫u↱kæ], <sp>Adolphe Gustave</sp>,
fr. Musikhistoriker (1819—86), f. i Hâvre, men
studerede navnlig i Paris, hvor Musikken blev
hans Hovedinteresse. I en Snes Aar levede C. i
Amerika (New York) og begyndte her at skrive
musikalske Essays. Sygdom nødte ham til at
vende tilbage til Frankrig og til gentagne
Ophold i Syden. 1871 blev C. Konservator ved
Paris-Konservatoriets Instrumentsamling. C. har
skrevet et præmieret, uudgivet Udkast til en
Musikhistorie i 14.—18. Aarh. samt en 1873
offentliggjort <i>Histoire de la musique dramatique
en France depuis les origines jusqu' à nos jours</i>,
et fortjenstfuldt Arbejde. C. har ogsaa forfattet
forsk. Kantatetekster.
<i>W. B.</i>
</chapter>

<chapter name="Chowan">
<b>Chowan</b> [t∫<sub>o</sub>↱wå.n], Flod i den nordøstlige
Del af den nordamerikanske Stat North
Carolina, opstaar ved Foreningen af de i det sydlige
Virginia udspringende Nottaway og Meherrin
og udmunder i Albemarlesund. C. er sejlbar i
en Længde af 120 km.
<i>H. P. S.</i>
</chapter>

<chapter name="Chow-Chow">
<b>Chow-Chow</b> [t∫o<sub>u</sub>-t∫o<sub>u</sub>], en kinesisk
Hunderace (kaldet den spiselige Hund), se <sp>Hunde</sp>.
</chapter>

<chapter name="Chrapovitski, Alexander Vasiljevitsch">
<b>Chrapovitski</b> [кr<sub>a</sub>pa↱vitski], <sp>Alexander
Vasiljevitsch</sp>, russ. Officer og Forfatter
(1749—1801), blev 1766 Løjtnant, senere
Generalauditørløjtnant og 1776 Oversekretær i
Senatet. C. gjorde sig tidlig bemærket ved sine
Digte, satiriske Epistler, Tragedier m. m., der dog
ikke var af større Værd; Karamzin
karakteriserer ham som »en brav Fyr, men en daarlig
Poet«. 1782 blev han imidlertid Privatsekretær
hos Katharina II, og han forfattede i denne
Stilling, som han havde i 11 Aar, en Dagbog, som
er af den største Værdi ved det levende og
troværdige Billede, den giver af den store
Kejserinde. Med C. underholdt Kejserinden sig om
saavel politiske som litterære og kunstneriske
Spørgsmaal, om Mennesker og Forhold, og i
snart alvorlige, snart spøgefulde, satiriske og
