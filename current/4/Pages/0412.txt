illustrerer den arkitektoniske Udvikling. Samtidig
blomstrede ogsaa de andre byzantinske
Kunstarter. En tydelig Renaissancebevægelse, d. v. s.
en bevidst Tilbagevenden til antikke Motiver,
mærkes i Elfenbensplastikken, hvis Kunstnere
har studeret klassiske Foldekast, og især i
Miniaturmaleriet, der stundom kan skabe helt
hellenistiske Skikkelser i landskabelige
Omgivelser; berømt er det ypperlige Psalter i Paris'
Nationalbibliotek fra 10. Aarh. Selv om
Ikonografien fæstnes, stammer ogsaa nogle af de
bedste, mest storslaaede og livfulde
byzantinske Mosaikker fra denne Periode (Daphni,
Sofiekirkerne i Konstantinopel og Saloniki, Venedig,
Sicilien o. s. v.). Emaillekunsten
blomstrede op i 9. Aarh. (Pala
d'oro i S. Marco);
Bronzestøberkunsten frembragte berømte Kirkedøre;
Silkevæveriet blomstrede. Den b.
K.'s Overlegenhed bevises ved dens
Udbredelsesevne; de særegne
Plananlæg trængte vel ikke stærkt frem
i Vesten, men virkede dog i Italien
og Sydfrankrig (Venedig, Périgueux),
og den byzantinske
Arkitekturdekoration har øvet den stærkeste
Indflydelse paa Italiens tidligt
middelalderlige Bygninger (f. Eks. Pisa),
medens de kunstindustrielle
Smaaværker spredtes over hele Europa,
paavirkede Teknikken og
Figurstilen og bidrog til at udforme den
særlige romanske Ornamentik, idet
b. K. selv skiftede Ornamentstil og gik
over til at bruge blødere, rundede,
mere orientalske Bladformer.

I 12. Aarh., under Komnenernes Dynasti,
arbejdedes der paa omtr. samme Maade.
Smaating ændredes; Kuplerne fik højere Tamburer,
Miniaturerne lagdes regelmæssig med Guldgrund,
Mosaikfarverne blev dystrere og tungere,

<img>Theotokos-Kirken i Konstantinopel. 10.—12. Aarh.</img>

<img>Perspektivisk Snit af Nikolauskirken paa Paros.</img>
