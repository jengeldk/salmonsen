Tolkning han blev en Mester. Hans første
Arbejde, der udkom 1856, var en Overs. og
Forklaring af en hieroglyfisk Indskrift om
Guldminerne i Nubien: <i>D'une inscription historique
du règne de Séti I<sup>er</sup></i>, Derefter fulgte en Række
fortrinlige Afh. med Overs. af forsk. hidtil ikke
oversatte ægypt. Tekster, udg. i <i>Revue
Archéologique</i>, saaledes om den hieratiske Papyrus
Prisse, om en hieroglyfisk Hymne til Osiris, om
en hist. Indskrift i Ipsambul. Udnævnt til
Vicepræsident for <i>Société d'Histoire et d'Archéologie</i>
i Chalon-s.-S., udgav han i dette Selskabs Afh.
en fuldstændig Overs. og Tolkning af en, Mr.
Harris i Alexandria tilhørende hieratisk
Papyrus med Glossar og med Facsimile af hele
Indskriften: <i>Papyrus magique Harris</i> (1861). De
talrige Hieroglyftegn havde han selv udskaaret
i Træ i sine sildige Aftentimer efter Arbejdet i
sin Forretning. Siden fik han Hieroglyftyper fra
Berlin (gennem Lepsius). C. udgav herefter 3
Samlinger særdeles værdifulde mindre Afh.
<i>Mélanges Égyptologiques</i> (1862—73), tolkede en
hieratisk Papyrus i Mus. i Kairo: <i>Maximes du
scribe Ani</i> (udgivet i Tidsskriftet <i>L'Égyptologie</i>
[1874—77]). 1866 havde C., sammen med den
udmærkede eng. Ægyptolog C. W. Goodwin i
Cambridge, udg. en Overs. og fuldstændig
Tydning af en hieratisk Papyrus i London: <i>Voyage
d'un Égyptien en Syrie au XIVe siècle avant
notre ère</i>, og da dette Værk angrebes af H.
Brugsch, viste C. med Overlegenhed alle dennes
Indvendinger tilbage: <i>Réponse à la critique</i>
(1868). Da den tyske Ægyptolog Joh. Dümichen
paa sine Rejser i Ægypten havde afskrevet en
højst vigtig Indskrift i Abydos, som Mariette
havde ladet udgrave, men ikke havde faaet Tid
til selv at afskrive og udgive, og den var
udkommet i »Zeitschrift für ägypt. Sprache« i
Berlin, og da Dümichen i den Anledning blev
angrebet af fr. Ægyptologer, tog C. ham i
Videnskabens Navn i Forsvar i <i>Revue
rétrospective à propos de la publication de la liste royale
d'Abydos</i> (1865). Men da de franske Lærde
indsaa, at de ikke havde Ret, kom der
hurtig en Forsoning i Stand mellem C. og hans
franske Kolleger. C. har fremdeles oversat
og forklaret mange andre ægyptiske
Aktstykker, saaledes i <i>Le calendrier des jours fastes
et néfastes</i> (1873). C. har ogsaa behandlet
Indskrifterne paa Rosette-Stenen og paa Obelisken
i Paris; behandlede ogsaa Spørgsmaal af
Ægyptens Historie, saaledes i <i>Les Pasteurs en Égypte</i>
(1868); <i>Recherches pour servir à l'histoire de
la XIX. dynastie et spécialement à celle des
temps de l'Exode</i> (1873). C. var ogsaa en ivrig
Samler og Kender af forhistoriske Oldsager,
især Stensager, og har udg.: <i>Sur les silex de
Volgu</i> (1874 med Afb.); <i>Études sur l'antiquité
historique d'après les sources égyptiennes</i> (2.
Udg. 1873). C. blev optaget som Medlem af
mange Akademier og videnskabelige Selskaber.
Hans sidste Arbejde var: <i>Les libations chez les
Égyptiens</i> (i Compte-rendu for
Orientalist-Kongressen i St Étienne, Bd II). I <i>Bibliotèque
Égyptologique</i>, Bd IX—XIII (1899—1909) er de
af C. udgivne videnskabelige Værker udgivne
paa ny. I førstnævnte Bd findes en udførlig
Levnedsbeskrivelse af C. ved <sp>C.</sp> og <sp>Philippe
Virey</sp> (1899).
<i>V. S.</i>
</chapter>

<chapter name="Chabaud-Latour, François E. Henri">
<b>Chabaud-Latour</b> [∫a↱bo-la↱tu.r], <sp>François
E. Henri</sp>, Baron, fr. General (1804—85), blev
1827 Kaptajn i Ingeniørerne. C. gjorde 1830
Tjeneste ved Algers Indtagelse og fulgte 1832—41
Hertugen af Orléans som Adjutant paa Togene
til Antwerpen og i Algier. 1837—48 var han
Medlem af Deputeretkamret, hvor han hørte
til det konservative Parti, understøttede
Forslaget om Paris' Befæstning og forestod
1842—45 Bygningen af en Del af Enceinten. 24. Febr
1848 ledsagede han Hertuginden af Orléans til
Deputeretkamret og reddede her Greven af
Paris ud af Tumulten. Han blev 1853 Brigade- og
1857 Divisionsgeneral indtil 1869; under Krigen
1870—71 gjorde han dog paa ny Tjeneste og
ledede Ingeniørkorpset under Paris' Belejring.
1871 valgtes han til Nationalforsamlingen og var
her en af Orleanisternes Ledere; var 1872
Formand for Hærudvalget og 1874 Ordfører for
Udvalget over Paris' Befæstning; havde ogsaa
1873 Sæde i Krigsretten over Marskal Bazaine.
Juli 1874—Marts 1875 var C.-L.
Indenrigsminister og fortsatte som saadan sin Forgænger,
Hertugen af Broglie's Forfølgelse af den
republikanske Presse. 1877 blev han livsvarig
Senator, men spillede ingen særlig Rolle.
<i>E. E.</i>
</chapter>

<chapter name="Chabazit">
<b>Chabazit</b> [-↱sit] (<sp>Chabasit</sp>), se <sp>Zeolitter</sp>.
</chapter>

<chapter name="Chabîr">
<b>Chabîr</b> [кa↱bi.r] (arab.) betyder »den, der
har Kundskab om noget« og bruges derfor
specielt om Karavaneføreren, der kender Vejene
og leder Karavanerne gennem Ørkenen.
<sp>Al-chabir</sp> er ogsaa et af Guds 99 Tilnavne
(»alvidende«).
<i>J. Ø.</i>
</chapter>

<chapter name="Chablais">
<b>Chablais</b> [∫a↱blæ], Landskab i det østlige
Frankrig (Savojen), ligger S. f. Genève-Søen og
begrænses mod Ø. af det schweiziske Kanton
Wallis, danner Arrond. Thonon i Dept
Haute-Savoie og er 820 km<sup>2</sup> med 62000 Indb. Det er
et frugtbart, paa Græsgange og Kastanieskove
rigt Alpeland, med mildt Klima, ofte kaldet
»Savojens Have«. Det gennemstrømmes af
Drance og er mod S. opfyldt af
<sp>Chablaisalperne</sp>, medens dets nordlige Del er et
5—700 m højt Plateau, som i Terrasser falder
af til Genève-Søen. — Under Romerne kaldtes
C. <i>Provincia equestris</i> og senere <i>Ager
caballicus</i>, fordi der fandtes fl. Stutterier. I
Middelalderen hørte det ind under Kongeriget
Burgund; Kejser Konrad II gav det til Grev
Humbert af Savojen, og hans Efterkommere kaldte
sig Grever, senere Hertuger af C., indtil
Savojen selv blev Hertugdømme (1416), og C. blev
en af dets Prov. Frankrig tog det 1792; men
1814 gaves det tilbage til Savojen, dog saaledes
at det tillige med det mod S. liggende
Landskab Faucigny ved Wien-Kongressen blev
erklæret for neutralt med Ret for Schweiz til at
besætte det milit., naar Nabomagterne var i
Krig; 1860 indlemmedes det med Savojen i
Frankrig.
<i>G. Ht.</i>
</chapter>

<chapter name="Chablaisalper (se Chablais)">
<b>Chablaisalper</b> [∫a↱blæ-], se <sp>Chablais</sp>.
</chapter>

<chapter name="Chablis">
<b>Chablis</b> [∫a↱bli], en bekendt hvid
Bourgognevin, fyldig med en fin Buket; den indeholder
c. 9—10 Volumen % Alkohol og benyttes
meget til Fremstilling af mousserende Vin.
<i>K. M.</i>
</chapter>

<chapter name="chablon (se Skabelon)">
<b>chablon</b> [∫a↱b£ǡ], se <sp>Skabelon</sp>.
</chapter>
