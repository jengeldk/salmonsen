mørkegraa med lysere, sølvglinsende Spidser,
hvorved det ejendommelige Spil i Skindenes Farve
opstaar, lysere paa Bugen. Ringere Sorter er
<sp>Chinchillone</sp>, store og mørkegule, og
<sp>Bastard-C.</sp>, smaa og korthaarede. Fangsten af
Dyrene i Andesbjergenes utilgængelige
Klippehuler er meget vanskelig, og da de alligevel
bliver sjældnere og sjældnere, staar Skindene
nu i en i Forhold til deres Størrelse meget høj
Pris. C. bruges ogsaa som Betegnelse for en
Slags meget fine, langluvede, sølvgraa
Uldstoffer, der nu kun fabrikeres meget sjældent.
<i>K. M.</i>
</chapter>

<chapter name="Chinchilla de Monte Aragón">
<b>Chinchilla de Monte Aragón</b>
[t∫in↱t∫il<sub>j</sub>a-ð<sub>æ</sub>-↱månt<sub>æ</sub>-ara↱gån], By i det sydøstlige Spanien,
Prov. Albacete, ligger 20 km SØ. f. Albacete paa
en Høj, der krones af en Borgruin. (1900) 6680
Indb. C. har Marmor- og Gipsbrud; og driver
Lerkartilvirkning. C. har fl. Huler i Højens
Sider, der anvendes som Boliger.
<i>H. P. S.</i>
</chapter>

<chapter name="Chinchillone (se Chinchilla (Pelsværk))">
<b>Chinchillone</b> [t∫int∫i↱l<sub>j</sub>ån<sub>æ</sub>], se <sp>Chinchilla</sp>
(Pelsværk).
</chapter>

<chapter name="Chinchina">
<b>Chinchina</b> [kin↱ki.-], lat. Navn for
<sp>Kinabark</sp>.
</chapter>

<chapter name="Chinde">
<b>Chinde</b> [∫ī<sub>n</sub>d<sub>ö</sub>], Havneby i Østafrika, i den
portug. Koloni Mosambik, ligger ved Indløbet
til den eneste sejlbare Arm af Sambesi-Flodens
Delta. (1909) 3000 Indb. Ved Havnen har
Portugiserne overladt Englænderne et Stykke Land
(<i>British concession</i>), hvorigennem de har fri
Ind- og Udførsel af Varer til Britisk
Nyassaland.
<i>C. A.</i>
</chapter>

<chapter name="Chiné">
<b>Chiné</b> [∫i↱ne], <sp>chinerede Tøjer</sp>,
fremstilles af Garn, der er farvet med forsk. Farver
i bestemte Mellemrum, idet man enten lader
Tilfældet raade for, hvorledes de farvede
Stykker kommer til at ligge i Forhold til hinanden,
ell. ordner dem saaledes f. Eks. i Kædetraadene,
at de ensfarvede Længder i to ved Siden af
hinanden liggende Traade kun forskydes lidt
indbyrdes, hvorved der fremkommer et flammet
Mønster.
<i>K. M.</i>
</chapter>

<chapter name="Chinetum eller Quinetum">
<b>Chinetum</b> [ki-] ell. <sp>Quinetum</sp>, en
Blanding af Kinaalkaloider i det Forhold, hvori de
forekommer i Barken af <i>Cinchona succirubra</i>.
Foruden Kinin, Cinchonin o. a. Baser
indeholder det mellem 50 og 70 % Cinchonidin. Det er
et graalighvidt til brunligt Pulver, idet
Alkaloiderne ikke er fuldt rensede; det er
letopløseligt i Syrer, tungopløseligt i Vand. C. har med.
Anvendelse som Antiperiodicum og mod Malaria
i Doser paa 0,06—0,5 g.
<i>E. K.</i>
</chapter>

<chapter name="Chingan">
<b>Chingan</b> [кin↱gan] (<sp>Store Chingan</sp>,
<sp>Khingan</sp>), en næppe mere end 2500 m høj
Bjergryg i den østlige Del af Mongoliet, dannes
mod V. af Granit, længere mod Ø. af Gnejs og
gl. Skifre. C., der rager op over steppeagtige
Sletter, bærer paa sin Østskraaning Skove af
Pil, Eg og Lærk. Den mandshuriske Jernbane
overskrider C. Adskilt fra C. ved Sletterne om
Floden Nonni ligger Bjergryggen lille C., som
danner Vandskellet mellem Nonni og Amur.
<i>M. V.</i>
</chapter>

<chapter name="Chingford">
<b>Chingford</b> [↱t∫iŋfəd], By i det eng. Grevskab
Essex, 16 km N. f. London ved Great Eastern
Jernbanen, ligger mellem Floden Lea og
Vestsiden af Epping Skoven. (1911) 8184 Indb. I
Nærheden ligger et Jagtslot, som har tilhørt
Dronning Elisabeth.
<i>G. Ht.</i>
</chapter>

<chapter name="Chinhydron (se Kinon)">
<b>Chinhydron</b> [kin-], se <sp>Kinon</sp>.
</chapter>

<chapter name="Chinidin (se Kinabaser)">
<b>Chinidin</b> [ki-], se <sp>Kinabaser</sp>.
</chapter>

<chapter name="Chinioidin (se Chinoïdin)">
<b>Chinioïdin</b> [ki-], se <sp>Chinoïdin</sp>.
</chapter>

<chapter name="Chiniquy, Charles Telesphore">
<b>Chiniquy</b> [∫ini↱ki], <sp>Charles Telesphore</sp>,
amer. kat. Præst, der traadte over til
Protestantismen, f. 1809 i Kanada, d. 1899. Han fik
sin Opdragelse bl. kat. Præster og blev selv
præsteviet 1833. Som saadan førte han 1840—50
med stort Held et Felttog mod de berusende
Drikke og kaldtes Kanadas Afholdsapostel. 1851
blev han af Chicagos Biskop kaldt til hans
Bispedømme for at lede fr. Udvandreres
Kolonisationsforsøg i St Anna, Illinois. Mere og mere
gik det op for ham, hvor fordærvet det rom.
Præsteskab p. Gr. a. Cølibatet var, og hvor
megen Fordærvelse der voldtes ved det
hemmelige Skriftemaal. Fordi han paatalte
Misligheder, var han udsat for Præsteskabets
Forfølgelser, hvorfor han 1858 traadte ud af den rom.
Kirke, og hele hans Menighed fulgte ham og
sluttede sig til Presbyterianerne. Siden den Tid
ledede han i Nordamerika en kraftig
antiromersk Propaganda, i hvilket Øjemed han
ogsaa skrev »Den katolske Præst, Kvinden og
Privatskriftemaalet«, der hidtil er udkommet i 50
Opl. og oversat paa fl. Sprog; en norsk
Oversættelse (1892) fremkaldte fl. Stridsskr, bl. a. af
den norske Præst M. J. Færden og af den kat.
Biskop i Kria J. B. O. Fallize. Hans Selvbiografi
hedder: »Femti Aar i den katolske Kirke« (1893).
<i>(H. O-d.). A. Th. J.</i>
</chapter>

<chapter name="Chinizarin (se Kinizarin)">
<b>Chinizarin</b> [ki-], se <sp>Kinizarin</sp>.
</chapter>

<chapter name="Chin-kiang">
<b>Chin-kiang</b> [d∫en-djã] (<sp>Tsjin-kiang</sp>),
Navnet paa fl. Byer i Kina, bl. hvilke den
vigtigste ligger i Prov. Kiangsu lidt oven for
Mundingen af Yang-tse-kiang, hvor denne Flod
støder sammen med Kejserkanalen. C. har omkr.
180000 Indb. og er Traktathavn, Stabelplads for
Silke. Der indførtes (1911) Varer til en Værdi
af 18,2 Mill. Taels, udførtes for 5,2 Mill. Taels.
Den er Sædet for en kat. og en protestantisk
Mission. Dens Beliggenhed ved Sammenstødet
af Kinas vigtigste Færdselsveje har fl. Gange
skadet Byen; 1842 erobredes den af
Englænderne, 1853 blev den ødelagt under
Taipingopstanden.
<i>M. V.</i>
</chapter>

<chapter name="Chino">
<b>Chino</b> [↱t∫in<sub>å</sub>], en sp.-amer. Betegnelse for
Farvede, der dog anvendes paa meget forsk.
Maade, idet det i Peru betyder Afkommet af en
Indianer og en Negerinde, i Argentina af en
hvid og en Indianerinde (<i>Cholo</i>) og i Meksiko
det der fødte Afkom af rene Negre.
<i>H. P. S.</i>
</chapter>

<chapter name="Chinoïdin">
<b>Chinoïdin</b> [ki-] (<sp>Chinioidin</sp>) er en
harpiksagtig, mørkebrun, glinsende Masse, der vindes
som Biprodukt, ved Fældning af den fra
Kininfabrikationen tilbageblevne Moderlud med
Natron. Det herved udskilte Bundfald (raa C.)
renses ved Opløsning i Saltsyre og atter
Fældning med Natron, hvorefter den udskilte Masse
vaskes med varmt Vand, smeltes og formes i
Stænger, i hvilken Tilstand C. kommer i
Handelen. Det er kun lidt opløseligt i Vand, let
opløseligt i Vinaand, Kloroform og fortyndet
Saltsyre. Tidligere, da Kininens Pris var langt
højere end nu, blev C. meget anvendt i
Medicinen i St. f. dette som Febermiddel; nu er
derimod dets Anvendelse stærkt i Aftagen. C. er en
varierende Blanding af mange forsk. amorfe
Kinaalkaloider, og netop p. Gr. a. denne
