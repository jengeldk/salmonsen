disse Aar var blevet en ivrig Tilhænger. Hans
Idealer i Musikkens Verden var Rossini, Bellini,
Auber, Boieldieu, i det hele Mændene af den
gallo-romanske Skole fra Beg. og Midten af 19.
Aarh. De gaar igen i hans Hovedværk, <i>Stabat
mater</i> for Soli, Kor og Orkester, et ital.
melodiøst Værk, i Stilen nøje beslægtet med
tilsvarende Værker af Rossini.
<i>A. H.</i>
</chapter>

<chapter name="Busch, Moritz">
<b>Busch,</b> <sp>Moritz</sp>, tysk Forf. (1821—99), var
f. i Dresden og i sine yngre Dage ivrig radikal;
han udvandrede derfor 1851, efter Reaktionens
Sejr, til Nordamerika, men vendte 1852 tilbage
herfra, skuffet i sine Forventninger. Som
Udbytte af Rejsen skrev han »Wanderungen
zwischen Hudson und Mississippi« (2 Bd, 1853).
Efter et 6 Maaneders Ophold i Slesvig og
Holsten skrev B. »Schleswig-holsteinische Briefe«
(1856) med stærke Angreb paa den danske
Regering. Senere fulgte en Rejse i Østerland og
Udgivelsen af en Række Rejsehaandbøger for
disse Lande, hvorpaa B. 1857 blev Medarbejder
og 1859—66 Redaktør af »Grenzboten«. 1864
traadte han i Hertug Friedrich af
Augustenborgs Tjeneste, men sluttede sig n. A. til
Bismarck og brugtes til at lede Pressen i Hannover
i Overgangsaaret 1867 og senere til at skrive
Bladartikler i Regeringens Aand. Ogsaa gjorde
han 1870 Tjeneste i Udenrigsministeriet og
fulgte Bismarck under Krigen i Frankrig.
1878—90 var han paa ny i »Grenzboten« Talsmand for
Bismarck's politiske Planer. Af hans talrige
Skr bør fremhæves: »Graf Bismarck und seine
Leute« (2 Bd, 1878, 7. Opl. 1889), »Unser
Reichskansler« (2 Bd, 1884) og endelig hans
Erindringer om Bismarck »Tagebuchblätter« (3 Bd,
Leipzig 1899).
<i>E. E.</i>
</chapter>

<chapter name="Busch, Wilhelm">
<b>Busch,</b> <sp>Wilhelm</sp>, tysk humoristisk Tegner,
f. 1832 i Wiedensahl (Hannover), d. 1908 i
Mechtshausen. Efter 4 Aars polyteknisk
Uddannelse studerede han Kunst ved Düsseldorfs,
Antwerpens og Münchens Akademier. Ved sine
humoristiske Billedsuiter i »Fliegende Blätter« for
1859 vakte han fortjent Opmærksomhed, der
øgedes med Arbejder som »Die beiden Enten«
etc.; han tog særlig stærkt Bifald ved »Max und
Moritz« og »Hans Huckebein«, saa at han kan
strides med Oberländer om Pladsen som
Tysklands mest populære Humorist. Endvidere har
B. udg. »Der heil. Antonius von Padua«, »Die
fromme Helene«, »Pater Filucius«, senere »Der
Geburtstag«, »Dideldumdei« m. fl. B., den
ensomme og pessimistiske Kunstner, der gerne
levede tilbagetrukket fra Verden, var
Smaaborgerlivets geniale Satiriker; ved sine let henkastede
Tegninger, der gerne ledsages af en af B. selv
forf. udmærket Tekst, har B. skaffet Tusinder
en befriende Latter. I Danmark har B.'s Kunst
gennem de to Samlinger: »Humoristiske
Tegninger« (1874) og »Humoresker« (1876) forlængst
vokset sig fast i Publikums Gunst. 1887 udkom
en Del af hans Humoresker i »Humoristischer
Hausschatz«, B.-Album 1890 i München i 3 Opl.
(<sp>Litt.</sp>: <sp>Hermann</sp> og <sp>O. Nöldecke</sp>, »W.
B.« [Berlin 1909]; <sp>Schaukal</sp>, »W. B.« [1905]).
<i>A. Hk.</i>
</chapter>

<chapter name="Busche, Hermann von dem">
<b>Busche,</b> <sp>Hermann von dem</sp> (<i>Hermanus
Buschius, Pasiphilus</i>), tysk Humanist og Forf.
(1468—1534), stammede fra en ridderlig Slægt,
viede sit Liv til Videnskaben, som han dyrkede
ufortrødent under en omflakkende Tilværelse. Han
var en Slags humanistisk Vandrelærer, og hans
Fortolkninger af Klassikernes Værker vandt
stort Ry. Han sluttede sig nær til Luther og
Hutten og opnaaede ved den førstes Hjælp et
Professorat i klassisk Litt. i Marburg, hvorfra
han frygtløst og energisk virkede mod
Gendøberne. Han har udg. Kommentarer til en
Række lat. Forf. og staar for Efterverdenen,
især gennem sit Skrift <i>Vallum humanitatis</i>
(1518), som de humanistiske Studiers
uforfærdede Forkæmper.
<i>C. B-s.</i>
</chapter>

<chapter name="Buscher">
<b>Buscher</b> (<sp>Bushir</sp>, <sp>Abuscher</sp>, <sp>Abeshr</sp>),
Havnestad i Persien, Prov. Farsistan, ligger
ved den pers. Havbugt paa en lav, sandet Halvø.
Klimaet er hedt og tørt, og Drikkevand
mangler næsten ganske. Vanddybden uden for Kysten
er ringe, saa større Skibe maa kaste Anker 3 à 4
km ude. De vigtige Karavanveje, som ender i
B., bevirker dog, at Byen er en af Persiens
vigtige Havnestæder. Handelsomsætningen har i de
sidste Aar haft en gennemsnitlig Værdi af c. 27
Mill. Kr, hvoraf c. 2/3 med England og britiske
Besiddelser. Gennemsnitlig indgaar paa Reden
aarlig Skibe med 270000 t, hvoraf 244000 t
britiske. I ringe Afstand fra B. ligger den i
Middelalderen betydelige Havneplads Rischehr, i
Nærheden af hvilken man har fundet Gravurner
og Tegl med Kileindskrifter.
<i>M. V.</i>
</chapter>

<chapter name="Busenbaum, Hermann">
<b>Busenbaum</b> [↱bu.z<sub>ə</sub>nba^um], <sp>Hermann</sp>, tysk
jesuitisk Morallærer (1600—68), blev 1640 Lærer
i Köln, senere Rektor for Jesuitkollegiet i
Münster. Han skrev en Haandbog i Moral, <i>Medulla
theologiæ moralis</i> (1645), et typisk Udtryk for
Jesuitternes kasuistiske Sædelære. Da Damien's
Mordforsøg mod Ludvig XV (1757) blev lagt
Jesuitterne til Last, tog man uden særlig Grund
stærkt Anstød af B.'s Bog; den blev fordømt og
brændt af Parlamentet i Toulouse. B.'s
Moralteologi optoges og førtes videre af Lignori.
<i>A. Th. J.</i>
</chapter>

<chapter name="Busento">
<b>Busento</b> [-↱sæn-], Grækernes <sp>Pyxus</sp> og
Romernes <sp>Bucentius</sp>, Flod i Syditalien, Prov.
Cosenza, udspringer paa Monte Cocuzzo og
forener sig ved Cosenza med Crati, der udmunder
i Bugten ved Taranto. I B.'s Leje blev
Vestgoternes Konge, Alarik, og hans Stridshest
begravede.
<i>H. P. S.</i>
</chapter>

<chapter name="Buseo (se Buzau)">
<b>Buseo,</b> se <sp>Buzau</sp>.
</chapter>

<chapter name="Bushel">
<b>Bushel</b> [↱bu∫<sub>ə</sub>£], Rummaal for Korn og andre
tørre Varer i Storbritannien og øvrige
engelsktalende Lande. 1 B. deles i 4 <i>pecks</i> = 8 <i>gallons</i>
= 32 <i>quarts</i>. — Før 1826 brugtes den saakaldte
<sp>Wincester B.</sp>, som var = 2150,42 eng.
Kubiktommer = 35,238 l, og som endnu har
Gyldighed i de forenede nordamerikanske Fristater
og i nogle eng. Kolonier. I det nævnte Aar
indførtes i Storbritannien den der nu brugelige
<sp>Imperial B.</sp> = 2218,192 eng. Kubiktommer
= 36,349 l. Den til Maaling af Kul anvendte B.
var tidligere = 1 1/32 Wincester B. ell. meget
nær lig 1 Imperial B.; men siden 1. Jan. 1836
forhandles i Storbritannien Kul udelukkende
efter Vægt.
<i>(C. V. S.). Th. O.</i>
</chapter>

<chapter name="Bushi-do">
<b>Bushi-do</b> [↱bu∫i-↱do], jap. »Ridderens Vej«,
Betegnelse for den japanesiske Lensmand,
Samurai'ens Æreslov. Mundtlig overleveret
