opløst i Luften. — Fortællingen om C. viser
Lighed med det gr. Sagn om Echo og er mulig
blot en fri Efterdigtning efter dette.
<i>C. B.</i>
</chapter>

<chapter name="Canestrini, Giovanni">
<b>Canestrini,</b> <sp>Giovanni</sp>, ital. Zoolog
(1835—91), blev 1869 Prof. i Zoologi, Anatomi og
Fysiologi ved Univ. i Padua. C., der har
skrevet mange Afh. om Edderkopper, Fisk, fossile
Menneskekranier m. m., var en ivrig Talsmand
for Darwinismen, og har oversat Darwin og
udviklet dennes Anskuelser i <i>La teoria dell'
evoluzione</i> (1877) og <i>La teoria di Darwin
criticamente esposta</i> (1880).
<i>R. H. S.</i>
</chapter>

<chapter name="Canes venatici (se Jagthundene)">
<b>Canes venatici,</b> se <sp>Jagthundene</sp>.
</chapter>

<chapter name="Cañete">
<b>Cañete</b> [ka↱n<sub>j</sub>æt<sub>æ</sub>], 1) By i Dept Lima af den
sydamerikanske Stat Peru i Floden C.'s
frugtbare Dal, 30 km fra det store Oceans Kyst ved
Jernbanen mellem Lima og Pisco; en Jernbane
forbinder Staden med dens Havn Cerroazul.
Storartede Levninger fra Inkatiden fordeler
Flodens Vand over Markerne. C. 4000 Indb.

2) Hovedstad i den chilensiske Prov. Arauco
ved Foden af Kordillererne. Efter at være
ødelagt 1602 af Araukerne blev Staden først igen
opbygget 1868 og har 2000 Indb.
<i>M. V.</i>
</chapter>

<chapter name="Cañete, Manuel">
<b>Cañete</b> [ka↱n<sub>j</sub>æt<sub>æ</sub>], <sp>Manuel</sp>, sp. Forf., f. 6.
Aug. 1822 i Sevilla, d. 3. Novbr 1891 i Madrid.
C. har navnlig haft Bet. som litterær Kritiker
og blev ved at virke som saadan omtr. til sin
Død. Han var udpræget monarkistisksindet,
strengt kat. og meget konservativ, ja intolerant
i sin litterære Smag; men skønt han saaledes
ikke ganske kan siges fri for Partiskhed (noget
af denne skyldes ogsaa hans venlige Sind og
elskværdige Imødekommenhed i det daglige Liv),
førte han dog i det hele sin kritiske Pen meget
hæderlig, sin idealistiske Overbevisning tro,
alvorlig og kundskabsrig; men af Fjender fik han
mange. Et specielt Studium anvendte C. paa det
sp. Dramas Historie før Lope de Vega's
Fremtræden; han udgav navnlig Lucas Fernández'
<i>Farsas y Eglogas</i> samt (med Barbieri) Juan
del Encina's <i>Teatro completo</i> og skrev en Afh.
<i>Sobre el drama religioso español antes y
después de Lope de Vega</i>, tillige med fl. andre
Arbejder i samme Retning, der er samlede i
<i>Teatro español del siglo XVI</i> (Madrid 1885).
Disse Monografier skulde danne Forarbejder til
et større Værk om denne Periode; men han
naaede ikke at faa det fuldført.
<i>E. G.</i>
</chapter>

<chapter name="Canfieldit">
<b>Canfieldit</b> [kän-fi£↱dit], et sort, metalglinsende
Mineral, sammensat: Ag<sub>8</sub>SnS<sub>6</sub>, med en mindre
Mængde Germanium; Krystalformen regulær.
Forekommer sammen med gedigent Sølv ved
La Paz, Bolivia.
<i>O. B. B.</i>
</chapter>

<chapter name="Canga Argüelles, José">
<b>Canga Argüelles</b> [↱kaŋga-ar↱gwæl<sub>jæ</sub>s], <sp>José</sp>,
sp. Statsmand (1770—1843), blev 1812 Medlem
af Cortes og var virksom for den fri
Forfatnings Tilvejebringelse. Til Straf herfor blev
han 1814—16 forvist fra Hovedstaden, men fik
senere et Embede i Valencia. Efter
Revolutionen 1820 blev C. A. i Marts Finansminister og
fremsatte en omfattende Plan til at bringe
Orden i Statshusholdningen ved Salg af
Kirkegodser o. a. nationale Ejendomme, men trak
sig tilbage efter et Aars Forløb, da han ikke
kunde sætte sin Villie igennem og heller ikke
fik Kongens Støtte. I de ny Cortes 1822 hørte
han til det maadeholdne Parti, men efter
Enevældens Genoprettelse 1823 flygtede han til
England. Her skrev han en kortere Udsigt over
Finansvidenskab (1825) og en stor <i>Diccionario
de hacienda</i> (5 Bd, 1827—28). Han søgte ogsaa
at godtgøre, at hans Landsmænds Deltagelse i
Frihedskampen var af større Bet., end de eng.
Forfattere havde været villige til at indrømme.
C. vendte 1829 tilbage til Spanien og var senere
Medlem af Cortes, dog uden at øve større
Indflydelse.
<i>E. E.</i>
</chapter>

<chapter name="Cangas de Onís">
<b>Cangas de Onís</b> [↱kaŋgas-ð<sub>æ</sub>-å↱nis], By i det
nordøstlige Spanien, Prov. Oviedo, ligger 76
km Ø. f. Oviedo, (1910) 8537 Indb. Ved C. de
O. findes Kobberminer, og i Nærheden ligger
det berømte Kloster Cobadonga. C. de O. er
anlagt i Beg. af 8. Aarh. af Pelagius.
<i>H. P. S.</i>
</chapter>

<chapter name="Cangas de Tineo">
<b>Cangas de Tineo</b> [↱kaŋgas-ð<sub>æ</sub>-ti↱næ<sub>å</sub>], By i
det nordvestlige Spanien, Prov. Oviedo, ligger
78 km SV. f. Oviedo ved Sammenløbet af
Naviego og Narcea. (1910) 22742 Indb. C. de T. har
Uld- og Lærredsindustri.
<i>H. P. S.</i>
</chapter>

<chapter name="Cangelimtræ (se Partridgetræ)">
<b>Cangelimtræ,</b> se <sp>Partridgetræ</sp>.
</chapter>

<chapter name="Canicatti">
<b>Canicatti,</b> By paa Sicilien, Prov. Girgenti,
ligger 38 km NØ. f. Girgenti. (1911) 30168 Indb.
C. har en tekn. Skole, Korn-, Vin-, Olie- og
Sydfrugtavl og Svovlgruber.
<i>H. P. S.</i>
</chapter>

<chapter name="Canicula">
<b>Canicula</b> (lat.), Hundestjernen, Sirius;
<i>Caniculares dies</i>, Hundedagene.
</chapter>

<chapter name="Canidius">
<b>Canidius,</b> <sp>P. C. Crassus</sp>, var 43 f. Kr.
Lepidus' Underfeltherre i Gallien og virkede
ivrig for Forbindelsen mellem Lepidus og
Antonius, hvis tro Tilhænger han siden var. 37 og
36 kæmpede han som Legat i Asien og trængte
frem lige til Kaukasus; under Borgerkrigen med
Octavian befalede C. sammen med Statilius
Taurus Antonius' Landhær, der i Uvirksomhed
overværede Søslaget ved Actium (31) og 7 Dage
efter overgav sig uden Kamp; forinden havde
C. dog begivet sig til Antonius og blev kort
efter henrettet paa Octavian's Befaling.
<i>Kr. E.</i>
</chapter>

<chapter name="Canigou">
<b>Canigou</b> [kani↱gu], et 2785 m højt Bjerg i
Sydfrankrig, Dept Pyrénées-Orientales, mellem
Floderne Tet og Tech. Det bestaar af Granit
og er en nordlig Udløber fra Pyrenæerne, men
hænger kun sammen med disse ved langt
lavere Bjerge. Toppen, der mest bestiges fra det
mod NV. liggende Badested Vernet, danner en
24 km<sup>2</sup> stor Platform, hvorfra man ser
Middelhavet og hele Kysten fra Agde til Barcelona.
<i>G. Ht.</i>
</chapter>

<chapter name="Canina, Luigi Ritter">
<b>Canina,</b> <sp>Luigi Ritter</sp>, ital. Arkitekt og
Oldgransker, f. 23. Oktbr 1795 i Casale
Monferato i Piemont, d. 17. Oktbr 1856 i Firenze.
Han var Prof. i Arkitektur ved Akademiet i
Turin, men flyttede 1818 til Rom, hvor han
foretog Udgravninger ved Tusculum og Via
Appia og forsøgte at rekonstruere antikke
Bygninger. Hans Værker over rom. Bygningskunst og
Topografi har nydt stor Anseelse, men er nu
gennemgaaende forældede (<i>Architettura antica</i>
[1843 ff.], <i>Roma antica</i> [1848 ff.], <i>Foro Romano</i>
[1830], <i>Via Appia</i> [1853], <i>Cere antica</i> [1838],
<i>Veji</i> [1847], <i>Tusculo</i> [1841], alle udgivne i Rom,
ligesom <i>Orazione in memoria di Alberto
Thorwaldsen</i> [1844]). (<sp>Litt.</sp>: <sp>Raggi</sp>, <i>Della vita e
delle opere di Luigi C.</i> [1857]).
<i>C. A. J.</i>
</chapter>

<chapter name="Canini, Marco Antonio">
<b>Canini,</b> <sp>Marco Antonio</sp>, ital. Digter og
politisk Agitator, f. 1822 i Venedig, d. 12. Aug.
