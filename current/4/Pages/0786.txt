den ny Kunst og delte Skæbne med den paa
dens forsk. Særudstillinger, hvor Haanen dog
gik værst ud over C. selv. Hans Forsøg paa at
faa sine Billeder ind paa Salonen mislykkedes
atter og atter (1882 slap han for en Gangs
Skyld ind med et Billede). Saa godt som ingen
Private vilde købe hans Malerier; kun hos
Kunsthandleren Père Tanguy fandt han nogen
Afsætning. 1879 vendte han saa Paris Ryggen
og levede Resten af sit Liv mest i Provence
i sin Fødeby som ensom og forglemt Særling,
men fremdeles malende. Selv hans
Barndomsven og senere Beundrer Zola, der dedicerede
sine <i>Événement</i>-Artikler til C. og i L'Œuvre tog
ham til Forbillede for Kunstneren Cl. Lantier,
tabte ham til sidst af Syne. — Efter hans Død
kom Berømmelsen. I de flg. Aar steg han for
megen ung Kunst næsten til en Afgud, hvis
Farvetoner efterlignedes som det ene saliggørende.
Endnu 1890 havde den forudseende
Pariser-Kunsthandler Vollard af C.'s Søn købt et Par
Hundrede af C.'s Billeder for en billig Penge til
bedre Tider; ved C.'s Død var hans Kunst
væsentlig i Privatsamlinger; et Landskab var som
Gave kommet til Berlins National-Gal., der
senere fik to fortrinlige <i>Nature morte</i> Stykker, og
ved Testamentar-Gaver forsynedes Luxembourg
og Louvre; i Folkwang-Mus. i Haag er C.
repræsenteret ved to dygtige Arbejder, i Kunstmus. i
Kbhvn og Kria ved <i>Nature morte</i>, og
efterhaanden har man ogsaa i andre Mus., ofte i dyre
Domme, sikret sig Værker af C. (1915 to
Billeder i Göteborg-Mus.). Medens C.'s ældre Kunst
nogenlunde bevæger sig i vedtagne
Udtryksformer (ofte kan han virke helt Daumier'sk),
er den i den impressionistiske Periode og
senere, da C. som Ny-Impressionist paa en Maade
bliver Impressionismens Overvinder, lidet
tilgængelig for det store kunstinteresserede
Publikum, en Kunst, der kan synde i det elementære
og let paaviselige, bryder sig fejl om alm.
korrekt perspektivisk Virkning, maler det runde
fladt o. s. fr. For C. gaar alt op i Farven.
Med møjsommelig, mosaikagtig og lagvis
Farvepaalægning maler han sine Stillelivsstykker, sine
Portrætter og Landskaber; hans Billeder er saa
at sige blot Farver og Flader med de fineste
Tonedifferencer. Farverne stilles Side om Side
i skønne Flader og ordnes i ny og
udsøgte Harmonier; man har derfor
sammenlignet C.'s Malerier med rige og kostelige
Gobeliner. C. fortsætter vel Impressionismens
Opløsning af den enkelte Farve, men han gaar
ud over Analysen til et syntetisk Helhedsbillede
af sjælden Lys- og Farvekraft. Idet C. søger
mod det rent maleriske og enkle, abstraherer
han fra Form, Stof og Perspektiv; gennem
Dyrkningen af Billedfladen og Indvindingen
af ny rumlige Værdier føres C. ind paa det
kompositionelle, Ligevægten, Rytmen af Farver
og Flader, og C., den ultramoderne, kommer
derved (saaledes i sine Landskaber med
Figurer) til at bygge Bro til Fortids Overlevering
i Poussin'sk Aand. Maa en nøgtern Betragtning
vel stille sig lidt kølig over for en Dyrkning af C.
og alt, hvad hans er (i de mange famlende
Forsøg), under næsten forgudende Former; saa
rager dog C.'s Kunst med dens visionære
maleriske Kraft op som en mærkelig Landvinding,
der peger mod ny Fremtidsværdier i Kunsten.
Paa den fr. Kunstudstilling i Kbhvn 1914 var C.
repræsenteret med Stillleben, Landskaber og
Portrætter. (<sp>Litt.</sp>: <sp>E. Faure</sp>, <i>P. C.</i> [Paris
1910]; <sp>E. Bernard</sp>, <i>Souvenirs sur P. C.</i>; <sp>F.
Burger</sp>, »C. u. Hodler« [München 1913]; <sp>J.
Meier-Graefe</sp>, »P. C.« [1913]).
<i>A. Hk.</i>
</chapter>

<chapter name="Cezimbra">
<b>Cezimbra</b> [<sub>sö</sub>↱zī<sub>m</sub>br<sub>ə</sub>], By i det vestlige Portugal,
ligger 30 km SØ. f. Lissabon ved Foden af en
brat Skrænt mod Setubal-Bugten. (1900) 9066
Indb. C. har en god Havn og driver Fiskeri.
12 km SV. f. C. skyder <sp>Cap Espichel</sp>
(<i>Promontorium barbaricum</i>) ud i Havet.
<i>H. P. S.</i>
</chapter>

<chapter name="cf. (cfr)">
<b>cf. (cfr),</b> Forkortelse af det lat. <i>confer</i>
(»sammenlign«) og <i>conferatur</i> (»man sammenligne«).
</chapter>

<chapter name="cg, cgr">
<b>cg</b> og <sp>cgr</sp>, Forkortelse for Centigram.
</chapter>

<chapter name="Ch . . . (se Tsj . . .)">
<b>Ch . . .,</b> i kin. Ord, se <sp>Tsj</sp> . . .
</chapter>

<chapter name="Chabaneau, Camille">
<b>Chabaneau</b> [∫aba↱no], <sp>Camille</sp>, fr. Filolog,
(1831—1908), blev 1883 Prof. i romansk Filologi
ved Univ. i Montpellier. Han er særlig kendt
ved sine Undersøgelser af den fr. Verbalbøjning:
<i>Histoire et théorie de la conjugaison française</i>
(1868; 2. Udg. 1878), og en Række større og
mindre Afh. vedrørende provençalsk Sprog og
Litteratur.
<i>Kr. N.</i>
</chapter>

<chapter name="Chabarovka (se Chabarovsk)">
<b>Chabarovka</b> [к<sub>a</sub>ba↱råfk<sub>a</sub>], se <sp>Chabarovsk</sp>.
</chapter>

<chapter name="Chabarovsk">
<b>Chabarovsk</b> [к<sub>a</sub>ba↱råfsk] (<sp>Khabarovsk</sp>,
forhen <sp>Chabarovka</sp>), By i Sibirien,
Kystprovinsen, ligger 70 m o. H. ved Sammenløbet
af Ussuri og Amur, er ved Jernbane forbundet
med Vladivostok og har (1910) 41050 Indb.,
hvoriblandt mange Kinesere og Koreanere,
driver betydelig Handel.
<i>M. V.</i>
</chapter>

<chapter name="Chabarrobark (se Alcornocobark)">
<b>Chabarrobark</b> [(t)∫a↱war.<sub>å</sub>-?],
se <sp>Alcornocobark</sp>.
</chapter>

<chapter name="Chabas, François">
<b>Chabas</b> [∫a↱ba], <sp>François</sp>, fr. Ægyptolog,
hvem den ægyptologiske Videnskab i høj Grad
har at takke for sin hurtige Udvikling, f. 2. Jan.
1817 i Briançon, d. 17. Maj 1882 i Versailles,
uddannedes til
Handelen og
kom 1831 til
Nantes. Al sin
Fritid
anvendte han her til
Sprogstudier,
baade af
levende og døde
Sprog; bl. a.
Hebraisk. 1848
nedsatte han
sig som
Vinhandler i
Chalon-sur-Saône,
en
Virksomhed, han
fortsatte til sine
sidste Aar. I sin
Hviletid
fortsatte han sine Sprogstudier, til hvilke han fra
1851 føjede Studiet af de ægypt. Hieroglyffer
ved Hjælp af Champollion's Grammatik o. a.
Skr. Han gennemgik paa egen Haand alle
hieroglyfiske Indskrifter, han fandt udgivne, ell. som
han kunde faa Afskrifter af. Med særlig
Forkærlighed kastede han sig over de højst
vanskelige hieratiske Tekster, i hvis Tydning og

<img>F. Chabas.</img>
