<chapter name="Cadaverin (se Pentametylendiamin)">
<b>Cadaverin,</b> se <sp>Pentametylendiamin</sp>.
</chapter>

<chapter name="Cadbury, George">
<b>Cadbury</b> [↱kädb<sub>ə</sub>r<sub>i</sub>], <sp>George</sp>, eng.
Chokoladefabrikant og Filantrop, f. 1839 i Edgbaston,
interesserer sig for Arbejderforhold og har
(1900) grundlagt Havebyen Bournville, som er
særdeles førmaalstjenlig indrettet.
</chapter>

<chapter name="Cadéac">
<b>Cadéac</b> [kade↱ak], lille fr. Badested i Dept
Hautes-Pyrénées, Arrond. Bagnères-de-Bigorre,
ligger i en Højde af 725 m, tæt ved den lille By
Arreau. Det har kolde Svovlkilder (12°—15°),
der bruges som Drikke og Bade mod
Kirtelsyge, Hudsygdomme og Reumatisme. Kurtid
Maj—Oktbr. Stedet har (1892) knapt 300 Indb.
Badet benyttedes allerede i 16. Aarh. af
Margrete af Valois.
<i>E. F.</i>
</chapter>

<chapter name="cadeau">
<b>cadeau</b> [ka↱do] (fr.), <sp>Gave</sp>.
</chapter>

<chapter name="Cadell, Francis">
<b>Cadell</b> [k<sub>ə</sub>↱de£], <sp>Francis</sp>, skotsk
Opdagelsesrejsende (1822—79), undersøgte 1848—51 Floden
Murray i Sydøstaustralien og førte 1867 for den
sydaustralske Regering en Ekspedition til
Carpentaria-Bugten, hvor han fastslog
Roper-Rivers Sejlbarhed. Senere arbejdede han paa
Oprettelsen af en regelmæssig Trafik paa de
større australske Floder og bidrog meget til
Sydøstaustraliens Udvikling. I sine sidste Aar
foretog han fl. Handelsrejser og blev paa en
saadan myrdet 1879 af sin Besætning i Nærheden
af Amboina.
<i>C. A.</i>
</chapter>

<chapter name="Cadenabbia">
<b>Cadenabbia</b>, Landsby i Norditalien, Prov.
Como, ligger herlig ved den vestlige Bred af
Como-Søen lige over for Bellaggio, er et af
Fremmede meget besøgt Opholdssted, der i den nyere
Tid anvendes som klimatisk Kursted. I
Nærheden ligger <sp>Villa Carlotta</sp> med en
prægtig Park og fremragende Kunstværker
(Thorvaldsen's Alexandertog, Billedhuggerarbejder af
Canova o. a.).
<i>H. P. S.</i>
</chapter>

<chapter name="Cadence">
<b>Cadence</b> [da. -↱daŋs<sub>ə</sub>, fr. -dã.s] (fr.; ital.
<i>cadenzo</i>); i Musikken Fald, Afslutning,
Slutningsformel, Toneslutning, betegner opr. enhver Tone-
ell. Akkordforbindelse, der medfører en Følelse
af Afslutning, af Falden til Ro i Tonarten,
altsaa navnlig de afsluttende Harmoniskridt fra
Dominant ell. Underdominant til den toniske
Treklang (<sp>Helcadence</sp>, henh. <sp>autentisk</sp>
og <sp>plagalisk</sp> C.) og fra Tonica til Dominant
(<sp>Halvcadence</sp>); ved skuffende C. (tysk
<sp>Trugschluss</sp>, fr. <i>cadence rompue</i>, ital.
<i>cadenza d'inganno</i>) forstaas en saadan, ved
hvilken Dominantakkorden opløses i en anden
Akkord end den naturlig ventede Slutningsakkord.
C. danner saaledes ikke alene Afslutning paa et
Tonestykke som Helhed, men forekommer
ogsaa ved Slutn. af Hoveddelene, af Perioderne og
deres Underafdelinger.

Ordet C. har imidlertid i Aarenes Løb faaet
en anden Bet. — og det er vel nærmest den,
der i daglig Tale og uden for den rent faglige
Terminologi er den mest alm. — idet man ved
C. forstaar den, opr. improviserede, Bravursats,
hvormed den udøvende Kunstner i Koncerter
med Orkester, Sonater o. s. v. udfyldte den af
Komponisten, til dette Øjemed umiddelbart før
Slutn. anbragte Fermat. I tidligere Tid, indtil
Udgangen af 18. Aarh., indskød Kunstneren,
medens det ledsagende Orkester pauserede, mere
ell. mindre bravurmæssige, fri Improvisationer
over Temaer af det paagældende Værk.
Beethoven foretrak selv at foreskrive Kunstneren, hvad
han skulde spille paa dette Sted, og skrev
særskilte »C.« til sine første Koncerter; i hans
Es-Dur Koncert indføjede han endog paa Forhaand
en saadan som organisk Del af selve Værket.
Ikke desto mindre foretrækker Pianisterne den
Dag i Dag at indskyde C. af egen (dog ikke
mere improviserede) ell. andres Komposition;
Moscheles, Reinicke o. fl. har udg. saadanne C.
I Schumann's Klaverkoncert o. a. nyere
Kompositioner udgør C. en integrerende Del af selve
Værket.
<i>S. L.</i>
</chapter>

<chapter name="Cadenet">
<b>Cadenet</b> [ka↱dnæ], By i det sydøstlige
Frankrig, Dept Vaucluse, ligger 21 km S. f. Apt
i Nærheden af Durances højre Bred. C. har gl.
Slotsruiner samt en interessant Kirke fra 14.
Aarh., driver Silke- og Olivenavl og har c. 2300
Indb.
<i>G. Ht.</i>
</chapter>

<chapter name="Cadeolie (se Enebærtjære)">
<b>Cadeolie</b> [fr. kad-], se <sp>Enebærtjære</sp>.
</chapter>

<chapter name="Caderas, Gian Frederico">
<b>Caderas,</b> <sp>Gian Frederico</sp>, schweizisk
Digter, f. 13. Juli 1830 i Modena i Italien, men
af schweiziske (engadinske) Forældre, d. 1891.
Han levede i Graubünden som Notar og som
Redaktør af et engadinsk Blad, og skrev paa
Engadindialekten flere Lystspil, Noveller og
Digtsamlinger, der gjorde ham til Graubündens
populæreste Forf. Hans Iver for den romanske
Bevægelse i Landet gav sig til Kende i en
livlig Forbindelse med Nyprovençalerne. Mærkes
kan 4 Digtsamlinger: <i>Rimas</i> (1865), <i>Nuovas
rimas</i> (1879), <i>Fluors alpinas</i> (1883), <i>Sorirs e
larmas</i> (1887). Ikke faa af hans Digte er oversatte
paa Tysk og paa Provençalsk.
<i>(E. G.). E. M-r.</i>
</chapter>

<chapter name="Cadereita Jimenez">
<b>Cadereita Jimenez</b> [kað<sub>æ</sub>↱ræ^ita-Ki↱mæn<sub>æ</sub>s],
By i den meksikanske Stat Nuevo Leon, ligger i
en frugtbar Egn 40 km Ø. f. Monterey ved Banen
Monterey-Tampico og har c. 17000 Indb.
<i>G. Ht.</i>
</chapter>

<chapter name="Cadillac (By i Frankrig)">
<b>Cadillac</b> [kadi↱jak], By i det sydvestlige
Frankrig, Dept Gironde, Arrond. Bordeaux, ved
højre Bred af Garonne, forbundet med Bordeaux
ved en Lokalbane, har et Slot fra 16. Aarh. (nu
Kvindefængsel), en Sindssygeanstalt, Vinavl og
c. 2100 Indb.
<i>G. Ht.</i>
</chapter>

<chapter name="Cadillac (By i U. S. A.)">
<b>Cadillac</b> [ka↱di£<sub>ä</sub>k ell. -↱£äk], <sp>Clam Lake</sp>,
By i U. S. A., Stat Michigan, ligger 141 km NNV.
f. Lansing ved Clam Lake og ved Banen fra
Grand Rapids til Mackinaw. (1910) 8375 Indb. C.
har Savværker og Maskinfabrikker.
<i>H. P. S.</i>
</chapter>

<chapter name="Cadinen">
<b>Cadinen</b> er en Kulbrinte, der hører til
Sesquiterpenerne, C<sub>15</sub>H<sub>24</sub>; i <i>Oleum Cadinum</i>, i
Patchouliolie, Galbanumolie, i Olien fra
Angosturabark, i Cedertræolie o. fl. findes venstredrejende C.,
en Vædske, der koger ved 264—269°, har
Vægtfylden 0,924 og Drejningsevnen ÷ 88°, og som
danner et i lange Naale krystalliserende
Dihydroklorid C<sub>15</sub>H<sub>24</sub>.2HCl, der smelter ved
117—118° samt tilsvarende Brom- og Jodforbindelser.
I vestindisk Sandeltræolie findes højredrejende
C., en Vædske, der koger ved 260—261°, har
Vægtfylden 0,925 og Drejningsevnen + 50°.
<i>R. K.</i>
</chapter>

<chapter name="Cadiot, N. (se Vignon)">
<b>Cadiot</b> [ka↱d<sub>i</sub>o], <sp>N.</sp>, se <sp>Vignon</sp>.
</chapter>

<chapter name="Cadiz">
<b>Cadiz</b> [↱kaðiþ], Spaniens sydligste Provins,
begrænses mod N. af Prov. Huelva og Sevilla,
mod Ø. af Malaga, mod S. og V. af
Gibraltar-Strædet og Atlanterhavet (Cadiz-Bugten) og har
sammen med det lige over for liggende Distrikt
Ceuta paa Afrikas Nordkyst et Areal af 7342
km<sup>2</sup> og (1910) 467836 Indb. (heraf har Ceuta
