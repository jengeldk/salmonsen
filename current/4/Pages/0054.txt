Petrograd-Akademiet og slog sig omsider ned i Rom. Hans
Arbejder (Marmor ell. Bronze, for en stor Dels
Vedk. i den russ. Kejserfamilies Besiddelse),
forestiller hovedsagelig religiøse ell. mytologiske
Skikkelser samt Allegorier af ideal Karakter.
Ved deres Ynde og deres indsmigrende, men
ofte ret udvortes tekn. Effekter har fl. af dem
opnaaet stor Popularitet, særlig den ofte
gentagne »Amor, der sover paa en Muslingeskal«,
endvidere »Vaagnende Amor«. Andre bekendte
Arbejder: velsignende Kristus, den første Glæde
og den første Sorg; i 8 Figurer og 4 Relieffer
»Flugten fra Pompeji« (blev i den Anledning
titulær Prof. ved Petrograd-Akad.); »Gangen til
Golgatha«; Statue af Kopernikus (Posen), talrige
Portrætbuster og Gravmindesmærker.
<i>A. Hk.</i>
</chapter>

<chapter name="Broek">
<b>Broek</b> [bru.k] (B. i <sp>Waterland</sp>), Landsby
i den holl. Prov. Nordholland, 7 km NØ. f.
Amsterdam med c. 1600 Indb. og Fabrikation af
Ejdammerost.
<i>G. Ht.</i>
</chapter>

<chapter name="Broekvipage (se Brotrain)">
<b>Broekvipage,</b> se <sp>Brotrain</sp>.
</chapter>

<chapter name="Broen, A. I. (se De Broen)">
<b>Broen</b> [bru.n], <sp>A. I.</sp>, se <sp>De Broen</sp>.
</chapter>

<chapter name="Broen (Flak i Store Bælt)">
<b>Broen,</b> Store Bælt, et Flak med 9 à 13 m
Vand, der skyder sig fra Nordenden af
Langeland ud i NØ. til over Midten af Bæltet. Paa
Flakkets indre Del findes fl. mindre Puller med
Sten. Den mindste Dybde, 5,9 m, findes paa en
Pulle 2 Sm. fra Langeland; V. f. denne er der
et dybt, men smalt og kroget Løb med 25 m
Vand. Ved Enden af B. ligger den for store
Skibe farlige Vengeance Grund med mindste
Dybde 5,9 m.
<i>G. F. H.</i>
</chapter>

<chapter name="Broens Rev">
<b>Broens Rev,</b> Bornholms Østkyst, mellem
Neksø og Due Odde, skyder sig fra Broens
Odde c. 1/2 Sm. ud i østlig Retning.
<i>G. F. H.</i>
</chapter>

<chapter name="Broer">
<b>Broer</b> er Bygværker, ved hvilke Færdselsveje
(Veje, Jernbaner, Kanaler) ell. Vandledninger
o. l. føres over en Hindring (Havarm, Vandløb,
Dal, Kløft, Vej, Jernbane, Kanal). Efter
Beskaffenheden af den Færdselsvej, B. bærer, taler
man om Gang-, Vej-, Gade-, Jernbane- og
Kanalbroer ell. Akvædukter (for Vandledninger,
se <sp>Akvædukt</sp>), efter Beskaffenheden af
Hindringen, om egl. B., der fører over Vand, og
Viadukter, der fører over en Dal, Vej,
Jernbane. — Efter Materialet skelner man mellem
<sp>Træ</sp>-, <sp>Sten</sp>- (<sp>Beton</sp>-), <sp>Jernbeton</sp>- ell.
<sp>Jernbroer</sp>, der vil blive behandlede hver
for sig i det flg. Endvidere taler man om <sp>faste</sp>
ell. <sp>bevægelige B.</sp>; de sidste kan paa en
ell. anden Maade aabnes for at lade et Skib
passere ell. for at afbryde Færdselslinien i
militære Øjemed (se Slutn. af denne Art.). Ved
Benævnelserne <sp>lige</sp> ell. <sp>skæve B.</sp> tænker
man paa, om B.'s og Hindringens Midtlinier
skærer hinanden under en ret ell. en skæv
Vinkel; Jernbanebroer kaldes <sp>krumme</sp>, naar
Sporet ligger i Kurve. Efter Hoveddragernes
statiske Virkemaade inddeler man B. i
<sp>Bjælkebroer</sp>, der kun giver lodrette Tryk paa
Pillerne, <sp>Buebroer</sp> (Hvælvinger), der
tillige giver et Sidetryk, og <sp>Hængebroer</sp>,
hvor Pillerne skal modstaa et <sp>Sidetræk</sp>;
ogsaa for B.'s <sp>Udseende</sp> er det af
overordentlig Bet., hvilket af disse
Konstruktionsprincipper der anvendes. Endelig skelner man mellem
B. <sp>over en enkelt</sp> ell. <sp>over flere
Aabninger</sp>; i sidste Tilfælde kan der enten
anvendes en Række af hinanden uafhængige
Overbygninger, een for hver Aabning, ell.
Overbygningen kan være kontinuerlig, saaledes at den
for hele B. ell. dog for største Delen af den
danner een sammenhængende Konstruktion.

B.'s Hovedbestanddele er
<sp>Overbygningen</sp> og <sp>Pillerne</sp> med deres Fundamenter.
Hertil kan der være anvendt forsk. Materialer,
Stenpiller med Jernoverbygning f. Eks.; men B.
faar Navn efter Overbygningens Materiale,
kaldes altsaa en Jernbro, naar Overbygningen er
af Jern. <sp>Overbygningen</sp> bestaar atter af
den egl. bærende Konstruktion (<sp>den
bærende Hovedkonstruktion</sp>) og
<sp>Brobanen</sp>. Under førstnævnte indbefattes
<sp>Hoveddragerne</sp>, der fortrinsvis skal optage de
lodrette Kræfter, Færdselsbelastningen og B.'s
Egenvægt, <sp>Vinddragerne</sp>, hvis
væsentligste Opgave det er at optage de vandrette
Kræfter tværs paa B. (Vindtrykket), og
<sp>Tværafstivningerne</sp>, hvorved forstaas
Forbindelser mellem Hoved- og Vinddragerne i
Tværretningen; deres Opgave er at holde Formen af
B.'s Tværsnit uforanderlig. — Brobanen bestaar
af <sp>Brodækket</sp> (med Rækværkerne) og
<sp>Brobanebjælkerne</sp>, der skal understøtte
Brodækket og overføre Trykkene herfra til den
bærende Hovedkonstruktion. Brobanebjælkerne kan
være <sp>Tværbjælker</sp>, der løber tværs paa B.
og understøttes paa Hoveddragerne,
<sp>sekundære Længdedragere</sp> (ved
Jernbanebroer ogsaa kaldet <sp>Skinnedragere</sp>) paa
langs mellem Tværbjælkerne, <sp>sekundære
Tværbjælker</sp> o. s. v. og endelig
<sp>Konsoller</sp>, f. Eks. til at bære et Trottoir, der ligger
uden for Hoveddragerne. Ved Brodækket kan
skelnes mellem <sp>Slid- og Bæredækket</sp>, der
undertiden kan smelte sammen til eet, men
hyppigst er bestemt adskilte (f. Eks.
Plankedæk bestaaende af to Lag Planker; Chaussering,
Brolægning, Asfalt o. l. som Sliddæk, hvilende
paa et af Jern, Jernbeton ell. lign. dannet
Bæredæk). — <sp>Pillerne</sp> er dels <sp>Ende</sp>- ell.
<sp>Landpiller</sp>, dels <sp>Mellempiller</sp>, hvis B. har
fl. Aabninger; til Endepillerne slutter der sig
<sp>Fløje</sp>, Beklædningsmure til Begrænsning af
Jorden i de til B. stødende Dæmninger. Til
Pillerne kan alle de samme Materialer anvendes
som til Overbygningen, altsaa Træ, Sten,
Jernbeton ell. Jern.

B.'s Udviklingshistorie: Naar der ses bort fra
de allerførste Tilløb til Brobygning som at benytte
Træstammer til Overgang over Vandløb o. l.,
kan dog simple Træbroer ses at have været
kendte saa langt, Historien gaar tilbage; hos
Romerne havde Konstruktionen af Træbroer
allerede naaet en stor Fuldkommenhed (Cæsar's
B. over Rhinen, Trajan's Buebro over Donau).
Ogsaa de murede B. kendtes langt tilbage i
Tiden; under Romerne var man allerede naaet
til at bygge (halvcirkelformede) Hvælvinger
med indtil 25—30 m Spændvidde, hvorom de
mange, til Dels endnu bevarede B. (over
Tiberen i Rom o. a.) og Akvædukter (s. d.) bærer
Vidnesbyrd. I Middelalderen foregik
Udviklingen kun langsomt; dog er adskillige hvælvede
B. fra denne Tid endnu bevarede (saaledes i
