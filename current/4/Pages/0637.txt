udvandrede 1848 til Amerika, arbejdede først i et
af Pittsburgs Bomuldsspinderier, derefter ved
Telegrafen smst. og kom endelig ind i
Pennsylvaniejernbaneselskabet som Sekretær hos Th.
A. Scott, der
siden gjorde
ham til
Driftsleder.
Sammen med Scott
indførte han
den af
Woodruff opfundne
Sovevogn og
lagde derved
Grunden til sin
Rigdom, der
senere
forøgedes ved
Udboring af
Petroleumskilder,
Bygning af
Jernbanebroer
m. m. Særlig
er hans
Navn knyttet
til Staalfabrikationen, der fik et enormt
Opsving, efter at han havde købt Homestead
Staalværk. C. Steel Co. limit. kan maanedlig
producere 140000 t Raajern og 100000 t Staal,
beskæftiger 25000 Arbejdere og leverer alle
Panserplader til den amer. Flaade. 1899
traadte C. tilbage til Privatlivet. Af sin enorme
Formue har han anvendt mindst 200 Mill. Doll. til
almennyttige Formaal som Arbejderbeskyttelse,
Belønninger for modige Handlinger, Kunst og
Videnskab. Mest kendte er hans »Heltefond«,
givne til forsk. Lande med forsk. Beløb, til
Belønninger for heltemodige Handlinger, udførte
i Fredens Gerning af Mænd ell. Kvinder, der
for at redde Menneskeliv paadrager sig Skade
paa Helbred, ell. selv omkommer. Det danske
»C.'s Belønningsfond for Heltemod« har
Fundats dateret New York 30. Decbr 1911 og stiller
125000 Doll. til Raadighed for Deres Majestæter
Kongen og Dronningen af Danmark. Det har
i 1913 bevilget øjeblikkelige Belønninger til et
Beløb af 7210 Kr samt varige aarlige
Understøttelser til et Beløb af 1100 Kr. 1894 udgav
C. et Skrift »Om Rigdommens Forpligtelser«,
der vakte stor Opsigt. (<sp>Litt.</sp>: <sp>Alderson</sp>,
<i>Andrew C., the man and his work</i> [New York
1903]).
<i>F. B.</i>

<img>A. Carnegie.</img>
</chapter>

<chapter name="Carnegie, George og David">
<b>Carnegie</b> [ka<sub>ə</sub>↱neg<sub>i</sub>], 1) <sp>George</sp>, Købmand
fra Skotland, flygtede under mange Farer —
han havde deltaget i Slaget ved Culloden som
Kaptajn i Prinsens Livvagt — 1746 til
Göteborg, hvor han grundede den Forretning, der
under hans Søn David blev Firmaet D. C. &
Co., som særlig udviklede sig under David's
Brodersøn 2) <sp>David C.</sp> (1813—90), der 1836
optoges i Firmaet og s. A. købte
Sukkerfabrikken og Porterbryggeriet ved Klippan uden for
Göteborg, Foretagender, der skaffede ham stor
Rigdom, af hvilken han bl. a. 1887 skænkede 1/2
Mill. Kr til Højskolen i Göteborg.
</chapter>

<chapter name="Carnegie-Fondet (se Carnegie)">
<b>Carnegie</b> [ka<sub>ə</sub>↱neg<sub>i</sub> ell. ↱ka.<sub>ə</sub>n<sub>ə</sub>gi] <b>-Fondet</b>,
se <sp>Carnegie</sp>.
</chapter>

<chapter name="Carnepura (se Konservering)">
<b>Carnepura,</b> se <sp>Konservering</sp>.
</chapter>

<chapter name="Carnicer, Ramon">
<b>Carnicer</b> [-↱þær], <sp>Ramon</sp>, sp. Komponist
(1789—1855), var fra 1818 Kapelmester i
Barcellona og kom derfra til Madrid (1828) som
Kapelmester ved Operaen dersteds, senere blev
han ogsaa Lærer ved Konservatoriet. C. har
skrevet Kirkemusik og Sange, der til Dels blev
meget populære, samt fl. Operaer, til hvilke
han benyttede sp. Tekster, medens hans Musik
nærmest tilhører den samtidige ital. Operastil.
Han betragtes dog som Grundlægger af en
Nationalopera og nød megen Anseelse i sit
Fødeland.
<i>W. B.</i>
</chapter>

<chapter name="carnifex">
<b>carnifex</b> (lat.), Bøddel, Skarpretter; i Rom
en underordnet Funktionær, der besørgede
Afstraffelsen af Slaver og Fremmede. Han maatte
ikke være rom. Borger og skulde bo uden for
Roms Grund.
</chapter>

<chapter name="Carnin">
<b>Carnin,</b> C<sub>7</sub>H<sub>8</sub>N<sub>4</sub>O<sub>3</sub>,H<sub>2</sub>O, er en krystallinsk
Base, der først blev fundet i temmelig rigelig
Mængde (1 %) i amer. Kødekstrakt og senere
paavistes i Kød af forsk. Dyr, f. Eks. Frøer,
Alligatorer o. a. — Sandsynligvis er C. et af de
Mellemprodukter, der opstaar ved
Omdannelsen af Æggehvidestofferne til Forbindelser af
Urinsyregruppen. C. er opløseligt i varmt Vand,
uopløseligt i Alkohol og Æter, og gaar ved
Iltning med Bromvand eller Salpetersyre over til
Hypoxanthin C<sub>5</sub>H<sub>4</sub>N<sub>4</sub>O (Sarkin).
<i>(O. C.). R. K.</i>
</chapter>

<chapter name="Carnivora (se Rovdyr)">
<b>Carnivora,</b> se <sp>Rovdyr</sp>.
</chapter>

<chapter name="Carnosin">
<b>Carnosin,</b> C<sub>9</sub>H<sub>14</sub>N<sub>4</sub>O<sub>3</sub>. En Base, der er fundet
i Kød af Heste og vilde Kaniner (1 à 2 ‰),
snehvide Krystaller, der smelter ved 246°—250°
og er let opløselige i Vand, kendelig opløselige
i fortyndet Vinaand. Den vandige Opløsning
fældes af Garvesyre og Fosforwolframsyre.
<i>R. K.</i>
</chapter>

<chapter name="Carnot, Hippolyte">
<b>Carnot</b> [kar↱no], <sp>Hippolyte</sp>, fr.
Statsmand, f. 6. Apr. 1801, d. 15. Marts 1888, nedenn.'s
Søn, fulgte 1816 Faderen i Landflygtighed og
tilbragte 7 Aar i Magdeburg. Han sluttede sig
tidlig til Saint Simonisterne og var Medarbejder
af Partiets Blade, men skilte sig 1831 fra
Enfantin, da denne vilde grundlægge en religiøs
Sekt og fremsatte Læresætninger om
Kvindernes Stilling i Samfundet og om »Kødets
Frigørelse«, der i C.'s Øjne stod som en
»Organisation af Ægteskabsbrud«. Han tog personlig
Del i Julirevolutionen, men hengav sig ellers til
litterære Arbejder (oversatte bl. a. W.
Müller's »Griechenlieder« 1828) og virkede for
Skolevæsenets Udvikling. 1839—48 var han Medlem
af Deputeretkamret og hørte her til den
udprægede Opposition. Efter Februarrevolutionen
blev han Undervisningsminister indtil 5. Juli
1848, havde store Planer til Folkeskolens
Forbedring ved Indførelse af Skoletvang og ubetalt
Undervisning. I Nationalforsamlingen hørte han
til de maadeholdne Republikanere, men blev
ikke genvalgt 1849 og kom først ved
Udfyldningsvalgene 1850 paa ny ind i Forsamlingen.
Han søgte ligesom de andre Republikanere at
gøre Modstand imod Statskuppet 2. Decbr 1851,
blev n. A. valgt til den lovgivende Forsamling,
men nægtede at aflægge Ed til Louis Napoleon.
Dette gentoges 1857, og først 1865 bestemte
han sig til dette Skridt, dog kun som en
Formsag og for at kunne fortsætte Oppositionen mod
Kejserdømmet med større Kraft. 1869 blev C.
vraget først for Gambetta, siden for H.
