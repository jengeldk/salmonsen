med faa Tidsler og Salturter. I Omegnen findes
fl. varme Kilder.
<i>G. Ht.</i>
</chapter>

<chapter name="Chakot (se Czako)">
<b>Chakot</b> [∫a↱ko´], se <sp>Czako</sp>.
</chapter>

<chapter name="Chalat (se Chilah)">
<b>Chalat,</b> se <sp>Chilah</sp>.
</chapter>

<chapter name="Chalazion">
<b>Chalazion</b> [ka↱latsiån] (gr.: Hagl) er en Svulst
paa Øjelaaget og skyldes en Ophobning af
Sekret i en Meibom'sk Kirtel. C. kan findes baade
paa øvre og nedre Øjelaag, optræder baade
enkeltvis og i et større Antal. Huden over det er
naturlig farvet og forskydelig, medens man ved
at vende Øjelaaget tydelig ser det fremhvælvet
paa Slimhindesiden, og Slimhinden lader sig
ikke forskyde over det. Udviklingen og Forløbet
er langsomme. Er C. lille, lader man det i
Reglen urørt og behandler kun den som oftest
tilstedeværende Slimhindebetændelse; er det
større, fjernes det ved Operation (Spaltning,
Udskrabning) fra Slimhinde siden. Smaa C.
forsvinder ofte af sig selv.
<i>G. N.</i>
</chapter>

<chapter name="Chalazogamer">
<b>Chalazogamer</b> [kalatso-] (<sp>bot.</sp>), saadanne
Dækfrøede, hos hvilke Befrugtningen ikke, som
det sædvanlig er Tilfældet, sker gennem
Ægmunden, men ad Æggets Kernefod (<i>Chalaza</i>);
hertil hører <i>Casuarina</i>, Valnød o. a.
Rakletræer m. fl.
<i>A. M.</i>
</chapter>

<chapter name="Chalcha">
<b>Chalcha</b> [↱кalka] (<sp>Khalka</sp>), se <sp>Mongoler</sp>.
</chapter>

<chapter name="Chalchuapa">
<b>Chalchuapa</b> [t∫al↱t∫<sub>u</sub>apa], By i den
mellemamerikanske Republik Salvador, ligger 18 km
VSV. f. Santa Ana ved venstre Bred af Rio de
Paz, NV. f. Vulkanen Izalco, i en vidunderlig
frugtbar Egn, hvor der dyrkes Kaffe og
Sukkerrør. (1913) 20400 Indb. Ved C. blev Guatemalas
Diktator, Rufino Barrios, slaaet 1885, hvilket
gjorde Ende paa Guatemalas Hegemoni i
Mellemamerika.
<i>G. Ht.</i>
</chapter>

<chapter name="Chalcidiæ">
<b>Chalcidiæ</b> [kal-], ogsaa kaldet <i>Pteromalini</i>
(se farvetrykt Tavle »Forstinsekter«, Fig. 2), er
en Fam. af de Aarevingedes Orden,
indbefattende en endnu yderst lidet kendt Hærskare af
særdeles smaa, næsten altid glimrende,
metalglinsende Hvepser, kendelig fra andre
nærstaaende Fam. ved knæede Følehorn, brede
Forvinger, der ganske mangler Felter, og en som
oftest kort sammentrængt Legemsbygning. En
lang fra Bugsiden fremragende Læggebrod
findes næsten altid. Hunnerne lægger deres Æg
i Insekter hørende til alle mulige Ordener, ofte
i stort Antal, og de af Ægget udkrøbne Larver
æder langsomt deres Vært op og forpupper sig
som oftest inde i dennes tomme Hud. — Om
end man ikke daglig ser deres Færd, er dog den
Rolle, de spiller ude i Naturen, særdeles stor,
noget, som ofte viser sig ved store
Insektangreb, hvor netop disse Smaaskabninger Haand
i Haand med Menneskenes Bestræbelser gør
deres ikke uvæsentlige Del af det store Arbejde
at beskytte de angrebne Bevoksninger for ny og
større Anfald. De er en Slags Sikkerhedspoliti i
Naturens Husholdning, hvis Opgave det er at
sætte en Grænse for alt for massevis Optræden
af enkelte Insekter. Et meget stort Antal Arter
er knyttet til Galler, snyltende som Larver paa
Gallehvepselarverne ell. disses Snyltere; som
Eksempel kan særlig <i>Torymus regius</i> (Fig. 1)
nævnes; andre, som Arter af Slægten
<i>Pteromalus</i>, angriber Sommerfuglepupper og fylder
dem med deres Æg. End ikke Vandinsekter er
forskaanede for deres Angreb. Naturforskernes
Opmærksomhed er i den senere Tid ofte blevet
henledt paa denne Gruppe, ikke alene for dens
interessante biol. Forhold, men ogsaa for den
mærkelige Udvikling, mange og maaske alle
dens Medlemmer gennemgaar. Under
Udviklingen fremtræder der nemlig Larveskikkelser af
det mest eventyrlige Udseende, som ikke ligner
andre Insektlarver, udstyrede med mægtige
krumme Hagefødder, lange Haletorne (se Fig.
2) og ejendommelig pæredannet Legemsform.
Denne Larve gaar over i en anden ægdannet
Klump (Fig. 3), der ganske mangler Leddeling,
og først efter denne følger det maddikeagtige
Larvestadium, der er det normale for alle
aarevingede Insekter. Man har i den senere Tid hos
disse Smaadyr paavist det ejendommelige
Forhold, man kalder Polyembryoni ɔ: at der af et
enkelt aflagt Æg ikke fremkommer et enkelt
Afkom, men fl. Hundrede. Den første Ægkim
spalter sig ud i et stort Antal Smaalegemer, der
hver bliver Anlæg til en Larve.
<i>C. W-L.</i>

<img>Fig. 1. En Chalcidie læggende sit Æg i et Galæble;
til højre Dyret forstørret.</img>

<img>Fig. 2. Fig. 3.
1. og 2. Larvestadium af en <i>Chalcis</i>.</img>
</chapter>

<chapter name="Chalco">
<b>Chalco</b> [↱t∫alk<sub>å</sub>], Distriktshovedstad i Staten
Meksiko, 31 km SØ. f. Hovedstaden Meksiko,
ligger 2286 m o. H. ved den østlige Ende af
den grunde Sø af s. N., gennem hvilken der
fører en Kanal. C. har 4000 Indb. I Søens
svømmende Haver dyrkes Frugt, Grønsager,
Blomster og Majs.
<i>G. Ht.</i>
</chapter>

<chapter name="Chalcographie du Louvre">
<b>Chalcographie du Louvre</b>
[kalkågra↱fi-dy-↱lu.vr], en Afdeling i Louvre-Museet i Paris,
omfattende adskillige Tusinde originale,
graverede Kobberplader. Grundstammen i
Samlingen er Ludvig XIV's Cabinet du Roi, en
Samling af henved 1000 Plader, Kongen lod de
bedste Kobberstikkere udføre i forsk. Serier:
<i>Tableaux du Roi</i> (af G. Audran, Edelinck m. fl.)
etc. Af Kobberpladerne sælges der Aftryk til
Publikum for en billig Penge.
<i>A. Hk.</i>
</chapter>

<chapter name="chaldron">
<b>chaldron</b> [↱t∫å.(£)dr<sub>ə</sub>n ell. ↱t∫a.-], Vægtenhed
til Maaling af Kul i England og Kanada, i
