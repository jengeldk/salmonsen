nu findes fordelt, dels i denne Samling
Bygninger, dels i en ny storartet Bygning i South
Kensington, i Cromwell Road, <i>British Museum
of Natural History</i>. I denne træffer man nemlig
Statens naturhistoriske Samlinger, som man
senere flyttede bort fra de opr. Bygninger, da det
her ikke var muligt mere at skaffe Plads til de
mange vigtige Genstande, som stadig indkom.
De Sale, der blev ledige ved Bortflytningen af
de naturhistoriske Samlinger, optoges for
største Delen af den rige etnogr. Samling. Malerier
findes ikke i B. M., men i en særlig Bygning,
<i>National Gallery</i>, paa Trafalgar Square, der er
en særlig Institution, som ikke er i Forbindelse
med B. M. — B. M. grundedes 1753, da
Parlamentet bevilgede 20000 £ til at erhverve den
nylig afdøde Sir Hans Sloane's efterladte
Bibliotek og etnogr. Samlinger, der havde kostet
ham over 50000 £, men som han i sit
Testamente havde bestemt skulde tilbydes Staten for
ovennævnte Sum. Der gaves ogsaa Tilladelse til
at grunde et Lotteri, hvis Overskud skulde give
Penge til Samlingernes Anbringelse, Opstilling
og Forøgelse. Lotteriet indbragte 100000 £, af
hvilke man anvendte 10000 £ til Indkøb af
Montague House, i hvilket Samlingerne opstilledes.
1759 aabnedes de for Publikum. De voksede
stadig, mest ved Gaver. Kong Georg III havde
1759 givet alle de Bøger, han og hans
Forgængere fra Henrik VIII af havde samlet. Der kom
ogsaa fra forsk. Sider talrige Oldsager og
Kunstgenstande fra svundne Tider. Ved den fr.
Armés Kapitulation i Ægypten 1801 afstodes
den udmærkede Samling af ægyptiske
Mindesmærker, som den af Napoleon til Ægypten
sendte videnskabelige Kommission havde samlet
(deriblandt »Rosette-Stenen«, der 1822 tjente
Champollion til Tydningen af Hieroglyferne).
Disse Sager gaves alle af Georg III til B. M.
1805 erhvervedes de fortræffelige <i>Townley
Marbles</i> og 1816 <i>the Elgin Marbles</i>, Verdens
skønneste Samling af gr. Marmorfigurer. Allerede
1782 var Sir William Hamilton's udmærkede
Samling af gr. malede Vaser kommet til B. M.
Hertil kom, dels ved Testamenter og Gaver,
dels ved Køb, fl. store Bogsamlinger. 1823 kom
Georg III's Bogsamling til, 60000 Bd og 438
Haandskrifter. Det var nu ikke muligt at finde
Plads i det gl. Montague House. Der rejstes nu
i St f. det, ved Arkitekten Sir Robert Smirke, en
helt ny Bygning i Renaissancestil. Den var
bygget i en Firkant med en Gaard i Midten, men
da der ikke var nogen passende Læsesal til
Biblioteket, forvandledes siden (1853—57) den
firkantede Gaard til en storartet Læsesal, en
Kuppelsal, 32 m høj og 43 m i Diameter. Den
kostede 15000 £ og afgiver Plads til 4—500
Læsere. Den opførtes af Sir Sidney Smirke,
Sir Robert's Broder. I Læsesalen er 70000 Bd
opstillede, hvoraf 20000 danner et til Læsernes
fri Raadighed staaende Haandbibliotek. I
Midten findes bl. a. den trykte Katalog over alle
Bøgerne i 600 Folio-Bd. Læsesalen er aaben Kl.
9—7. Udlaan finder ikke Sted. Adgang er fri
for alle, men for Benyttelsen af Bøgerne maa
man skaffe sig Adgangskort hos
Overbibliotekaren. Fra Mørkets Frembrud oplyses
Salen med elektrisk Lys. Den besøges aarlig af
c. 130000 Personer. De øvrige Samlinger i B. M.
er aabne alle Søgnedage fra Kl. 10 efter
Aarstiden til Kl. 4, 5 ell. 6. Fra Mørkets Frembrud
oplyses godt 1/3 med elektrisk Lys. I de senere
Aar er Museet aabent Søndag Eftm. fra Kl. 2
indtil Mørkets Frembrud; kun Læsesalen er
lukket. Haandskriftsamlingen tæller 60000 Bd.
De mærkeligste er udstillede i den store 92 m
lange og 12 m brede Sal, <i>Kings Library</i>, og
den tilstødende Greville Sal. Man ser her <i>Magna
Charta</i>, <i>Codex Alexandrinus</i> (det ældste
Haandskrift af den gr. Bibel), den gr. Papyros med
Aristoteles' hidtil tabte Skrift om Athens
Statsforfatning, Breve fra Englands Herskere og fra
berømte Personligheder, gl. Landkort, Bogtryk
med Illustrationer, gl. Bogbinderarbejde o. s. v.
Der findes nu over 2 Mill. trykte Bøger, 20000
kin. Der drages stadig Omsorg for at skaffe
manglende vigtige Værker til Veje, hvad der
ofte medfører store Bekostninger.
Oldsagssamlingen, der 1807 blev en særlig Afdeling, og
hvortil der slutter sig Sager fra Middelalderen,
Renaissancen og i Nutiden fundne Mønter,
bliver stadig beriget, dels ved Udgravninger,
mest i Østerlandene, dels ved Køb af
Samlinger og ved Gaver. De første har blandt
andet givet mange store Mindesmærker. I
første Linie maa nævnes Udgravningerne i
Assyrien og Babylonien (ved Layard 1847—50,
Rassam og Loftus 1856—58, G. Smith o. a.), i
Lykien (ved Sir Charles Fellows), i
Halikarnassos (ved Sir Charles Newton, 1858), i Kyrene
(1861), i Efesos (ved Wood, 1863—75), i Priene
(1870), paa Cypern o. s. v. En overordentlig
vigtig Tilvækst skyldes afdøde Henry Christy, der
efterlod B. M. sin store fortrinlige
Oldsagssamling, hvoraf mange af de mærkeligste
Stykker var udgravede i fr. Huler fra den ældre
Stenalder af Lartet og Christy, tillige med en
yderst værdifuld etnogr. Samling. Først da de
naturhistoriske Afdelinger flyttedes til South
Kensington, blev der Plads i B. M. til Christy's
Samlinger, der i mange Aar havde været at se
i Christy's Hus i Victoria Street. Til den etnogr.
Samling slutter sig en rig Samling Kunstsager
fra Østasien. Den sidste store Forøgelse af
Kunst- og Oldsagssamlingerne skyldes afdøde
mangeaarig Konservator ved B. M.,
Oldgranskeren Sir Augustus Wollaston Franks'
sjældne Gavmildhed. — Iflg. Test. af W. White
udvidedes B. M. ved en stor Tilbygning (<i>White
Wing</i>), og fra 1897 er der erhvervet en Del til
B. M. stødende Grunde, hvor der før stod Huse,
og paa disse er der opført en ny Tilbygning,
der er aabnet for Publikum, og andre vil
komme til, da Magasinerne er fulde af Sager, hvortil
ingen Plads haves. Opr. bestod B. M. af 3 Afd.:
Bøger, Haandskrifter og naturhistoriske Sager.
— Disse er efterhaanden voksede til 12, 8 i den
ældre Bygning, 4 i den ny Bygning i South
Kensington (se <sp>B. M. of Natural History</sp>). I
Spidsen for hver Afdeling staar en <i>Keeper</i>, med
en ell. fl. <i>Assistent Keeper</i> og fl. Medhjælpere
ved Siden. Formanden for alle Afdelinger er
<i>the Principal Librarian</i>. Den øverste Styrelse
er i Hænderne paa en Kommission paa 50
Medlemmer (<i>Board of Trustees</i>), Halvdelen
bestaaende af Repræsentanter for de af B. M. mest
