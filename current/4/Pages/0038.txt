Pio socialdemokratisk Agitator. Han var 1871
med at stifte det socialdemokratiske Parti i
Danmark, men øvede ingen selvstændig
Virksomhed ved dets Ledelse. 1873 dømtes han til
3 Aars Forbedringshusarbejde for Forsøg paa
Omstyrtelse af den lovlige Samfundsorden.
Efter sin Løsladelse begyndte han paa et
socialistisk Ugeblad »Ravnen«, og for nogle Artikler
i dette dømtes han 1877 til 4 Aars
Forbedringshusarbejde.
<i>N. N.</i>
</chapter>

<chapter name="Brixellum">
<b>Brixellum</b> (nu <sp>Brescello</sp>), By i <i>Gallia
cispadana</i> ved Padus (Po). Det var her, Kejser
Otho Aar 69 afventede Udfaldet af Slaget ved
Betriacum og dræbte sig, da det viste sig, at
Vitellius havde sejret.
</chapter>

<chapter name="Brixen">
<b>Brixen</b> (ital. <sp>Bressanone</sp>), By i Østerrig,
den sydlige Del af Tyrol; 558 m o. H. i
Pusterdalen ved Rienz' Udløb i Eisack og ved den
østerrigske Sydbane, er Sæde for en
Fyrstebiskop og har (1900) med Garnison 5783 Indb.,
der især driver Vin- og Frugtavl. B. er
Hovedstad i Distriktet B., der har (1910) 18573 Indb.
B. har en Domkirke fra 15. Aarh., ombygget i
18. Aarh. i Renaissancestil, og et
fyrstebiskoppeligt Palads; der findes flere Klostre, et teol.
Seminarium og et Opdragelsesinstitut for eng.
unge Damer. B. er p. Gr. a. sit milde Klima
(12° Middeltemp.) meget besøgt af Rejsende
Foraar og Efteraar og har en Vandkuranstalt;
3 km mod NV. ligger Luftkurstedet Vahrn (1000
Indb.). C. 15 km mod N. ligger Fæstn.
<sp>Franzensfeste</sp> til Forsvar for et af Tyrols
vigtigste strategiske Punkter. — <sp>Bispedømmet</sp>
B. blev allerede grundlagt i 4. Aarh., men
Bispesædet blev i Slutn. af 10. Aarh. flyttet
fra Säben (Sabiona) til B.; da det 937 km<sup>2</sup> store
Bispedømme ophævedes 1803, kom det ind
under Tyrol.
<i>G. Ht.</i>
</chapter>

<chapter name="Brixenthal">
<b>Brixenthal</b> [-ta.l], en Alpedal i det
nordøstlige Tyrol, gennemstrømmet af Brixenthaler
Ache, der ved Wörgl falder i Inn, har fl.
Smaabyer, deriblandt <i>Brixen im Thal</i> (c. 1100
Indb.). Paa Nordsiden af Dalen hæver sig det
stærkt besøgte, udsigtsrige <i>Hohe Salve</i>
(1824 m) i Kitzbüheler-Alperne.
<i>G. Ht.</i>
</chapter>

<chapter name="Brixham">
<b>Brixham</b> [↱briks<sub>ə</sub>m], Havnestad i Devonshire,
det sydvestlige England, ved Torbays Sydkyst,
er Hovedsædet for de store Fiskerier i Torbay
og har (1911) 7954 Indb. Til Minde om Vilhelm
af Oraniens Landgang her 1688, efter Jacob II's
Fordrivelse, er der rejst et Mindesmærke.
<i>G. Ht.</i>
</chapter>

<chapter name="Brixia (se Brescia og Bresse)">
<b>Brixia,</b> se <sp>Brescia</sp> og <sp>Bresse</sp>.
</chapter>

<chapter name="Brlxlegg">
<b>Brlxlegg</b> [-læk], Landsby i Tyrol, SV. for
Rattenberg og ikke langt fra Inn, 524 m o. H.,
ved Jernbanen Kufstein-Ala, med betydelige
Kobbergruber og c. 850 Indb. P. Gr. a. sin
særdeles smukke Beliggenhed og Omgivelser er B.
et yndet Sommeropholdssted. I B. opføres
undertiden stærkt besøgte Passionsskuespil. I
Nærheden ligger det meget besøgte Badested
<sp>Mehrn</sp> (Svovlbade).
<i>G. Ht.</i>
</chapter>

<chapter name="Brixton">
<b>Brixton</b> [↱brikst<sub>ə</sub>n], Bydel i den sydlige Part
af London, hørende til Distriktet Lambeth, med
stort Tugthus, talrige Villaer og Haver.
<i>G. Ht.</i>
</chapter>

<chapter name="Briza">
<b>Briza</b> [↱britsa] L., Slægt af Græsfam.
(Svingel-Gruppen), en- ell. fleraarige Urter, let
kendelige paa de brede, hjerteformede og nikkende
Smaaaks med stakløse Avner. Toppens yderste
Grene er kun tynde; Smaaaksene bevæges
derfor let af Vinden. 12 Arter. <i>B. media</i> L. (<sp>Alm.
Hjertegræs</sp>,
<sp>Alm.
Bævregræs</sp>) er
fleraarig, har en
kort og lodret
Rodstok og
bliver indtil 0,45
m høj; den
vokser alm.
paa høje Enge,
Græsmarker,
ved Veje o.
fl. St. i
Danmark; i Norge
indtil Bodø
(gaar op til c.
700 m), og
blomstrer i
Juni-Juli.
Som Fodergræs er den
af meget ringe
Værdi.
<i>A. M.</i>

I Haverne
dyrkes <i>B. maxima</i> L. med meget store, og
<i>B. minor</i> L. med smaa og trekantet-ægformede
Smaaaks. De er begge enaarige og anvendes
udelukkende til Afskæring.
<i>L. H.</i>

<img>Alm. Bævregræs.</img>
</chapter>

<chapter name="Brizard, Jean Baptiste">
<b>Brizard</b> [bri↱za.r], <sp>Jean Baptiste</sp>,
kaldet <sp>Britard</sp>, fr. Skuespiller (1721—91). B.
vandt sig som omrejsende Skuespiller saa stort
et Ry, at Ludvig XV kaldte ham til <i>Théâtre
français</i>, hvor han 30. Juli 1757 debuterede som
Alphonse i <i>Ines de Castro</i> og snart blev en af
Repertoirets Bærere, først i unge, senere i
ældre Roller; han optraadte sidste Gang 1. Apr.
1786 som Corneille's Horace d. Æ. og som
Henrik IV i Collé's Stykke »Henrik IV's Jagt«; sine
sidste Aar henlevede han paa sit Landgods
Gros-Caillu, B. havde et ædelt Ansigt, en herlig
Skikkelse, en klangfuld Stemme, og over hans
Fremtræden var der Værdighed og Højhed.
<i>A. A.</i>
</chapter>

<chapter name="Brizeux, Julien Auguste Pélage">
<b>Brizeux</b> [bri↱zø], <sp>Julien Auguste
Pélage</sp>, fr. Digter, f. i Lorient (i Bretagne) 10.
Septbr 1803, d. i Montpellier 3. Maj 1858. 20
Aar gl kom B. til Paris, hvor han vandt Alfred
de Vigny's Venskab og 1831 udgav »Marie«, en
Samling romantisk yndefulde Idyller, hvori han
skildrede sin Hjemstavn, Bretagne, og sin
Ungdoms første Elskov. Senere skrev han
Digtsamlingen <i>Primel et Nola</i> og <i>La fleur d'or, ou les
Ternaires</i> (1841), samt den landlige <i>Epopé Les
Bretons</i> (1845), hvori han med dyb Følelse,
præget af et vist Hang til Mystik, og dog tillige
med kraftig Naturtroskab beskriver Bretagnes
Folkeliv, Sæder og Overtro. B. har desuden udg.
<i>Histoires poétiques</i> (1855) og en
Prosaoversættelse af Dante's <i>Divina commedia</i> (1840, ny Udg.
1853). Hans <i>Œuvres complètes</i> udkom 1879—84
i 4 Bd. (<sp>Litt.</sp>: <sp>Duplais</sp>, <i>B.</i> [1889];
<sp>Lecigne</sp>, <i>B., sa vie et ses œuvres</i> [Lille 1898]).
<i>S. Ms.</i>
</chapter>

<chapter name="Brizo">
<b>Brizo</b> [↱britso, gr. -↱tso.], gr. Gudinde, der
dyrkedes paa Øen Delos. Hun gjaldt for
Beskytter af Sejlads og Fiskeri og antoges at
sende Aabenbaringer i Drømme.
<i>C. B.</i>
</chapter>
