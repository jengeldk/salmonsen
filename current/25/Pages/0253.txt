til dens Bekæmpelse; særlige
Drueluskongresser er afholdte, og internationale
Drueluskonventioner afsluttede. Trods meget Arbejde er
V. stadig en alvorlig Fare for den europæiske
Vinhøst. (<sp>Litt</sp>.: <sp>Cornu</sp>, <i>Études sur le
Phylloxera vastatrix</i>; <sp>L. Dreyfus</sp>, »Ueber
Phylloxerinen« [1889]).
<i>C. W-L.</i>
</chapter>

<chapter name="Vinmonopolet i Norge">
<b>Vinmonopolet</b> i Norge blev stiftet som
Aktieselskab i 1922 i Henhold til Koncession,
meddelt ved kgl. Resolution af 31. Marts samme
Aar. Selskabet begyndte sin Virksomhed 1. Jan.
1923 med en Aktiekapital paa 20 Mill. Kr.,
fordelt paa 40000 Aktier à 500 Kr., som alle ejes
af Private. Aktionærernes Indskud samt 5 %
aarlig Udbytte er garanteret af Staten, som til
Gengæld faar en væsentlig Del af Selskabets
Aarsoverskud. Naar Aktionærerne har faaet de
garanterede 5 %, deles Resten af Overskuddet
efter nærmere fastsatte Regler mellem Staten
og Aktionærerne, indtil disse sidste har faaet
6 %, hvad der er det meste, de kan opnaa.
Det overskydende tilfalder Staten. For
Driftsaaret 1923 fik Staten paa denne Maade 3,8 Mill.
Kr. og Aktionærerne 1,2 Mill. Kr. Desuden
betaler V. Stats- og Kommuneskat som andre
Selskaber, Aktionærerne desuden ekstra for deres
Aktier, som saaledes bliver dobbelt beskattet.
V.'s Koncession kan opsiges med 18 Maaneders
Varsel indtil 1. Juli 1932. Opsiges den ikke,
fornys den automatisk for 5 Aar ad Gangen.
Ved Selskabets mulige Opløsning faar
Aktionærerne deres Indskud tilbage med Udbytte som
foran nævnt, men Selskabets mulige Formue
tilfalder Staten. Staten har ogsaa Adgang til
at ekspropriere samtlige Aktier efter Takst, som
ikke kan sættes lavere end Aktiernes
paalydende Værdi. Staten har ogsaa en væsentlig
Indflydelse paa V.'s Ledelse, idet Kongen
opnævner tre af Styrets fem Medlemmer, deriblandt
Formand og Viceformand. De øvrige to
Styrelsesmedlemmer vælges af et Repræsentantskab
paa 15 Medlemmer, hvoraf 9 vælges af Kongen,
Resten af Aktionærerne. V.'s Virksomhed
omfatter Indførsel og Omsætning af Vin,
Brændevin og til Dels Øl. Vin kan kun importeres af
V., som ogsaa sælger Vin over det hele Land,
men ikke kan have Udsalg i nogen Kommune
uden Bevilling af Kommunestyret. Kun hvis
samtlige Kommuner i Landet skulde nægte V.
Bevilling, kan Kongen give det Ret til at have
Udsalg i een Kommune. I Stedet for
Monopolsalg kan der i de enkelte Kommuner oprettes
kommunale Samlag for Detailsalg af Vin. Disse
maa da købe deres Vin gennem Monopolet.
saadanne Samlag er forpligtet til at skaffe Vin af
et hvilket som helst udenlandsk Mærke.
Monopolet er paa samme Maade eneberettiget til
Indførsel af udenlandsk Øl. Indenlandsk
Frugtvin kan af Producenten sælges direkte til V.
eller til et Samlag, men derimod ikke til andre.
Brændevin og Spiritus kan kun indføres
af Monopolet, som fra 2. Maj 1927 fik
Lov at sælge videre til Publikum.
Brændevinsomsætningen foregaar ved V. eller
ved Samlag. Loven af 5. Apr. 1927 bestemmer,
at kun de Byer, som ved Lovens Ikrafttræden
havde bestaaende Samlag for Vin, kunde
oprette Brændevinssamlag, hvorefter saadanne er
traadt i Virksomhed i følgende Byer:
Kongsvinger, Hamar, Holmestrand, Tønsberg,
Arendal og Bodø. V. besørger Detailomsætningen i
Oslo, Bergen, Trondhjem, Drøbak, Gjøvik og
Tromsø. Loven bestemmer videre, at fra 1929
af skal kun Bykommuner med over 4000
Indbyggere have Adgang til Brændevinsudsalg;
Forudsætningen er, at lokale Afstemninger i
1928 har udtalt sig <sp>for</sp> Salg. Dette vil have til
Følge, at Byerne Drøbak, Holmestrand og
Kongsvinger da maa ophøre med sit
Brændevinssalg, medens samtidig andre Byer vil
træde ind i Stedet. V. har Eneret til
Omdestillation af Brændevin, hvorfor der kun kan blive
Tale om at afhænde Raasprit til V. V. har
Hovedkontor i Oslo og Afdelingskontorer i
Bergen og Trondhjem. Udsalg har Monopolet i
Oslo, Drøbak, Soon, Drammen, Horten,
Aasgaardstrand, Bergen, Trondhjem, Gjøvik og
Tromsø.
<i>M. H.</i>
</chapter>

<chapter name="Winne, Liévin de">
<b>Winne</b> [fr. vin], <sp>Liévin de</sp>, belgisk Maler,
f. 1821 i Gent, d. 1880 i Bryssel. W. studerede
under F. de Vigne og H. v. d. Haert, opnaaede
omsider efter en vanskelig Eksistenskamp 1853
Rejsestipendium til Udlandet (Paris m. v., ofte
i Fællesskab og Atelier med Vennen Jules
Breton) og vandt Navn med »S. Franciscus'
Henrykkelse«, bygget paa grundige Studier efter
de gamle Mestre. Hjemkommet fandt han efter
nogen Famlen sit Felt i Portrætmaleriet. Det
af Byen Gent 1863 bestilte Portræt i fuld Figur
af Leopold I betegner hans Gennembrud; dette
Arbejdes skarpe, fuldgode Karakteristik og det
utvungne i Holdningen gaar igen i W.'s senere
rige Portrætkunst (mange andre Billeder af
Kongen, et udmærket i Bryssels Statsmuseum,
og de kgl. Personer, Gesandten Sanford, 1872,
i Museet i New York. o. s. v.).
<i>A. Hk.</i>
</chapter>

<chapter name="Winnebago">
<b>Winnebago</b> [win<sub>i</sub>'be<sub>i</sub>go<sub>u</sub>], nordamerikansk
Indianerstamme af Sioux-Folkenes Sprogæt.
Dens Hjem er paa Vestsiden af Michigan-Søen,
hvor den lever helt isoleret fra sine sproglige
Slægtninge, omgivet af Algonkin-Stammer.
Hermed staar det i Forbindelse, at dens Kultur
afviger stærkt fra den af Jægerlivet paa
Prærien prægede Kultur, som kendetegner de fleste
Sioux-Stammer, medens den i Levevis nærmer
sig meget til de omboende Folkeslag ved de
store, laurentiske Søer. Jagt og et primitivt
Agerbrug, baseret paa Majsavl, er de vigtigste
oprindelige Erhverv. Samfundet er delt i to
Grupper, omfattende henholdsvis 4 og 8
Klaner. Desuden findes forskellige hemmelige
Selskaber med religiøs Karakter. Mytologien
bestaar af flere Sagnkredse, hvori der berettes
om fem Væsner, der udsendes af den højeste
Guddom for at befri Verden for Kæmper og
onde Aander. (<sp>Litt</sp>.: <i>30. Bull. of the Bureau
of Amer. Ethnol.</i> Pt. II [Washington 1912]).
<i>K. B-S.</i>
</chapter>

<chapter name="Winnebago-Søen">
<b>Winnebago-Søen</b> [win<sub>i</sub>'be<sub>i</sub>go<sub>u</sub>-], Indsø i
U. S. A., Wisconsin, ligger 117 km NNØ. f.
Madison, 228 m over Havet og 51 m over
Michigan-Søens Vandspejl. W. er 557 km<sup>2</sup> og
har gennem den 55 km lange <sp>Neenah</sp> eller
<sp>Fox River</sp> Afløb til Green Bay i den
nordvestlige Del af Michigan-Søen. Ved en Kanal
staar den i Forbindelse med Wisconsin River.
