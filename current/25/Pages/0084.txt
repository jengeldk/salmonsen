gammel kom han til Universitetet i Oxford. Her
blev han Magister i de fri Kunster og kastede
sig derpaa over Teologien, som han med stor
Iver tilegnede sig. Hans Stade var det
skolastiske, og han
var Realist,
paavirket af
Plato og
Augustin. I
Balliol-Kollegiet blev
W. først
<i>Fellow</i>, senere
<i>Master</i>, og
derfra kom han
til
Canterbury-Kollegiet som
Forstander. I
denne Stilling
kom han i en
heftig Strid
med forskellige
Munke, men i
øvrigt holdt
han
Forelæsninger, blev ordineret og prædikede. 1365 kom
han til at optræde paa en større Skueplads.
Pave Urban V fordrede nemlig i dette Aar
overmodig den Lensafgift, Johan uden Land i sin Tid
havde lovet, men som ikke var blevet betalt i
33 Aar, og Paven krævede den for alle 33
Aar paa een Gang. Kongen, Edvard III,
sammenkaldte Parlamentet, og dette erklærede, at
Paven ingen Ret havde over England. Urban
maatte da stiltiende lade sin Fordring falde.
Men Sagen gav Anledning til store
Forhandlinger, og under disse kom W. til at spille en
betydelig Rolle som Pavens Modstander.
Foreløbig var det dog kun af nationale og politiske
Grunde, W. bekæmpede Rom, men der kom
snart kirkelige Grunde til. 1374 udnævntes W.
til Præst i Lutterworth, og samme Aar blev
han Medlem af en Sendefærd, som drog til
Brügge for at forhandle med et Gesandtskab
fra Paven om Englands kirkelige Klager.
Udbyttet af Forhandlingen blev kun ringe, men W.
lærte Kuriens Mænd og deres Tankegang at
kende, og han blev skarpere i sine Udfald mod
Pavedømmet. Derved kom han ogsaa i Konflikt
med den højere engelske Gejstlighed, og da
han havde fremsat de Lærdomme, at enhver,
som begaar Dødssynd, mister sin Ejendomsret,
fordi Ejendommen er Guds Gave, og at Staten
har Ret til at gribe ind, naar Kirkens Tjenere
begaar Overgreb, stævnede Biskoppen af
London ham 1377 for et Landemøde. Det kom til
en heftig Scene ved dette; men W. havde
formaaende Venner ved Hoffet, som let førte ham
ud af alle Vanskeligheder. Nogle Maaneder
senere søgte Pave Georg XI at ramme ham ved
at udstede hele fem Bandbuller imod ham, og
19 Sætninger af hans Bøger betegnedes som
kætterske. Han blev da ogsaa paa ny stævnet
for en Bispedomstol i Ærkebiskoppens Palads
i Lambeth, men baade fra Hoffets og fra
Borgernes Side blev der protesteret, og
Forhandlingerne maatte afbrydes. W. var imidlertid
begyndt at arbejde kraftig for en kirkelig og
teologisk Reform inden for den engelske Kirke.
Han prædikede ihærdig og med stor Virkning
og søgte altid at føre Guds Ord frem. Men han
gjorde mere. Han begyndte i al Stilhed at
udsende fattige, først ordinerede, senere
uordinerede Rejsepræster, som drog om paa bare
Fødder, iførte grove, mørkerøde Kapper, og
prædikede »Guds Lov« for Folket. De kaldtes
<sp>Lollharder</sp>. Dernæst begyndte W. at
oversætte Biblen paa Engelsk. Han oversatte selv
det ny Testamente, og en af hans bedste
Venner, Nicolaus af Hereford, det gamle.
Oversættelsen var færdig 1382, og nogle Aar efter hans
Død udkom den i en gennemset Udgave, som
spredtes over hele England og blev et vigtigt
Middel til Reformationens Forberedelse. I
Modsætning til Luther's Oversættelse senere var
W.'s dog ikke foretaget fra Grundsprogene, men
fra Vulgata; og W. fulgte den middelalderlige
Eksegese. Hans Oversættelse var ogsaa ret fri.
Men han fremhævede med Klarhed og Kraft,
at Skriften er øverste Autoritet i Kirken. W. og
Chaucer indledede i øvrigt den middelengelske
Sprogform. 1378 eller 79 skrev W. et stort
Skrift, <i>De ecclesia</i>. Han giver her sin Opfattelse
af Kirken. Denne er Summen af de
prædestinerede, og dens Hoved er Kristus, ikke Paven.
Paven er pligtig til at adlyde Guds Lov, og
efter den skal alle hans Paabud prøves.
Hierarkiet burde leve i evangelisk Fattigdom, men
Tiggermunkene skal ikke være Forbilledet. De
er tværtimod komne i dybt Forfald og er
blevne en af Kirkens største Ulykker. Endelig
angreb W. kraftig Afladen og Helgendyrkelsen.
Blandt W.'s øvrige Skrifter maa især nævnes
<i>Trialogus</i> og <i>De eucharistia</i>. Han kommer her
ind paa Nadverlæren, og hans Anskuelser om
denne opfattedes baade straks og senere paa
Reformationstiden paa forskellig Maade. Man
har saaledes uden Grund gjort ham til
Donatist. Derimod forkastede W.
Transsubstantiationslæren. Indstiftelsesordene opfattede han
tropisk, og kun de troende Nadvergæster fik
efter hans Mening Del i Kristi Legeme og Blod.
Dette Angreb paa den herskende Nadverlære
ængstede selv adskillige af hans Venner, og da
der 1381 brød et voldsomt Bondeoprør ud,
tillagde mange W. Skylden, skønt ganske med
Urette. Aaret efter lod hans Fjender blandt
Klerikerne og Tiggermunkene 24 af hans
Sætninger erklære for kætterske, og Universitetet i
Oxford blev tvunget til at udjage hans
Tilhængere. Skønt syg og nedbrudt skrev W. skarpt
mod Paven, som til Gengæld stævnede ham til
Rom; men saa døde W. Hans Venner kaldte
ham <i>Dr. evangelicus</i>, men Konstanzer-Koncilet
lod 1427 hans Ben grave op og brænde, og
Asken blev kastet i en Flod. W.'s Tanker havde
nemlig vundet Indgang ogsaa uden for England,
og Hus blev W.'s mest bekendte Discipel. Den
Indflydelse, W. fik paa de tyske Reformatorer,
synes derimod ikke at have været stor, og i
England kvaltes den lollhardiske Bevægelse i
Blod. Ikke Lutterworth, men Wittenberg og
Genf blev derfor Hjemstederne for Evangeliets
Fornyelse. W.'s engelske Skrifter er udgivne af
<sp>F. D. Mathew</sp> (1880), hans latinske udgives
af <i>The Wyclif Society</i>. (<sp>Litt</sp>.: <sp>G. Lechler</sp>,
»J. W. und die Vorgeschichte der Reformation«,

<img>J. Wicklif.</img>
