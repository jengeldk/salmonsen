sig stærkt for Owens sociale Forsøg. W. var
Medlem af Bestyrelsen for den 1902 oprettede
<i>Carnegie Institution</i> i Washington og Chef for
dens Afdeling for Økonomi og Sociologi.
<i>(K. V. H.). C. T.</i>
</chapter>

<chapter name="Wright, Hans Beck">
<b>Wright</b> [raj't], <sp>Hans Beck</sp>, dansk
Arkitekt, f. i Helsingør 29. Decbr 1854, d. 3. Decbr
1925, lærte Tømrerhaandværket i Kbhvn og
blev 1875 optaget paa Kunstakademiet, hvorfra
han fik Afgang 1881. W. blev 1884 ansat paa
Stadsarkitektens Kontor, avancerede 1899 til
Afdelingsarkitekt, konstitueredes 1904 som
Stadsarkitekt og blev 1. Maj 1907 udnævnt til
Stadsarkitekt, hvilket Embede han beklædte til 1925.
Under Stadsarkitekt W.'s Ledelse er bl. a.
følgende Bygninger opført af Kjøbenhavns
Kommune: Flæskehallen, Badeanstalten i
Helsingørsgade, Boldklubhuset ved Fælledparken og
flere Skole- og Hospitalsbygninger.
<i>C. B-r.</i>
</chapter>

<chapter name="Wright, Joseph (Maler)">
<b>Wright</b> [ra^it], <sp>Joseph</sp>, engelsk Maler, f.
1734 i Derby (»W. of Derby«), d. 1797 i
London, Elev i London, hvortil han kom 1751, af
Hudson, malede bl. a. Portrætter. Genre- og
Konversationsstykker og gjorde især Lykke med
Billeder med stærke Lys- og Ildvirkninger,
saaledes — fra Opholdet i Italien 1773—75 —
»Vesuv i Udbrud«, »Fyrværkeriet fra S.
Angelo i Rom«. 1777 slog han sig atter ned i
Derby. Flere Portrætter (ogsaa Selvportræt) i
Londons National-Portrait-Gallery, »Eksperiment
med Luftpumpen« (Londons National-Gallery).
Andre: »Hero og Leander«, »Mæcenas' Villa«
(<sp>Litt</sp>.: <sp>W. Bemrose</sp>, <i>W.</i> [London 1886]).
<i>A. Hk.</i>
</chapter>

<chapter name="Wright, Joseph (Sprogforsker)">
<b>Wright</b> [ra^it], <sp>Joseph</sp>, engelsk
Sprogforsker, f. 1855, Professor i sammenlignende
Sprogvidenskab ved Oxford Universitet 1891.
Uden for sin nærmeste faglige
Universitetsvirksomheds Omraade (Lære- og Haandbøger i
Gotisk, Oldhøjtysk, Middelhøjtysk, Oldengelsk,
Græsk) har han navnlig gjort sig fortjent og
berømt som Dialektforsker ved Udarbejdelsen
af <i>English Dialect Dictionary</i>, der udkom i 6
digre Bind 1896—1905. Arbejdet var sat i Gang
af Stifteren af <sp>English Dialect Society</sp>, W.
Skeat (s. d.), hvem den store Ordbog er
tilegnet. Men da W. overtog Arbejdet (1889),
udvidede han i høj Grad Planerne for Ordbogen,
udsendte Tusinder af Spørgelister, skaffede sig
Medhjælpere, fik dannet Lokalkomiteer rundt
om i Landet o. s. v. Desuden udnyttedes den
foreliggende Dialektlitteratur (Ordbøger,
Skildringer paa Folkemaal o. s. v.), saa at
Dialektarkivet voksede til op imod 2 Mill. Sedler.
Med udmærket Organisationsevne fremmede
W. Bearbejdelsen af Materialet og Udgivelsen
af Værket, som han bekostede for egne Midler.
Ordbogens Slutningsbind giver tillige en
Redegørelse for de engelske Dialekters (især
lydlige) Forhold. Selv om Indsamlingsarbejdet har
maattet udføres næsten helt af fagligt uskolede
Optegnere, er W.'s Dialektordbog af
overordentlig Værdi, saa meget mere, som de
engelske Dialekter samtidig har været udsatte for
voldsomme udviskende Omdannelser
(Meddelelser fra Londons Omegn mente W. saaledes at
maatte lade helt ude af Betragtning). Foruden
Oplysninger for Lingvister byder Ordbogen
Kulturhistorikeren et meget rigt Stof
(Meddelelser om Overtro, Sæd og Skik, Lege o. s.
v.). Intet andet Land i Verden kan endnu
opvise en tilsvarende Ordbog, omfattende — med
en imponerende Stofmængde — alle Landets
forskellige Dialekter.
<i>J. B-N.</i>
</chapter>

<chapter name="Wright, Thomas">
<b>Wright</b> [ra^it], <sp>Thomas</sp>, engelsk
Litteraturhistoriker og Oldforsker, f. 21. Apr. 1810 i
Wales, d. 23. Decbr 1877 i London. Han
studerede i Cambridge, hvor han fik en
Professorpost; denne opgav han senere og levede i
London. Han var en betydelig Historiker, af hvis
Værker kan nævnes: <i>Biographia Britannia
Literaria</i>, 2 Bd (1842—46); <i>St. Patrick's Purgatory</i>
(1844); <i>Essays on the Literature, Superstitions,
and History of England in the Middle Ages</i>,
2 Bd (1846); <i>England under the House of
Hannover</i> (1848); <i>Narrations of Magic and Sorcery</i>,
2 Bd (1851); <i>The Celt, the Roman and the
Saxon</i> (1852); <i>Wanderings of an Antiquary</i>
(1854); <i>History of France</i>, 3 Bd (1856-62);
<i>Domestic Manners in England during the
Middle Ages</i> (1861); <i>Essays on Archæological
Subjects</i>, 8 Bd (1861). Desuden har han
udgivet: Chaucer's <i>The Canterbury Tales</i>, 3 Bd
(1847—51); <i>Dictionary of obsolete and
provincial Words</i>, 2 Bd (1856), og det efter hans Død
udkomne <i>Anglo-Saxon and Old English
Vocabularies</i>, 2 Bd (1884).
<i>(T. L.). I. O.</i>
</chapter>

<chapter name="Wright, Wilbur og Orville">
<b>Wright</b> [ra^it], <sp>Wilbur</sp> og <sp>Orville</sp>,
Flyvemaskinens Opfindere, Sønner af Biskop
Milton W. i De Forenede Stater, fødtes som
tredie og fjerde Barn i en Flok paa syv; henhv. i
Henry County 16. Apr. 1867 og i Dayton 19. Aug.
1871, hvor de siden drev en Cykelfabrik.
Wilbur W. døde 30. Maj 1912. Forfædrene
stammede fra Europa, og Faderen har oplyst, at
netop de to Opfindere ikke fik saa god en
Opdragelse som hans andre Børn. Ligesom den
engelske Marineingeniør Percy Sinclair Pilcher
begyndte de efter Tyskeren Otto Lilienthals
Forbillede med Glideflyvning. Medens begge
sidstnævnte omkom ved Nedstyrtning, inden
de fik gjort det næste Skridt at indbygge en
Motor for at kunne præstere virkelig Flyvning,
lykkedes det for Brødrene W. efter lange,
metodisk udførte, forudgaaende Svæveøvelser. Den
17. Decbr 1903 udførtes den første Flyvning paa
13 Sekunder. Brødrene W. understøttedes
virksomt af den fremragende, franskfødte
Flyvetekniker Octave Chanute, der uegennyttigt
delagtiggjorde dem i de Resultater, han allerede
havde naaet. I Modsætning til de andre
Svæveflyvere, der hang i deres Maskiner, indtog
Brødrene W. en liggende Stilling og havde
foran Bæreplanerne anbragt et Højderor, som
genfindes i deres Flyvemaskiner. I denne
indbyggede de en firecylindret vandkølet Motor af
egen Fabrikation, som ved Kædetræk drev to
langomt og modsatgaaende Skruer, hvilket gav
en god Nyttevirkning, men ogsaa ofte
Anledning til farlige Havarier. Fremdeles anvendtes
Vingevridning (gauchissement) af den yderste
Del af Planerne til Afparering af Vindstød og
for at lægge Maskinen i Kurver ved
Drejninger. Da Planernes Styrke i Længden
svækkedes herved, benyttes nu i Stedet Vingeklapper
(ailerons) efter samme Princip. Brødrene W.
har ført langvarige Processer om denne
patenterede Anordning. I Amerika indbetalte
