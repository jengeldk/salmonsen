det, at han 1499 deltog i Alonso de Hojeda's
Togt til Sydamerikas Nordkyst og Vestindien.
Efter sin Hjemkomst næste Aar gik han i
portugisisk Tjeneste og deltog 1501 i en
Ekspedition for at
udforske det af
Cabral samme
Aar opdagede
ny Land
(Brasilien). Efter
V.'s
Beretninger er denne
Ekspedition
naaet til c. 32°
s. Br., altsaa
ikke langt fra
La-Plata-Flodens Munding.
Atter i Juni
1503 drog V.
paa Opdagelser
sammen med
Portugiseren
Gonçalo
Coelho, paa hvilken Fart bl. a. Øen Fernando
Noronha blev opdaget, men for øvrigt
undersøgtes kun Dele af Brasiliens Kyst. I Juni 1504
vendte han tilbage til Lissabon. Paa denne Fart
havde V. ført Befalingen over en lille Karavel,
men Leder af nogen selvstændig Ekspedition
har han ikke været. 1505 gik han tilbage i
spansk Tjeneste, hvor han 1508 blev udnævnt
til <i>Piloto mayor</i> for Farten paa den ny Verden,
og fik bl. a. saaledes den Pligt at indføre alle
Nyopdagelser paa Kortene og at prøve
Styrmændene, der drog ud i Indiefarten. V. udgav
en Beskrivelse af sine Rejser i Form af Breve,
der blev oversatte paa flere Sprog og
almindelig læste. Hans Navn var derfor af den store
Almenhed i Europa bedre kendt end Columbus',
og Aaret efter dennes Død 1507 udkom der
derfor i St. Dié i Lothringen en Beskrivelse af
V.'s Rejser, hvori Forfatteren, der kaldte sig
Hylacomilus, men hvis rigtige Navn var
Martin Waldseemüller, foreslog at opkalde den ny
Verden efter V.'s Fornavn, et Navn, der i kort
Tid blev almindelig optaget. Det ældste Kort,
hvorpaa Navnet <i>America provincia</i> findes trykt,
er Bienewitz' 1522. (<sp>Litt</sp>.: <sp>Varnhagen</sp>, »A.
V.« [Lima 1865]; <sp>Peschel</sp>, »Geschichte des
Zeitalters der Entdeckungen« [München 1877];
<sp>Uzielli</sp>, <i>Les voyages et les écrits d'Americ
Vespuce</i> [Firenze 1893]; <sp>Vignaud</sp>, <i>Americ
Vespuce</i> [1918]).
<i>C. A.</i>

<img>A. Vespucci.</img>
</chapter>

<chapter name="Wessel, Casper">
<b>Wessel,</b> <sp>Casper</sp>, norsk Geodæt og
Matematiker, nedennævnte J. H. W.'s Broder, f. 8.
Juni 1745 i Vestby, Østfold i Norge, d. 25.
Marts 1818. W. blev Student 1763 ved
Kjøbenhavns Universitet. 1764 lagde han sig efter
Landmaaling, idet han fulgte sin ældre Broder
Ole Christoffer W.'s Eksempel og blev dennes
Assistent i det kgl. danske Videnskabernes
Selskabs Tjeneste. Som Broderen gjorde han sig
snart bemærket ved sine fortrinlige og
nøjagtige Opmaalinger, Kortarbejder og Beregninger,
blev 1766 Interims- og 1769 virkelig
Landmaaler. »I denne Tjeneste har han taget en virksom
og yderst værdifuld Del i den af Selskabet
ledede Udarbejdelse af Specialkort over de
enkelte Dele af Kongeriget og Hertugdømmerne,
grundet paa nøjagtige Opmaalinger. W. deltog
ikke blot i disse, men havde tillige væsentlig
Andel i Kortenes Reduktion og Tegning, og det
er ham, der 1779 stiller Forslag til den dertil
tjenende Inddeling af Landet« (H. G. Zeuthen).
Han havde imidlertid taget juridisk
Embedseksamen 1778, men fortsatte fremdeles som
Leder af Danmarks trigonometriske Opmaaling,
idet han navnlig udarbejdede Trianguleringen.
1781—85 var W. permitteret, idet Regeringen
i Oldenburg udbad sig hans Medvirkning til
Landets Opmaaling. 1798 fik han kongelig
Bestalling som Landmaalingsinspektør. Aaret i
Forvejen havde W. indleveret en matematisk
Afhandling »om Diriktionens analytiske
Betegning, et Forsøg, anvendt fornemmelig til plane
og sfæriske Polygoners Opløsning«, som blev
trykt i Ny Samling af det kgl. danske Vidensk.
Selskabs Skrifter. Indholdet af denne
Afhandling synes fuldstændig at være undgaaet
Matematikernes Opmærksomhed, forfattet som den
er paa Dansk og hengemt i en ikke meget
udbredt Publikation. Det vakte derfor ikke liden
Opsigt, da 1895 en Undersøgelse af en dansk
Doktorand over danske Bidrag til
Matematikkens Udvikling ledede til Opdagelse af
Afhandlingen, og det viste sig, at W. havde været den
første til at udtænke ikke alene den geometriske
Afbildning af Imaginærerne, som Eftertiden har
knyttet til Gauss' og Argand's Navne, men
endogsaa havde gjort Udkast til den videre
Udvidelse af de samme Ideer, som omtrent 50 Aar
efter saa Lyset i Hamilton's Kvaternioner. Gauss
var for øvrigt lige i Hælene paa W., idet han
fremstillede og anvendte den geometriske
Imaginærbetegnelse allerede 1799. Efter 100 Aars
Forløb er nu W. fastslaaet som den første
Forkynder af et af de vigtigste Udgangspunkter
for Tilegnelsen af meget abstrakte analytiske
Teorier rent <i>ad oculos</i>. Dette blev imidlertid
W.'s eneste rent matematiske Publikation: 1805
søgte han Afsked paa Grund af Sygelighed,
men fortsatte fremdeles med Kortarbejder, som
nød stor og fortjenstfuld Anerkendelse. Vel fik
W.'s smukke matematiske Opdagelse ingen
Indflydelse paa den senere Udvikling; men den
Beundring, Arbejdet fremkaldte, da det blev
fremdraget, gav sig varme Vidnesbyrd, idet det
danske Videnskabsselskab lod det udgive paa
Fransk Hundredaarsdagen efter dets første
Fremlæggelse. Kort forinden havde Sophus Lie
ladet det optrykke i »Arkiv for Matematik og
Naturvidenskab«. (<sp>Litt</sp>: »Biogr. Leks.«. XVIII
og der anførte Kilder; <sp>Jæger</sp>, »Ill. norsk
Litteraturhistorie«).
<i>(E. B. H.). Wt. K.</i>
</chapter>

<chapter name="Wessel, Johan Herman">
<b>Wessel,</b> <sp>Johan Herman</sp>, dansk-norsk
Digter, f. 6. Oktbr 1742 i Norge i Jonsned i
Akershus Stift, hvor Faderen, Jonas W., en
Brodersøn af Tordenskjold, var Præst, d. i
Kjøbenhavn 29. Decbr 1785. Som de fleste andre
unge Nordmænd, der vilde fortsætte
Studeringerne, sendtes han fra Latinskolen i Oslo ned
til Kbhvn's Universitet (1761). Han studerede
en Del Fransk og Engelsk, men tog aldrig
nogen Eksamen; han levede af Informationer og
tilfældigt litterært Arbejde, en

