<chapter name="Williamson, Francis John">
<b>Williamson</b> ['wi£j<sub>ə</sub>ms<sub>ə</sub>n], <sp>Francis John</sp>,
engelsk Billedhugger, f. 1833, d. 12. Marts 1920.
Et af hans betydeligste Værker er Dronning
Victoria i <i>Roy. College of Physicians</i>; mange af
hans Arbejder kom til Kolonierne.
<i>A. Hk.</i>
</chapter>

<chapter name="Williamson, William Crawford">
<b>Williamson</b> ['wi£j<sub>ə</sub>ms<sub>ə</sub>n], <sp>William
Crawford</sp>, engelsk Botaniker og Palæontolog
(1816-95). W. var Læge og praktiserede som
saadan, ogsaa efter at han 1851 var blevet
Professor i Naturhistorie ved Owens college i
Manchester. Han har affattet en stor Mængde
Publikationer over fossile Planter, særlig
Stenkulsplanter. 1871—93 udgav han 19
Monografier over deres mikroskopiske Bygning, alle
under Fællestitlen <i>On the organization of the
fossil plants of the coal-measures</i> (<i>Philosophical
transactions</i>). Hans Selvbiografi (<i>Reminiscences
of a Yorkshire naturalist</i>) udgaves 1896 af hans
Enke.
<i>A. M.</i>
</chapter>

<chapter name="Williamsport">
<b>Williamsport</b> ['wi£j<sub>ə</sub>mzpo'<sub>ə</sub>t], By i U. S. A.,
Pennsylvania, ligger 111 km NNV. f.
Harrisburg paa venstre Bred af den vestlige Arm af
Susquehanna River og ved Knudepunktet for
Banerne fra Pittsburg og Baltimore til Elmira.
(1920) 36198 Indbyggere. W. er Pennsylvanias
vigtigste Tømmerhandler- og Savskærerby og
har desuden Maskinfabrikker og Silkeindustri.
<i>(H. P. S.). G. Ht.</i>
</chapter>

<chapter name="Williamstown">
<b>Williamstown</b> ['wi£j<sub>ə</sub>mzta^un], Navn paa
flere Byer i U. S. A. og Commonwealth of
Australia, af hvilke nævnes 1) W. i U. S. A.,
Massachusetts, ligger 175 km VNV. f. Boston
ved Hoosick River og ved Banen fra Boston til
Troy. (1920) 3707 Indbyggere. W. har det 1793
grundlagte <i>William's College</i> med
Observatorium og Bibliotek. 2) W. i den australske Stat
Victoria er en Forstad til Melbourne (s. d.).
<i>(H. P. S.). G. Ht.</i>
</chapter>

<chapter name="Willibald">
<b>Willibald,</b> engelsk Missionær (700—87), blev
6 Aar gammel sat i Kloster. I en Aarrække var
han paa Rejser og naaede bl. a. det hellige
Land, men c. 740 kom han i Forbindelse med
Bonifatius i Tyskland og blev Biskop i
Eichstätt, hvor han udførte et stort Missionsværk.
<i>A. Th. J.</i>
</chapter>

<chapter name="Willibrord">
<b>Willibrord</b> (<sp>Willebrord</sp>), Missionær
blandt Friserne og i Danmark (658—739), var
født i Northumberland og en af Wilfrid's
Disciple. Han blev bispeviet i Rom og slog sig
derefter ned i Utrecht, hvorfra han
missionerede. W. blev Frisernes egentlige Apostel. Men
han er ogsaa den første Missionær i Danmark,
og han søgte bl. a. at vinde Kong Yngvin for
Kristendommen, hvilket imidlertid mislykkedes.
Han drog til Søs hjem fra Danmark, men
forsloges af Stormen til Helgoland og prædikede
saa ligeledes der Evangeliet. I Utrecht virkede
han til sin Død.
<i>A. Th. J.</i>
</chapter>

<chapter name="villicus">
<b>villicus</b> (lat.), Forvalter, Opsynsmand ved
en Gaard paa Landet. Det var hos Romerne
ottest en frigiven Slave.
<i>H. H. R.</i>
</chapter>

<chapter name="Villiers">
<b>Villiers</b> ['vi£jəz], se <sp>Clarendon, G. W. F. V.</sp>
</chapter>

<chapter name="Villiers, Charles Pelham">
<b>Villiers</b> ['vi£jəz], <sp>Charles Pelham</sp>,
engelsk Politiker (1802—98), yngre Broder til Jarl
Clarendon, blev 1827 indskrevet som Sagfører
og var siden 1835 uafbrudt Medlem af
Underhuset. I en Række Aar gjorde han sig bekendt
ved sit aarlige Forslag om Korntoldens
Afskaffelse og fortjener som Banebryder for den store
Frihandelsreform i 1846 at blive nævnt
sammen med R. Cobden. Han hørte ogsaa i andre
Spørgsmaal til de yderliggaaende Liberale.
1853—58 var han Generalauditør og 1859—66
Minister for Fattigvæsenet; 1884 sluttede han sig
til de liberale Unionister og var i sine sidste
Aar Underhusets »Fader« (ɔ: ældste Medlem).
1879 rejstes V.'s Statue i Wolwerhampton, som
i to Menneskealdre valgte ham til sin
Repræsentant.
<i>(E. E.). H. J-n.</i>
</chapter>

<chapter name="Villiers, G.">
<b>Villiers</b> ['vi£jəz], <sp>G.</sp>, se <sp>Buckingham</sp>.
</chapter>

<chapter name="Villiers-sur-Marne">
<b>Villiers-sur-Marne</b> [vi'l<sub>i</sub>e-syr-'marn], By i
det nordlige Frankrig, Dept Seine-et-Oise, ved
Østbanen og 2 km fra venstre Bred af Marne,
Ø. f. Paris, 2550 Indbyggere. V. har et Fort,
der tilhører Paris' ydre Befæstningslinie.
Brændevinsbrænderier. Ved Ducrot's store Udfald
fra Paris fandt ved V. heftige Kampe Sted 30.
Novbr og 2. Decbr 1870. Den 30. rykkede
Ducrot frem med 100000 Mand for at opnaa
Forbindelse med Loire-Armeen, men 2. Decbr blev
han atter drevet tilbage til Paris.
<i>(M. Kr.). E. St.</i>
</chapter>

<chapter name="Willimantic">
<b>Willimantic</b> ['wi£<sub>i</sub>mäntik], By i U. S. A.,
Stat Connecticut, ligger 40 km ØSØ. f. Hartford
ved <sp>Willimantic River</sp> og ved
Krydsningspunktet for flere Banelinier. (1920) 12330
Indbyggere. W. er en Industriby, der særlig
tilvirker Silke- og Bomuldsvarer; den udnytter
som Drivkraft Flodens Vande, der her har et
Fald af 36 m paa 1 1/2 km.
<i>(H. P. S.). G. Ht.</i>
</chapter>

<chapter name="Villingen">
<b>Villingen</b> ['feleŋ<sub>ə</sub>n]. By i den sydøstlige Del
af den tyske Fristat Baden ved Donaus
Kildeflod Brigach, har (1925) 13982 Indb. (Garnison).
Gamle Mure og Porte, prægtig gotisk Münster
fra 13. Aarhundrede, gammelt Raadhus med
velbevarede Sale fra 15. Aarhundrede og en
Oldtidssamling, Realgymnasium,
Husholdningsskole; betydelig Fabrikation af Ure,
Musikinstrumenttilbehør, Radioapparater,
Klokkestøberi, Væveri af Silkebaand, Garveri, Mølledrift. I
Nærheden Borgruinerne Türneck og
Warenburg. Byen nævnes allerede 817.
<i>(Joh. F.). O. K.</i>
</chapter>

<chapter name="Willington">
<b>Willington</b> ['wi£<sub>i</sub>ŋt<sub>ə</sub>n], By i det nordlige
England, Durham County, 8 km N. f. Bishop
Auckland ved Floden Wear. Kulminer. (1911)
8734 Indbyggere.
<i>M. H-n.</i>
</chapter>

<chapter name="Willington Quay">
<b>Willington Quay</b> ['wi£<sub>i</sub>ŋt<sub>ə</sub>n-'ki.], By i det
nordlige England, Northumberlandshire, ved
Tyne, 3 km SV. f. North Shields, har
Skibsværfter, Udsmeltning af Kobber og Jern,
Teglværker, Fremstilling af Sejldug og Tovvarer og
(1911) 9146 Indbyggere.
<i>(M. Kr.). M. H-n.</i>
</chapter>

<chapter name="Willis, Bailey">
<b>Willis</b> ['wi&<sub>i</sub>s], <sp>Bailey</sp>, nordamerikansk
Geolog, f. 31. Maj 1857 i Idlewild on Hudson
(N. Y.). W. har dels virket ved <i>United States
Geological Survey</i>, dels som Professor i Geologi
ved Universiteterne i Baltimore og Chicago og
fra 1915 ved <i>Leland Stanford University</i> i
Californien. Han har bl. a. udgivet <i>Index to the
Stratigraphy of North America</i> (med et
geologisk Kort 1912).
<i>J. P. R.</i>
</chapter>

<chapter name="Willis, Nathaniel Parker">
<b>Willis</b> ['wi£<sub>i</sub>s], <sp>Nathaniel Parker</sp>,
amerikansk Forfatter, f. i Portland 1806, d.
1867. Han fik sin Uddannelse ved Yale
Universitetet, blev Journalist og var i Europa som
Korrespondent til <i>New York Mirror</i>; hans
Artikler hertil udkom 1835 under Titlen
