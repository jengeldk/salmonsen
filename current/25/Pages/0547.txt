Oplysninger henvises til <i>World Missionary
Atlas</i> [London 1925]).
<i>H. C.</i>
</chapter>

<chapter name="Ydun">
<b>Ydun,</b> nordisk Gudinde, d. s. s. <sp>Idun</sp>.
</chapter>

<chapter name="Ydun">
<b>Ydun,</b> dansk Mandskorforening, har (siden
1857, da den stiftedes) været en anset
Haandværkersangforening med Dirigenter som
Militærkapelmester Vater, C. F. E. Horneman, Joh.
Bartholdy m. fl.; Y., hvis Formaal ogsaa er
Velgørenhed, har givet Koncerter rundt om i
Landet; dens seneste Dirigent er <sp>A.
Strandqvist</sp>.
<i>W. B.</i>
</chapter>

<chapter name="Yeadon">
<b>Yeadon</b> ['ji.d<sub>ə</sub>n], By i det nordlige
England, West Riding of Yorkshire, 13 km NV. f.
Leeds. (1921) 7590 Indb. Betydelig Uldindustri.
<i>M. H-n.</i>
</chapter>

<chapter name="Yeats, William Butler">
<b>Yeats</b> [ji.ts], <sp>William Butler</sp>, irsk
Digter, f. i Dublin 13. Juni 1865 som Søn af
en i sin Tid kendt irsk Kunstmaler af
protestantisk Slægt. Som Dreng tilbragte han megen
Tid hos Morfaderen i Connaught, hvor han
blev fortrolig med de gamle irske Folkesagn
og -sange. I 10 Aars Alderen flyttede han med
Forældrene til London, hvor han gik i Skole
til sit 15. Aar, da han atter kom tilbage til
Dublin, hvor han fuldendte sin Skolegang. Han
havde oprindelig tænkt at blive Kunstmaler
ligesom Faderen; med det for Øje studerede
han en kort Tid ved <i>Royal Dublin Society</i>,
men offentliggjorde samtidig i forskellige irske
Tidsskrifter Digte og Fortællinger. Hans første
trykte Bog er et Samlerarbejde: <i>Fairy and
Folk Tales of Irish Peasantry</i> (1888). Paa
Opfordring af Oscar Wilde, der havde fattet
Interesse for hans Talent, flyttede han samme
Aar til London og udgav det følgende Aar sin
første Digtsamling: <i>The Wanderings of Usheen</i>,
der vakte betydelig Opsigt og styrkede
Interessen for den »keltiske Bevægelse«. Denne
Samling dækker sammen med <i>The Countess
Cathleen</i> (1892), <i>The Land of Heart's Desire</i> (1894)
(begge dramatiske Digte), <i>Poems</i> (1895) og <i>The
Wind among the Reeds</i> (1899) Højdepunktet i
hans lyriske Kunst. De har alle deres Rod
dybt i Irlands heroiske Fortid og
Folkesind med dets »keltiske Melankoli« og stærke
Hang til fantastisk Mystik, dæmpet og forfinet
gennem Paavirkning af de franske Symbolister,
som Y. havde lært at kende under et Ophold i
Paris 1890. Skønt Y. paa denne Tid næppe selv
forstod Gælisk, var det hans Maal gennem sin
Kunst indadtil at styrke Kærligheden til det
gamk gæliske Sprog og Litteratur, men
samtidig »ved at tale paa Engelsk til fremmede
Lande at føre mange, der var syge af Teorier
og triviel Stemning, hen til nogle søde
Kildespring af oprindelig Poesi«. 1900 udkom det i
skønne <i>blanc verse</i> skrevne lyriske Drama: <i>The
shadowy Waters</i>. Aaret før havde han taget
Initiativ til Startning af det for irsk Aandsliv
saa overordentlig vigtige irske Teater i Dublin:
<i>The Abbey Theatre</i>, hvor hans første
Prosadrama, <i>Cathleen in Hoolihan</i> opførtes;
Dramaet er henlagt til det irske Oprør i 1798 og
giver Udtryk for hans patriotiske Følelse med
en monumental Kraft, der er et Særsyn i hans
Produktion. For <i>The Abbey Theatre</i> skrev han
i de følgende Aar en Række Arbejder af
meget forskellig Værdi og Karakter som <i>The Pot
of Broth</i>, en ren Farce, <i>The Hour-Glass</i> (begge
1902) om den vise Daare, der tror paa den
usynlige Verden, modsat den taabelige
Vismand, der kun tror paa det haandgribelige;
<i>Where there is Nothing</i> (1903), <i>The Kings
Threshold</i> (1904), <i>Deidre</i> (Irlands <i>Helena</i>,
1907), <i>Four Plays for Dancers</i> (1921). Ogsaa en
Række Prosaarbejder som: <i>The Celtic Twilight</i>
(1893), der behandler primitivt irsk Fantasiliv,
<i>The Secret Rose</i> (1897), en Samling irske
Historier og Legender, <i>Ideas of Good and Evil</i>
(1903) med Titlen taget fra Blake, hvis Værk
Y. sammen med W. E. Ellis udgav 1903,
<i>Discoveries</i> (1907), og desuden det selvbiografiske
<i>Reveries of Childhood and Youth</i>, der ligesom
en Del af hans Digtning i »Blæsten mellem
Sivene, Digte og Skuespil af W. B. Y.« er oversat
af Valdemar Rørdam. 1923 fik han Nobelprisen;
efter den irske Fristats Dannelse er han
indtraadt i dens Parlament som Senator. Hans
Betydning for Irland har beroet ikke blot paa
hans egen litterære Indsats, men ogsaa, og
maaske ikke mindst, paa hans inciterende
Indflydelse paa andre, paa Synge, hvem han fik
hjem fra Paris til Aranø, en Omflytning,
der gav Irland dens hidtil rigeste litterære
Høst, paa Lady Gregory, hvis muntre Farcer
har været en tiltrængt Afveksling i Abbey
Teatrets ellers lidt tragiske Repertoire, og paa
mange andre. En samlet Udgave af hans
Arbejder, baade Vers og Prosa, i 8 Bind udkom
1908 i Stratford on Avon; for Tiden har
Macmillian under Udgivelse en <i>Collected Edition</i>,
hvoraf hidtil er udkommet 6 Bind. <i>A selection
from the Poetry of W. B. Y.</i> (1 Bind) findes i
Tauchnitz. (<sp>Litt</sp>.: <sp>Krans</sp>, <i>W. B. Y.</i> [1905];
<sp>Reid</sp>, <i>W. B. Y.</i> [1915]; <sp>Hone</sp>, <i>W. B. Y.</i>
[1915]; <sp>Per Halström</sp>, »Y.« [Edda, 1916];
<sp>Kai Friis Møller</sp>, Irlands Harpe i
»Irland« [1918]).
<i>I. O.</i>
</chapter>

<chapter name="Yecla">
<b>Yecla</b> ['jækla], By i det sydøstlige Spanien,
Provins Murcia, ligger 70 km N. f. Murcia paa
venstre Bred af et Tilløb til Rio Segura samt
ved Foden af Monte Castillo og ved Banen fra
Alicante til Villena. (1920) 25330 Indb. Y. har
betydelig Udførsel af Landbrugsprodukter, Vin,
Oliven og Espartogræs. I Nærheden findes
romerske Oldtidslevninger.
<i>(H. P. S.). C. A.</i>
</chapter>

<chapter name="Yell">
<b>Yell</b> [je£], en af Shetlandsøerne, den anden
i Størrelse, 27 km lang og 1—10 km bred. Y.
ligger i Øgruppens nordlige Del, har dybt
indskaarne Fjorde paa Øst- og Vestkysten og er
for største Delen dækket af Heder.
Landsbyerne ligger alle ved Kysten og rummer
tilsammen (1921) 2133 Indb.
<i>(M. Kr.). M. H-n.</i>
</chapter>

<chapter name="Yellowfir">
<b>Yellowfir</b> ['je£o<sub>u</sub>fə], et amerikansk Navn
for <i>Pseudotsuga Douglasii</i> (s. d.); andre
amerikanske Navne er <i>Douglas spruce</i>, <i>Douglas fir</i>,
<i>Douglas pine</i>. Veddet af det amerikanske Træ
bruges ofte i Europa under Navnet <i>Oregon
pine</i> til Dæk og Gulve i Skibe.
<i>E. Su.</i>
</chapter>

<chapter name="Yellowmetal">
<b>Yellowmetal</b> ['je£o<sub>u</sub>-}, se <sp>Muntz Metal</sp>.
</chapter>

<chapter name="Yellowpine">
<b>Yellowpine</b> ['je£o<sub>u</sub>pa^in] (ɔ; <sp>Gulfyr</sp>) er et
Navn, der anvendes paa mange forskellige
Sorter nordamerikansk Fyrretræ. I Amerika er Y.
den populære Fællesbetegnelse for en Del
Fyrrearter, der ligner Sumpfyrren (se
<sp>Pitchpine</sp>), og der skelnes mellem 1) <i>Southern Y.</i>,
der kommer fra Sydstaterne, og hvortil
<i>Longleaf pine</i>, <i>Shortleaf pine</i>, <i>Loblollypine</i>,
