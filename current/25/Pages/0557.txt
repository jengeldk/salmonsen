en større Nydelse for Sjælen end for Øjet. Han
er aldrig gaaet ud over den ideale Kunsts
Omraade, selv om han har tegnet de mest
forskelligartede Sujetter.

Hans Livs Hovedværk, hvorom han samlede
alle sine Interesser, og som vil lade hans Navn
leve i Eftertidens taknemmelige Erindring, er
det vidunderlige Arbejde <i>Zenken-Kojitsu</i> (ɔ:
Illustrerede Biografier af Japans berømte Helte
og Lærde), et Værk i 20 Bind (afsluttet 1836).
Til Tegningerne skrev han selv Teksten, der
siges at være meget værdifuld. Y. forsøger i
disse historiske Tegninger at holde sine
Figurer i en ædel, ophøjet Stil og dog lade deres
Karakteregenskaber træde tydeligt frem, hvad
enten han fremstiller grusomme Kejsere,
Hofpoeter, Feltherrer, Helte, Barbarer eller
skønne Kvinder. De gamle Tiders Dragter er i
»Zenken-Kojitsu« gengivne med størst mulig
arkæologisk Troskab; i det hele taget skal dette
store episke Værk udmærke sig ved saa megen
historisk Paalidelighed, som det i Arbejder af
denne Art er muligt at faa.

Af Y.'s malede Billeder berømmes særlig en
kæmpestor Kakemono forestillende et kinesisk
Kejserslots Brand, nogle Billeder af Helvede,
buddhistiske Guddomme og gamle Helte. Y.
var hele sit Liv højt anset og hædret, og selv
Revolutionen 1868, der førte saa mange forhen
yndede Malere til Glemsel og Nød, gjorde ikke
noget Skaar i hans Anseelse. Da han kom til
Tokio i sin høje Alder 1875, modtog Kejseren
ham med de største Æresbevisninger og gav
ham Titel af Japans første Maler. Han var
blandt de faa Udvalgte, hvis Billeder
repræsenterede japansk Malerkunst paa
Verdensudstillingen i Philadelphia 1876. (<sp>Litt</sp>.: <sp>Louis
Gonse</sp>, <i>L'art Japonais</i> [1883]; <sp>Karl
Madsen</sp>, »Japansk Malerkunst« [1885]).
<i>F. de F.</i>
</chapter>

<chapter name="Yosemite Dalen">
<b>Yosemite Dalen</b> [jo<sub>u</sub>'sem<sub>i</sub>ti-]. <sp>Yosemite
Valley</sp>, ejendommelig Bjergdal i U. S. A.,
California, ligger 280 km Ø. f. San Francisco i
County Mariposa ved den øvre Merced River,
er c. 24 km lang, gennemsnitlig 1,5 km bred og
indrammes af stejle Granitvægge, hvis Tinder
kan antage de sælsomste Former. De vigtigste
Klippetoppe er El Capitan (1006 m), Cathedral
Rock, Three Brothers (1198 m), Sentinel Rock,
der er en Granitobelisk med en Højde af 928 m,
Half Dome (1443 m) og Cap of Liberty (610 m).
Ned over Klippevæggene styrter talrige og
mægtige Vandfald, af hvilke nævnes Bridal Veil
Fall, der har en Højde af 270 m, Yosemite Fall
og Nevada Fall (186 m). De fleste af disse
Vandfald svinder dog hen paa Sommeren ind
til en Ubetydelighed eller forsvinder helt. Ved
Enden af Dalen ligger den lille Mirror Lake, i
hvis Vande de omgivende Klipper spejler sig.
Y., hvis indianske Navn betyder »den store
graa Bjørn«, opdagedes 1851 af en
Soldaterafdeling, der forfulgte nogle flygtende
Shoshone-Indianere til dette Smuthul. Ryet om Dalens
Skønhed bredte sig hurtig, og
Nationalkongressen gjorde den 1864 tilligemed den nærliggende
<sp>Mariposa Grove</sp> (se <sp>Mariposa</sp>) til
Nationalpark. Y. er nu overmaade stærkt besøgt
af Turister.
<i>(H. P. S.). G. Ht.</i>
</chapter>

<chapter name="Yoshihito">
<b>Yoshihito</b> ['jå∫ihitå], japansk Kejser, se
<sp>Joshihito</sp>.
</chapter>

<chapter name="Youghal">
<b>Youghal</b> [jå.£, 'jo<sub>u</sub>hå.£, 'jåhå.£], Havneby og
Badested i det sydlige Irland, Cork County ved
Vestkysten af Blackwaters Munding, Y.
Harbour. (1926) 5340 Indb. Har en god Havn,
hvortil Adgangen dog vanskeliggøres af Sandbanker
ved Flodmundingen. Der findes Handel og
Laksefiskeri. — Y. er en meget gammel By med
Rester af de gamle Bymure og en Kirke,
St. Mary, fra 11. Aarh. Paa Myrtle Grove
boede Sir Walter Raleigh, der var Borgmester i
Y. 1588—89, og om hvem det siges, at han her
plantede de første Kartofler i britisk Jord.
<i>M. H-n.</i>
</chapter>

<chapter name="Young (se Ballenyøerne)">
<b>Young</b> [jaŋ], se <sp>Ballenyøerne</sp>.
</chapter>

<chapter name="Young, Allen William">
<b>Young</b> [jaŋ], <sp>Allen William</sp>, Sir,
engelsk Nordpolsfarer, f. 1827, d. 1915, 1857-59
Deltager i Mc. Clintock's Nordpolsekspedition,
foranstaltet til Eftersøgning af <sp>John
Franklin</sp> (s. d.), 1860 paa Opdagelser i Grønland,
ligeledes 1875—76 med Skibet »Pandora«, bl. a.
for at lede efter Franklin-Ekspeditionen, har
bl. a. skrevet <i>The two voyages of the Pandora
in 1875 and 1876</i> (London 1879).
<i>P. R.</i>
</chapter>

<chapter name="Young, Arthur">
<b>Young</b> [jaŋ], <sp>Arthur</sp>, engelsk Landøkonom
og Landbrugsforfatter, f. 11. Septbr 1741 i
Suffolk, d. 20. Apr. 1820. Y. blev som Dreng sat i
Handelslære, men egnede sig ikke herfor, kom
derefter til Landvæsenet og overtog 1759
Bestyrelsen af sin Moders Landejendom, Bradfield
Hall, ligesom han nogle Aar senere for egen
Regning drev en Gaard i Essex. Herved
erhvervede han sig Indsigt i Landbruget og
foretog forskellige Forsøg, hvis Resultater han
offentliggjorde i Skriftet: <i>A Course of
Experimental Agriculture</i>, 1770. Det er imidlertid som
landøkonomisk Forfatter, at Y.'s Navn er blevet
bekendt, og herigennem har han haft
Betydning for hele det nordeuropæiske Landbrug. Y.
foretog en Række Rejser i forskellige Distrikter
af England samt senere i Irland, Flandern,
Frankrig, Spanien og Italien. Paa disse Rejser
førte han meget nøjagtige Optegnelser om de
landøkonomiske Forhold, hvilke han
offentliggjorde gennem sine Skrifter, der vakte megen
Opsigt og oversattes paa mange fremmede
Sprog. Efter i 1787 at have besøgt Frankrig,
fremkom Y. med en ny Bog: <i>Travel in France</i>,
1792, hvori han gav en meget kritisk
Fremstilling af dette Lands tarvelige Landbrugsforhold;
hans Kritik blev ikke uden Indflydelse paa
Ordningen af de landøkonomiske Forhold her efter
Revolutionen. Fra 1793 blev Y. Sekretær ved
<i>Board of Agriculture</i> og ydede her en
betydningsfuld Indsats ved Indsamling og
Bearbejdning af Oplysninger om Englands agrariske
Forhold. Y. var tillige en meget
socialøkonomisk interesseret Mand og var saaledes
Forkæmper for Selvejendom i Modsætning til
Forpagtning. For Indførelse af bedre
Jorddyrkning med Dræning og Vanding, Kalkning og
Mergling, Dyrkning af Roer, Bønner, Kløver,
Lucerne m. m. var Y. ligeledes meget virksom.
Han angives ogsaa som den, der har tillempet
det af Lord Townsend udfundne
Nordfolksædskifte for Praksis. I øvrigt ansaa Y. Stordriften
som bedre egnet til en fremskreden økonomisk
