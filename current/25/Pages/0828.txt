et klogt Udseende, der ofte bliver strengt,
naar Haarudviklingen er stærk og mørk, eller
barskt, naar Haarene fra begge Sider mødes
i Midtlinien over Næsen (»Varulv«). Paa den
anden Side faar et Ansigt med svagt udviklet
øvre Øjenrand, faa og lyse Øjenbrynshaar et
vagt, ubestemt, let lidt faaret Udseende.
<i>G. N.</i>
</chapter>

<chapter name="Øjendraaber">
<b>Øjendraaber.</b> De fleste Medikamenter, der
anvendes ved Behandling af Øjensygdomme,
benyttes i Opløsning og dryppes ind i den Sæk,
som Bindehinden danner, d. v. s. blot inden
for Øjenlaagene. Dette gælder ikke blot de
Medikamenter, hvormed man direkte vil
paavirke Slimhinden, men ogsaa en Del
Medikamenter, der kan opsuges gennem
Hornhinden (f. Eks. Atropin, Eserin, Cocain m. m.),
og i Øjets Indre, særlig i Iris, udøver deres
Virkning.
<i>G. N.</i>
</chapter>

<chapter name="Øjenforblindelse">
<b>Øjenforblindelse,</b> se <sp>Synsbedrag</sp> og
<sp>Blændværk</sp>.
</chapter>

<chapter name="Øjenhaar">
<b>Øjenhaar</b> sidder langs Øjenlaagsrandene,
saaledes at øvre Øjenlaags Ø. er krummede
lidt opad, nedres lidt nedad. Deres Opgave
er dels at skygge for Øjet, dels at forhindre
fremmede Legemer i at komme ind i Øjet.
Hos nogle Mennesker er de lange, tætte og
mørke, hos andre korte, sparsomme og lyse,
og disse forskellige Egenskaber bidrager
meget til i Forbindelse med Øjenbrynenes
Udseende at give Ansigtet Udtryk. Mangel paa Ø.
(<i>madarosis</i>), som ikke sjælden træffes efter
haardnakkede Øjenlaagsbetændelser, er meget
generende, da Øjet derved i høj Grad
udsættes for Lys, Luft og Støv. Overordentlig pinligt
er det, naar Ø. vokser i gal Retning, saa at
de bøjes ind mod Øjet og ved hver Bevægelse
af Øjenlaaget gnides mod Øjet selv (<i>trichiasis</i>).
I saadanne Tilfælde kan det undertiden være
tilstrækkeligt at fjerne det forkert voksende
Haar, men undertiden bliver Operation
nødvendig.
<i>G. N.</i>
</chapter>

<chapter name="Øjenlaag">
<b>Øjenlaag</b> er et Par bevægelige Hudfolder.
For at give dem den rette Form findes inde i
dem en lille bruskagtig Plade (<i>tarsus</i>) af Form
som en Kasketskygge. Paa dennes bageste, mod
Øjet vendte, Side findes Bindehinden
(<i>conjunctiva tarsi</i>). Uden paa Bruskpladen findes
Muskelbundter og uden paa disse den bløde, fine,
let foldelige Hud. Langs Randen af Ø. findes
Øjenhaarene. Musklerne i Ø. er en Ringmuskel,
A7ed hvis Sammentrækning Øjet lukkes, medens
Øjet aabnes, dels ved at det nedre Ø. sænkes
lidt, naar Ringmusklen slappes, men dels og
navnlig ved at øvre Ø. løftes af en særlig
Muskel (<i>levator palpebræ</i>), som udspringer
helt bag i Øjenhulen sammen med de fleste af
Øjets Muskler og hæfter sig til øverste Rana
af Bruskpladen i Ø. Af det tredie Ø., som
findes hos mange Dyr, forekommer hos
Mennesket kun en halvmaaneformet Rest tilbage ved
den indre Øjenkrog.

Paa begge Ø. findes tæt ved den indre
Øjenkrog en lille Aabning. Taarepunktet (<i>punctum
lacrymale</i>), der fører ind i Taarekanalen.
Taarepunkterne sidder paa Kanten af Ø., og ved
hver Blinkningsbevægelse drejes de en lille
Smule bagud, hvorved de dykkes ned i
Taarestrømmen og opsuger Taarerne. For at
Taarerne ikke skal gøre Randen af Ø. vaad,
findes der i Ø. en Række smaa Kirtler
(Meibomske Kirtler), hvis Sekret sætter Huden i Stand
til at sky Taarerne.

Under Søvnen dækker Ø. Øjet og beskytter
det dels ved at forhindre fremmede Legemer
i at komme i Berøring med det, dels ved at
forhindre, at dets Overflade ved Fordampning
af Taarerne skal blive tør, hvorved Epitelet
paa Hornhinden let afstødes, og der bliver
Adgang for Sygdomsvækkere. Ved Ardannelser,
hvorved Ø. ikke kan lukkes, er Øjet meget
udsat for tidligere eller senere at gaa til
Grunde.
<i>G. N.</i>
</chapter>

<chapter name="Øjenlaagsbetændelse">
<b>Øjenlaagsbetændelse</b> optræder hyppigst
som Betændelse med Hudløshed og
Saardannelse langs Øjenlaagsranden (<i>blepharitis</i>),
hvorved hyppig opstaar Bygkorn (<i>hordeolum</i>),
en Suppuration i Øjenhaarenes Talgkirtler.
Lignende Betændelse findes ofte i de saakaldte
Meibom'ske Kirtler, der ligger dybere i
Øjenlaagene, og undertiden kaldes Hagelkorn
(<i>chalazion</i>). Som oftest optræder Ø. sammen med
Bindehindebetændelse (<i>blepharoconjunctivitis</i>).
Sygdommen er i Almindelighed meget
haardnakket og fordrer stor Taalmodighed ved
Behandlingen. Følgen af Sygdommen er ofte Tab
af Øjenhaar. — Ved Trachom (se
<sp>Øjenbetændelse</sp>) lider Øjenlaaget tit i høj Grad,
navnlig saaledes at Øjenhaarene bøjes indad
mod Øjet (<i>entropion</i>).
<i>G. N.</i>
</chapter>

<chapter name="Øjenlaagskrampe">
<b>Øjenlaagskrampe</b> viser sig ikke sjældent
som smaa hurtige Trækninger i Øjenlaagenes
Ringmuskel. Den ret generende Lidelse er
oftest meget forbigaaende og lader sig i de
fleste Tilfælde saa at sige øjeblikkelig standse
ved et Tryk paa den ydre Rand af Øjehulen,
hvor man kan presse Musklens Bevægenerve
fast mod Knoglen.
<i>G. N.</i>
</chapter>

<chapter name="Øjenlægevidenskab">
<b>Øjenlægevidenskab</b> (<sp>Oftalmologi</sp>). I
de ældste medicinske Skrifter, man kender,
saavel fra Ægypten som fra Grækenland og
Rom, omtales Øjensygdommel og deres
Behandling ret udførlig, og man ved ogsaa, at
der allerede i Oldtiden fandtes Specialister,
som særlig gav sig af med Behandlingen af
disse Sygdomme. Naar man dengang talte om
Øjensygdomme, mentes dog i Grunden kun de
Sygdomme, der var direkte tilgængelige for
Iagttagelse, eller med andre Ord Sygdomme
i Øjets overfladiske Dele, i Bindehinden og
Øjenlaagene. Af Sygdomme inde i Øjet var
der kun Tale om Stær, den eneste, som man
saa nogenlunde kunde erkende. Det synes, som
om der i Oldtiden endog har været to Slags
Øjenlæger, nemlig dels saadanne, der
behandlede alle de ydre Sygdomme, dels Operatører,
Stærstikkere. Af den første Slags kendes
forbavsende mange fra Romertiden, dels gennem
Stempler, hvori er skaaret Øjenlægens Navn
og et Middel mod en eller anden Sygdom, der
nævnes, dels gennem Mindesmærker. Disse
Øjenlæger har vist i Reglen været frigivne. Af
Operatører kendes færre, men det synes, at
Kunsten at udføre forskellige Operationer
allerede dengang er gaaet i Arv i enkelte Slægter
fra Fader til Søn.

I Middelalderen, da hele Lægevidenskaben
