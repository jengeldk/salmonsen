Egenskaber; her skal af disse nævnes: Korsnedtagelsen
(Katedralen, Antwerpen), det fra samme Kirke
stammende Meerbeeck'ske Epitafium med
Fremstilling af de hellige tre Kongers Tilbedelse (nu
i Museet) og først og fremmest »Den hellige
Norbert og Familien Schnoeck« (smst.). Af hans
talrige Portrætter fremhæves det sympatetiske
Gruppebillede af ham selv med Hustru og to
Smaapiger (Bryssel), hans to Smaapiger i et
indtagende Dobbeltportræt (Berlins
Kaiser-Friedrich-Museum), Familien Hutten (Münchens
Pinakotek); han viser sig i disse Billeder som
en i høj Grad fremragende Maler af Børn.
Blandt V.'s Enkeltportrætter rager op det
mesterlige Billede af Lukas-Gildets gamle <i>Knaap</i>
(Tjener) Abraham Grapheus (Museet i
Antwerpen). Betydelige Billeder af V. findes endvidere
i Braunschweig, Wien, Petrograd, Madrid; i
Stockholms Nationalmuseum (Genrebillede) o. a.
St.; i Nivaagard-Samlingen Dobbeltportræt af
et Ægtepar og Portræt af Fader med Søn
(1626).
<i>(A. R.). A. Hk.</i>
</chapter>

<chapter name="Vos, Martin (Maerten) de">
<b>Vos</b> [fås], <sp>Martin (Maerten) de</sp>, flamsk
Maler, f. 1532 i Antwerpen, d. 1603 smst., Elev
af Faderen Pieter de V., Fr. Floris i
Antwerpen og Tintoretto i Italien, kom hjem 1558 til
Antwerpen (1571 Dekan for dets Malergilde)
som en dreven Kunstner i den klassicerende
Stil, gjorde megen Lykke og blev Hovedet for
en stor Skole. Han var meget produktiv, i
Antwerpens Museum »Den vantro Thomas«,
»Kristus i Glorien«, »Lukas maler Madonna« o.
m. a.; i Berlins Kaiser-Friedrich-Museum
»Kristus ved Tiberias Sø«, andre i Katedralen i
Antwerpen m. v. Nutiden skønner mest paa
hans Portrætter i Amsterdams Rijksmuseum, i
Museerne i Haag, Bryssel, Madrid m. v. Ogsaa
mange Tegninger, gengivne i talrige Stik
(Sadeler, Galle m. fl.).
<i>A. Hk.</i>
</chapter>

<chapter name="Vos, Paul (Pauwel) de">
<b>Vos</b> [fås], <sp>Paul (Pauwel) de</sp>, flamsk
Maler, Broder til Cornelis de V., f. c. 1590 i
Hulst, d. 1678 i Antwerpen, blev Elev af D.
Remeeus og kom under Paavirkning af Rubens
og Svogeren Snyders og valgte fortrinsvis Emner
som denne: »Hjortejagt« (Museerne i Bryssel
og Stockholm), c. 15 Billeder i Madrids
Museum, andre i Dresdens Galleri m. v. 1620 blev
han Mester i Antwerpens Lukasgilde.
<i>A. Hk.</i>
</chapter>

<chapter name="Vos, Simon de">
<b>Vos</b> [fås], <sp>Simon de</sp>, flamsk Maler, f. 1603
i Antwerpen, d. 1676 smst. Han var Elev af
Cornelis de V. (næppe hans Slægtning) og
malede med stor Dygtighed, om end ujævnt,
Portrætter, Genrestykker, bibelske og mytologiske
Billeder. 1620 blev han Medlem af Lukasgildet
i Antwerpen. Et godt Selvportræt ses i
Magdenhuis i Antwerpen. For Hedvigskirken i Mecheln
malede han »Hyrdernes Tilbedelse« (1644) i
Celliter-Kapellet og »Kongernes Tilbedelse«
(1645); af hans historisk-bibelske Værker med
smaa Figurer nævnes »David og Abigael«
(Gotha-Museet); hans »Amor revses« hører til
Berlins Kaiser-Friedrich-Museet (f. T. udlaant). Til
hans betydeligere Arbejder regnes »Zigeunere
i et Værtshus« (1646, Lichtenstein-Galleriet i
Wien).
<i>A. Hk.</i>
</chapter>

<chapter name="Vosborg">
<b>Vosborg,</b> se <sp>Nørre V.</sp>
</chapter>

<chapter name="Vosges, Les">
<b>Vosges, Les</b> [le-'vå.з eller -'vo.з]
(<sp>Vogeserne</sp>), Departement i det østlige Frankrig,
grænser mod Ø. til Haut-Rhin og Bas-Rhin,
mod N. til Dept. Meurthe et Moselle og Meuse,
mod Vest til Haute-Marne og mod S. til
Haute-Saône, 5903 km<sup>2</sup>, 382000 Indb. Befolkningstæthed
c. 65 pr. km<sup>2</sup>. Den østlige Del opfyldes af de
skovrige sydlige Vogeser, hvis Hovedkam
danner Grænsen til de østlige Dept., og hvor Honeck
hæver sig til 1366 m. Den vestlige Del tilhører
Lorraines Højslette, som har flere Udløbere
fra Vogeserne, deriblandt Monts Faucilles (613
m), og afvandes af Mosel og dens Tilløb
(Moselotte, Meurthe o. a.), Meuse (Maas) og Saône.
Dalene oplives af smukke Skovsøer, især i
Omegnen af Gérardmer. Sommeren udmærker sig
ved Hede og Tørhed. Vinteren ved sin strenge
Kulde. Af Arealet er de 43 % Agerland,
medens 1 % er Vinbjerge, 14 % Enge, 25 %
Skove og 3 % Hede. Der dyrkes mest Havre
og Hvede samt nogen Rug; men navnlig spiller
Kartoffelavlen en stor Rolle. Kirsebær, Æbler
og Blommer er ligesom Hør og Hamp, Humle
og Vin Genstand for Dyrkning. De vigtigste
Bjergværksprodukter er Bygningssten, Brunkul
og Tørv. Blandt de mange Mineralkilder er de
ved Plombières og Bains en Vosges af særlig
Betydning, idet de har ført til Oprettelsen af
stærkt søgte Badesteder. Ved Siden af
Landbruget er Industrien det vigtigste Erhverv. Der
findes Jernsmelterier, Fabrikation af Jernvarer
og Maskiner, en stor Fabrikation af Bomuldstøj
(Spinde- og Væverier, Trykkerier, Farverier og
Blegerier) og Kniplinger. Handelsomsætningen
er forholdsvis betydelig. Departementet deles i
5 Arrondissementer: Épinal, Mirecourt,
Neufchâteau, Remiremont og St. Dié. Hovedstaden
er Épinal (s. d.).
<i>(M. Kr.). E. St.</i>
</chapter>

<chapter name="Voshe">
<b>Voshe</b> ['våз<sub>æ</sub>?], <sp>Vože</sp>, <sp>Tscharonda</sp>, Sø paa
Grænsen mellem de storrussiske Guvernementer
Tscherepovetz og Vologda, ligger i en sumpet
og svagt befolket Egn og har lave og skovklædte
Bredder. V., der er 428 km<sup>2</sup> stor, optager
talrige Tilløb og har N. paa gennem Svida Afløb
til Søen Latscha, der atter gennem Floden
Onega har Afløb til det hvide Hav.
<i>(H. P. S.). N. H. J.</i>
</chapter>

<chapter name="Voskresensk">
<b>Voskresensk</b> [v<sub>a</sub>skrje'sjænsk], By i det
storrussiske Guvernement Moskva, ligger 50 km
NV. f. Moskva ved Istra og ved Banen fra
Moskva til Rshev. (1920) 2224 Indbyggere. V.
har en meget smuk Beliggenhed og var
oprindelig en Landsby, som Patriarken Nikon
erhvervede til det af ham 1656 stiftede
Voskresensk Kloster, der nu besøges af mange
Pilegrimme. Ved V. lod Peter den Store 20. Juni
1698 Strelitserne henrette.
<i>(H. P. S.). N. H. J.</i>
</chapter>

<chapter name="Vosmaer, Carl">
<b>Vosmaer</b> ['fåsma.r], <sp>Carl</sp>, hollandsk
Kunsthistoriker (1826—88). Hans Hovedværk er:
<i>Rembrandt, sa vie et ses æuvres</i> (Haag 1868,
I 2. forøgede Udgave 1877), der har givet den
moderne Tids første forstaaende Hyldest til den
hollandske Kunsts store Genius. V. har foruden
talrige andre kunsthistoriske Afhandlinger i
forskellige Tidsskrifter endvidere skrevet
skønlitterære Arbejder, Digte o. a.
<i>(A. R.). P. J.</i>
</chapter>

<chapter name="Voss">
<b>Voss</b> [vås], <sp>Herred</sp>, V. Sorenskriveri,
Hordaland Politidistrikt, Hordaland Fylke, 928
km<sup>2</sup> med (1920) 8331 Indbyggere, altsaa c. 9 pr.
km<sup>2</sup>, udgøres af V. (Vangen) Præstegæld og
