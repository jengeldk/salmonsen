ham Ansættelse ved det kgl. Teater. Her viste
det sig snart, at W. slet ikke var Romantiker,
men da han 1869 vendte tilbage til Casino,
fandt han i Revyfarcen »Peter Sørensen«
Udtryk for sin egentlige Evne, idet han som en
Art Selvportræt gav Halvfjerdsernes
Kjøbenhavner, den paa engang flabede og godmodige
Bonvivant, der med drillende Elskværdighed,
blaseret og dog optaget af Dagens Nyt driver
Tiden hen med et vittigt Ordspil paa Læben.
Denne Figur gik igen i mangfoldige af hans
Roller, f. Eks. som Celestin-Floridor i »Frk.
Nitouche«, og skaffede ham stor Popularitet.
1. Juni 1887 optraadte W. sidste Gang paa
Dagmarteatret som Møller i »Hr. og Fru Møller«;
Vinteren tilbragte han i Mentona for uden Held
at standse en truende Brystsyge, der efter
Hjemkomsten medførte Døden. W. kan
betragtes som Forløberen for den senere danske
Revyskuespiller; hans Façon var ensartet, men
morsom og havde et improviseret Præg.
Sammen med Direktør Vilh. Petersen var han 1873
Forfatter til den første kjøbenhavnske
Sommerrevy. (<sp>Litt</sp>.: <sp>Robert Neiiendam</sp>,
»Folketeatrets Historie 1857—1908« [Kbhvn
1919).
<i>R. N.</i>
</chapter>

<chapter name="Wulff, Christian">
<b>Wulff,</b> <sp>Christian</sp>, dansk Søofficer, f. 21.
Febr 1777, d. 17. Marts 1843, blev
Sekondløjtnant i Marinen 1796 og steg efterhaanden til
Kontreadmiral. Han fik Ilddaaben og blev
saaret under Englændernes Overfald paa
Kjøbenhavn 1807, hvor han som Chef for en
Kanonbaad deltog i Søforsvaret; i den derpaa følgende
Krig var han 1808—10 Chef for
Rokanonbaadsdivisionen ved Laaland, Falster og
Vordingborg, hvor han gentagne Gange udmærkede
sig, erobrede en engelsk Brig og kæmpede med
en engelsk Fregat samt gjorde en Mængde
Priser. 1811—13 gjorde W. Tjeneste paa den
franske Schelde-Flaade. 1841 blev han
Kammerherre og efter sin nedennævnte Broders,
P. F. W.'s, Død 1842 Generaladjutant og
Jagtkaptajn. Ejer af Herregaarden Petersgaard,
Stænderdeputeret.
<i>(C. L. W.). C. B-h.</i>
</chapter>

<chapter name="Wulff, Emil Sønderbye">
<b>Wulff,</b> <sp>Emil Sønderbye</sp>, dansk
Skuespiller og Teaterdirektør, f. 4. Oktbr 1866 i
Kbhvn, d. 5. Oktbr 1921 smst., var Farmaceut,
inden han 1891 kom til Dagmarteatret, hvorfra
han søgte videre Udvikling ved
Provinsscenerne. 1900 kom han til Folketeatret, og her brød
han igennem som Thummelumsen, Gustav
Wied's halvgamle Særling, en snurrig Figur,
der blev W.'s bedste kunstneriske Ydelse, men
hvis baade morsomme og frastødende Træk
gik igen i hans senere Roller. Fra 1904 var det
især Teaterdrift, som interesserede W.; han
oprettede »Frederiksberg Teater« (tidligere
Sommerscenen »Morskabsteatret«, nu Betty
Nansen-Teatret); 1912 avancerede han til
»Scala«, som han gav et internationalt
Operettepræg og i Forening med Frede Skaarup
styrede med økonomisk Fordel. 1918 udtraadte W.
af Ledelsen, og næste Aar oprettede han
Revyscenen »Fønix-Teatret«, det tidligere
»Sommerlyst« paa Frederiksberg. Han var en
intelligent, særpræget Skuespiller og en energisk
Direktør, men hans Stræben gik kun ud paa at
underholde Publikum.
<i>R. N.</i>
</chapter>

<chapter name="Wulff, Fredrik Amadeus">
<b>Wulff</b> [vulf], <sp>Fredrik Amadeus</sp>, svensk
Sprogforsker, f. i Göteborg 11. Febr 1845,
Student 1866, <i>Dr. phil.</i> 1874, Docent i det franske
Sprog 1875, Professor i romanske Sprog ved
Lunds Universitet 1888—1910. Ved Siden af et
rigt og anset Forfatterskab paa den romanske
Filologis Omraade af fagvidenskabelig Natur
har W. helliget sig Studiet af fonetiske og
sprogrytmiske Spørgsmaal, saavel vedrørende
de romanske som navnlig det svenske Sprog,
og sammen med I. A. Lyttkens udgivet bl. a.
»Svenska språkets ljudlära och
beteckningslära« (1885), »Svensk uttalsordbok« (1889),
»Svensk ordlista« (1911), »Metodiska
ljudövningar« (s. A.), »Ordskatt och ljudförråd i svenska
språket« (1916). W. har desuden gennem
udmærkede Oversættelser gjort en Række af den
italienske Litteraturs klassiske Værker
tilgængelige for Publikum: Dante's <i>Vita nuova</i> (1897),
<i>Petrarca</i> (1905—07), <i>Leopardi</i> (1913).
<i>G. C.</i>
</chapter>

<chapter name="Wulff, Kurt">
<b>Wulff,</b> <sp>Kurt</sp>, dansk Sprogforsker, f. 4.
Septbr 1881, studerede klassisk Filologi og
indoeuropæisk Sprogvidenskab, og blev, efter at
have taget Skoleembedseksamen, fast knyttet
til Redaktionen af <i>Thesaurus Linguæ Latinæ</i>,
der udgives af de tyske Akademier. 1917 tog
W. Doktorgraden med en Afhandling: »Den
oldjavanske Wirata parwa og dens
Sanskritoriginal, Bidrag til Mahabharataforskningen«;
siden 1918 har W. virket som Privatdocent i
Kinesisk, Malajisk og Oldtyrkisk ved
Universitetet samtidig med, at han er ekstraordinær
videnskabelig Medhjælper ved det kgl Bibliotek.
I 1922—24 foretog W. en omfattende
Studierejse til Kina og Bagindien.
<i>P. R.</i>
</chapter>

<chapter name="Wulff, Nathan">
<b>Wulff,</b> <sp>Nathan</sp>, se <sp>Wallich,
Nathaniel</sp>.
</chapter>

<chapter name="Wulff, Peter Frederik">
<b>Wulff,</b> <sp>Peter Frederik</sp>, dansk
Søofficer, f. 26. Novbr 1774, d. 2. Febr 1842, blev
Sekondløjtnant i Marinen 1794 og steg
efterhaanden til Kontreadmiral. 1799—1801 gjorde
han Tjeneste i Fregatten »Havfruen« under
J. v. Dockum, som havde Station i Middelhavet
for der at beskytte det dansk-norske
Handelsflag. 1802 ansattes han ved Søkadetakademiet,
hvis Chef han ved H. C. Sneedorff's Død blev
1824. Som Chef for Kadetskibet erobrede W.
1808 en engelsk Brig og havde flere andre
hæderlige Sammenstød med engelske
Orlogsmænd. 1839 blev han Generaladjutant og
Jagtkaptajn. 1840 Kammerherre. 1841 fratraadte
han Posten som Chef for Søkadetkorpset. W.
var gift med den aandfulde Henriette, født
Weinholt, der vakte hans Interesse for
Æstetikken. Han har oversat en Del af
Shakespeare's og Byron's Værker og desuden
skrevet en Digtsamling.
<i>(C. L. W.). C. B-h.</i>
</chapter>

<chapter name="Wulffs Flak">
<b>Wulffs Flak,</b> Aarhus Bugt, 9 km V. f.
Sletterhage. Flakket er c. 1 km i Gennemsnit med
under 10 m Dybde og ligger omgivet af 16 m
Vand. Paa Vestsiden af Flakket ligger en Pulle
med 7 m Vand og paa Østsiden en Pulle med
5 1/2 m.
<i>G. F. H.</i>
</chapter>

<chapter name="Vulfila">
<b>Vulfila</b> (<sp>Wulfilas</sp>, <sp>Ulfilas</sp>), <sp>Goternes</sp>
Apostel, se <sp>U1fila</sp>.
</chapter>

<chapter name="Wulfsberg, Gregers Winther">
<b>Wulfsberg</b> [-bærg], <sp>Gregers Winther</sp>,
norsk juridisk Embedsmand, Eidsvoldsmand,
Søn af J. W., f. i Tønsberg 26. Oktbr 1780,
d. paa Moss 23. Septbr 1846, blev Student 1801,
