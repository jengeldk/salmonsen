Bjergværksprodukter er ubetydelige. Af industrielle
Virksomheder findes især Savværker, Mejerier,
Teglværker, Garverier, Dampmøller, Bryggerier o.
s. v., men i det hele er Industrien ikke
betydelig. Indførslen havde 1924—25 en Værdi af 16,1
Mill. £ St., Udførslen 14,7 Mill. £ St. Der
udføres Hvede og Hvedemel (6,1 Mill. £ St.), Uld
(3,7 Mill. £ St.), Tømmer (1,5 Mill. £ St.), Guld
(0,5 Mill. £ St.), Huder og Skind (0,5 Mill. £
St), Perler og Perlemor. 1925 fandtes 4183
Miles Jernbaner, hvoraf 450 Miles fra Kalgoorlie
til Statens Østgrænse tilhører det australske
Forbund, Resten V. Handelsflaaden omfatter 52
Dampere med 16000 t og 352 Sejlskibe med
12000 t.

<sp>Historie</sp>. 1826 førtes en Del Forbrydere
fra Sidney til Kong Georgs Sund; men først
1829 blev V. britisk Koloni, idet der samtidig
paa to Steder ved Mundingen af Swan River
og ved Kong Georgs Sund anlagdes Kolonierne
Perth og Albany. Herfra begyndte man straks
at foretage Ekspeditioner til de indre Egne;
men hvad man her saa af enkelte fugtige Dale
med frodigere Vegetation, af tørre Kratheder
og golde Ørkener, indbød ikke til Kolonisation,
og de ikke faa Ekspeditioner blev kun af
geografisk Betydning. Skønt den unge Koloni paa
forskellig Maade begunstigedes af den engelske
Regering, havde den dog ikke stor Fremgang,
og 1848 udgjorde Befolkningen kun 4600
Individer. Ved at indføre Straffefanger søgte man at
befolke Kolonien, og der indførtes i Aarene
efter 1851 omtrent 10000, der næsten alle var
Mænd. Alligevel naaede V.'s Indbyggerantal i
1890 ikke over 50000, og først Guldfundene
bragte en rask Stigning. De senere Aars
stærke Indvandrerstrøm bestaar væsentligst af
Østaustraliere, Englændere og Tyskere. 1899
tiltraadte V. det af de østlige Kolonier og af
Tasmanien vedtagne Forslag om en
Sammenslutning, skønt Betænkelighederne af
økonomiske Grunde var saa store, at Forslaget kun fik
et yderst ringe Flertal ved Folkeafstemningen.
(<sp>Litt</sp>.: <i>Notes on the Natural History of
Western Australia</i> [Perth 1903]; <sp>L. Diels</sp>, »Die
Pflanzenwelt von West-Australien« [Leipzig 1906];
<sp>I. S. Battye</sp>, <i>Western Australia</i> [Lond. 1924]).
<i>M. V.</i>
</chapter>

<chapter name="West Bay City">
<b>West Bay City</b> ['west-'be<sub>i</sub>-'sit<sub>i</sub>], Forstad
til Bay City (s. d.) i Michigan, U. S. A.
</chapter>

<chapter name="Westberg, Marie Charlotte">
<b>Westberg</b> [svensk 'væstbærj], <sp>Marie
Charlotte</sp>, svensk-dansk Solodanserinde, f.
i Sthlm 3. Febr 1853, d. smst. 4. Decbr 1893.
Da den danske Ballet i Begyndelsen af
1870'erne savnede en kvindelig Førstekraft, søgte
Bournonville til Sthlm's Opera for at finde et
Emne. Valget faldt paa den høje, slanke W.,
der 6. Septbr 1871 debuterede som Sylfiden og
siden i henved 20 Aar udførte mange
Hovedpartier f. Eks. Astrid i »Valdemar« og Hilde i
»Et Folkesagn«. W.'s koreografiske Teknik og
Udholdenhed var saa betydelig, at den sejrede
over hendes Mangel paa mimisk Talent. 3. Juni
1890 optraadte hun sidste Gang som Svava i
»Valkyrien« og trak sig tilbage til Privatlivet
i sin Fødeby. (<sp>Litt</sp>.: <sp>Robert
Neiiendam</sp>, »Det kgl. Teaters Historie«, I [Kbhvn
1921]).
<i>R. N.</i>
</chapter>

<chapter name="Vestbirk">
<b>Vestbirk,</b> Stationsby i det østlige
Nørrejylland (Østbirk Sogn, Vore Herred, Aarhus Amt),
c. 15 km NV. f. Horsens, havde 1. Febr 1921
425 Indbyggere (1911: 344); i Byen er der Skole,
Friskole, Efterskole, Folkehøjskole (oprettet
1884), nu en af Landets største; Teknisk Skole
(oprettet 1886), Meteorologisk Station,
Højskolehjem, Jernbanestation paa Privatbanen
Horsens—Bryrup og Postekspedition; desuden
Haandværkere og Handlende m. m. Særlig maa
nævnes den store V. Vandkraftscentral, anlagt
1924 for over 2 Mill. Kr. ved Opstemning af
Gudenaa, og bestemt til at forsyne et meget
stort Omraade med Kraft.
<i>(H. W.). M. S.</i>
</chapter>

<chapter name="West Bromwich">
<b>West Bromwich</b> ['west-'bram<sub>i</sub>dз], By (County
Borough) i Mellemengland, Staffordshire,
ligger 7 km NV. f. Birmingham i Industri- og
Grubedistriktet Black Country, har Kulgruber.
Jernværker, Fabrikation af Glas og
Agerbrugsredskaber, Messingstøberier, Teglværker. (1921)
73761 Indbyggere. I Nærheden er oprettet store
Gasværker, der leverer Gas til Omegnens Byer.
<i>(M. Kr.). M. H-n.</i>
</chapter>

<chapter name="Westbrook">
<b>Westbrook</b> ['westbru.k], By i U. S. A.,
Maine, ligger 10 km NV. f. Portland. (1920) 9453
Indbyggere. W. har Bomuldsindustri.
<i>G. Ht.</i>
</chapter>

<chapter name="Westbury">
<b>Westbury</b> ['wes(t)bər<sub>i</sub>], By i det sydlige
England, Wiltshire, 7 km S. f. Trowbridge, har
Jernminer og Jernudsmeltning. (1921) 3712
Indbyggere. Paa Sydsiden af W. Down ses den
berømte <i>W. White Horse</i>, en 58 m lang
Figur, der forestiller en Hest og er frembragt
ved, at Græstørven er skrællet af Kalkhøjens
Side. Af saadanne Figurer kendes flere i
England. Den største findes ved Ufiington i
Berkshire, maaler 118 m i Længden og kan ses
mange km borte.
<i>M. H-n.</i>
</chapter>

<chapter name="Vestby">
<b>Vestby,</b> <sp>Herred</sp>, Follo Sorenskriveri,
Follo Politimesterdistrikt, Akershus Fylke, 132,5
km<sup>2</sup> med (1920) 3319 Indbyggere (heri
iberegnet Hvitsten Ladested med 100 Indbyggere),
altsaa c. 25 pr. km<sup>2</sup>. V. udgøres af V.
Præstegæld med V., Garder og Saaner Sogne; det
omgives af Herrederne Frogn, Aas, Hobøl,
Vaaler og Moss. Inden for Herredet ligger foruden
Hvitsten Ladestederne Son og Hølen (s. d.).
Herredet ligger paa Østsiden af Oslofjorden og
indeholder i den nordre Del et frugtbart
Sletteland af ret betydelig Udstrækning, medens dets
søndre og østre Del er mere kuperet og
opfyldt af skovklædte Aaspartier, der dog ikke
naar betydeligere Højder; saaledes naar Høiaas
126 m, Kjenslivarden 102 m, Sonsaasen ved
Oslofjorden 93 m. Herredets Dalfører er smaa;
de betydeligste er de Dalsænkninger, der fra
Sonsbugten, en Arm af Oslofjorden, skærer sig
ind mod Øst til Hølen og mod Nord hen imod
V. Det eneste Vasdrag af Betydning er
Hølenelven. Jordbrug og Fædrift er de vigtigste
Næringsveje, tillige Skovdrift, men Herredets
Skove er nu adskillig udhuggede; tillige drives en
Del Fiskeri og Iseksport. Der findes adskillige
betydelige Gaarde. Af Arealet er 42,5 km<sup>2</sup> Ager
og Eng, 71,5 km<sup>2</sup> Skov, 0,10 km<sup>2</sup> Ferskvand;
Resten er Udmark. Paa Pladsen Jensrud fødtes
1742 Digteren Johan Herman Wessel. Samtlige
Herredets Kirker er opførte i 1880'erne,
medens de oprindelige Kirker i alle Sogne var
