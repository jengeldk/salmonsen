<h1>X</h1>

<chapter name="X">
<b>X</b> er det 23. eller (hvis <i>w</i> regnes med) det
24. Bogstav i vort Alfabet. Romerne laante X
fra Grækerne og brugte det som Tegn for
Lydforbindelsen <i>ks</i>, hvilken Værdi det havde hos
Grækerne i Syditalien, medens de østlig boende
Grækere (Ionerne m. fl.) brugte X som Tegn for
<i>kh</i> og betegnede <i>ks</i> ved Bogstavet Ξ. Blandt
de nyeuropæiske Folk, som bruger det latinske
Alfabet, har mange (Tyskere, Hollændere,
Italienere, Polakker og Tschekker) enten helt
opgivet Brugen af <i>x</i> som Lydtegn eller
indskrænket dets Brug til Fremmedord; ogsaa i Dansk
bruges <i>x</i> kun lidet: efter den nu autoriserede
Retskrivning kun i nogle Fremmedord, men
ombyttes ellers med <i>ks</i>. I Spansk brugtes <i>x</i>
(»equis«) tidligere med Lydværdien <i>x</i> paa
Steder, hvor nu skrives <i>j</i>: <i>Don Quixote</i>, <i>Mexico</i>,
nu <i>Don Quijote</i>, <i>Mejico</i>. I de Sprog, som
vedvarende bruger <i>x</i>, er det som Regel Tegn for <i>ks</i>,
sjældnere (som engelsk <i>exact</i>, <i>anxiety</i>, fransk
<i>exéculer</i>, <i>Xénophon</i>) for stemt <i>gz</i>. Med
Lydværdien <i>s</i> bruges det i almindelig dansk, norsk og
svensk Udtale som Forlyd (<i>Xenofon</i>, <i>Xylograf</i>),
ligeledes i de spanske Ord som <i>expectación</i>,
<i>extremidad</i>, og i franske Ord som <i>soixante</i>,
<i>Bruxelles</i>; den tilsvarende stemte Lyd [<i>z</i>]
betegnes ved <i>x</i> i franske Ord som <i>deuxième</i>,
<i>dix-huit</i>. Stumt Tegn er <i>x</i> i Slutningen af
franske Ord som <i>bijoux</i>, <i>crucifix</i>, <i>Bordeaux</i>.
<i>V. D.</i>
</chapter>

<chapter name="X">
<b>X,</b> som Taltegn paa Latin = 10; i
Matematikken = ubekendt Størrelse; i ældre
medicinske Skrifter = Unze.

»Sætte een X for U« ɔ: bilde en noget ind
(egentlig: regne dobbelt ɔ: i Stedet for et V
sætte et X, som er dannet af to V'er).
</chapter>

<chapter name="X">
<b>X,</b> Forkortelse for <sp>Xenon</sp>.
</chapter>

<chapter name="Xalapa">
<b>Xalapa</b> [ka'lapa], se <sp>Jalapa</sp>.
</chapter>

<chapter name="Xalisco">
<b>Xalisco</b> [ka'lisk<sub>å</sub>], se <sp>Jalisco</sp>.
</chapter>

<chapter name="Xanten">
<b>Xanten</b> ['ksant<sub>ə</sub>n], By i den preussiske
Rhin-Provins, Regeringsdistrikt Düsseldorf, 34 km
NNV. f. Duisburg, tidligere umiddelbart ved
Rhinen, nu 2 km fra venstre Rhin-Bred ved
Jernbanelinierne Duisburg-Kleve og Wesel-Goch,
har (1925) 4728, hovedsagelig katolske
Indbyggere. Den smukke gotiske St. Victors
Kollegiatkirke, bygget 1263—1519 af Tufsten, Raadhus
med romerske Oldsager; Emailleværk,
Skotøjsfabrik. X. er fremstaaet af den romerske Koloni
<i>castra vetera</i>, der grundedes af Drusus og Aar
71 e. Kr. blev belejret og nedbrændt af Claudius
Civilis. I Nibelungenlied nævnes X. som
Siegfried's Residens. Senere hørte Byen under
Ærkebispedømmet Köln og kom 1481 under Kleve.
1614 sluttedes her en foreløbig Delingstraktat i
den jülich-kleviske Arvefølgestrid mellem
Brandenburg og Pfalz-Neuburg.
<i>(Joh. F.). O. K.</i>
</chapter>

<chapter name="Xanthanbrinte">
<b>Xanthanbrinte</b> [-'ta'n-], se
<sp>Persulfocyansyre</sp>.
</chapter>

<chapter name="Xanthelasma">
<b>Xanthelasma</b> [-te-] (<sp>Xanthoma</sp>) er
Nydannelsen i Huden, særlig paa Øjenlaagene i
Form af gule Pletter eller gule tørre Knuder.
Det er Bindevævsnydannelser med Indlejring af
Fedt og Fedtdegeneration.
<i>H. I. B.</i>
</chapter>

<chapter name="Xanthi">
<b>Xanthi</b> [ksan'þi] (tyrkisk <sp>Eskidje</sp>), By i
Grækenland, ligger 33 km NNØ. f. Mundingen
af Nestos eller Karasu ved Foden af Kara
Oghlu Tepe og har c. 5000 Indbyggere X. er
Sæde for en græsk Ærkebiskop og driver
betydelig Tobakshandel. 26 km S. f. X. paa
Forbjerget Bulustra Burum ligger Ruinerne af
Oldtidens <i>Abdera</i>.
<i>(H. P. S.). M. V.</i>
</chapter>

<chapter name="Xanthin">
<b>Xanthin</b> [-'ti'n], 2-6-Dioxypurin C<sub>5</sub>H<sub>4</sub>N<sub>4</sub>O<sub>2</sub>,
blev fundet 1817 af Marcet i nogle ejendommelige
Urinstene og fik Navn efter den gule Rest, som
det giver ved Inddampning med Salpetersyre
(ξανθος, gul). Det findes i ringe Mængde i
normal Menneskeurin, og da det er et
Spaltningsprodukt af de vidtudbredte Nukleïner, findes
det meget udbredt i Dyr og Planter; det
ledsager ogsaa Kaffeïnet i kinesisk Te. X.
fremstilles bedst af Guanin, som er et Imidoxanthin,
ved Indvirkning af Salpetersyrling, men kan
ogsaa faas syntetisk. Det danner et hvidt eller
gulligt, mikrokrystallinsk Pulver og er meget
tungopløseligt, idet det kræver 15000 Dele koldt
eller 1500 Dele kogende Vand til sin Opløsning.
I Ammoniakvand og navnlig i Kalilud er det
letopløseligt. X. danner Forbindelser saavel med
Syrer og Baser som med Salte.
3-7-Dimetylxanthin er Theobromin (s. d.), medens
Trimethylxanthin er Kaffeïn (s. d.).
<i>(O. C.). S. P.</i>
</chapter>

<chapter name="Xanthippe">
<b>Xanthippe</b> [(k)san'tip<sub>ə</sub>], Sokrates' Hustru,
om hvis Heftighed og Trættekærhed der var
adskillige Historier i Omløb. I Platon's »Phædon«
skildres paa den anden Side hendes
Fortvivlelse over Sokrates' forestaaende Død.
<i>H. H. R.</i>
</chapter>

<chapter name="Xanthippos">
<b>Xanthippos</b> [(k)san'tipås], 1) athenisk
Statsmand og Hærfører, Fader til Perikles. Han var
Hovedanklageren mod Miltiades og fik senere
(479 f. Kr.) Anførselen over Athens Flaade, med
