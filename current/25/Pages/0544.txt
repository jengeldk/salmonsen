bistaaet af c. 27000 kinesiske Medhjælpere. De
evangeliske Kristnes Tal opgives til c. 800000.

3) <sp>Missionen i Indien</sp>. Indien rummer
baade hvad Race, Sprog, Kultur og Religion
angaar de største Modsætninger. Mod Nord
træder det ariske Præg stærkest frem, i den
øvrige Del af Landet er det derimod det
dravidiske Element, som gør sig gældende. Hertil
kommer en Del forskellige Stammer, der
regnes til Indiens Urbefolkning, hvis hele Liv
former sig som Naturfolkenes, og det samme kan
siges om de kasteløse, som tæller c. 60 Mill.
af Indiens 320 Mill. I det nordlige Indien gør
den muhammedanske Indflydelse sig endvidere
stærkt gældende, og Stridigheder mellem
Muhammedanere og Hinduer finder stadig Sted.
Muhammedanernes Antal anslaas til c. 70 Mill.
Flertallet af Befolkningen, c. 2/3, er Hinduer
og bekender sig til Hinduismen under en eller
anden Form. Paa Ceylon findes en Del
Buddhister, medens Buddhismen ellers som saadan
er fortrængt fra Indien.

Missionen gaar langt tilbage i Indiens
Historie, uden at vi med Sikkerhed kan sige hvor
langt. Vi ved, at der fandtes Kristne i Indien
omkring 180, og i Nikæamødet (325) deltog en
Biskop fra Indien. Fra 547 har vi Beretninger
om <sp>nestorianske Kirker</sp> paa Ceylon
og i Malabar, og ved Portugisernes Ankomst
(1498) talte disse saakaldte
<sp>Thomas-Kristne</sp> c. 200000. Deres Antal er nu steget til
730000, hvoraf Halvdelen har sluttet sig til den
katolske Kirke. Ogsaa <sp>evangeliske
Missionærer</sp> har søgt at vække et dybere
aandeligt Liv i disse gamle kristne Menigheder,
og i nogen Grad er det lykkedes. Portugisernes
Komme til Indien gav Stødet til <sp>katolsk
Missionsvirksomhed</sp> ved
Franciskanere og Dominikanere, og 1542 kom Jesuitterne
til med <sp>Frans Xavier</sp> og senere
<sp>Roberto de Nobile</sp> i Madura (1606—48) o.
m. a. Som i Kina var Jesuitternes Arbejde
præget af en meget vidtgaaende Akkommodation —
i dette Tilfælde især over for Kasteskikkene.
Jesuiterordenens Ophævelse (1773) var til stor
Skade for den katolske Mission. Omkring 1800
var der kun 1/2 Mill. Katolikker i Indien. I den
nyere Tid er den katolske Mission atter gaaet
frem, dog ikke i tilsvarende Grad som den
evangeliske. De katolske Kristnes Tal opgives
til 2844000.

<sp>Den evangeliske Mission</sp> tager sin
Begyndelse et Par Aarhundreder efter den
katolske med <sp>Ziegenbalg</sp>'s Ankomst til
Trankebar (1706). Efter Z.'s Død fortsatte andre
betydelige Mænd hans Gerning, mest kendt
blandt disse er <sp>C. F. Schwartz</sp> (d. 1798),
en af de største Skikkelser i
Missionshistorien (jfr. Artiklen
<sp>Trankebar-Missionen</sp>). Efter 1800 gik det imidlertid tilbage
med Missionen, dels paa Grund af
manglende Interesse i Hjemlandet, dels paa Grund
af Stridigheder angaaende Stillingen til
Kastevæsenet, og 1847 overtog <sp>Leipziger
Missionen</sp> Arbejdet. <sp>Englands</sp>
Opmærksomhed var imidlertid gennem <sp>det
ostindiske Kompagnis</sp> Virksomhed blevet
rettet mod Indien. Trods megen Modstand fra
Kompagniets Side tog flere Selskaber
Missionsarbejdet op, først Baptisterne med
<sp>William Carey</sp>, der kom til Indien 1793 (d.
1834). Hans Gerning, som især er knyttet til
den danske Koloni Serampur, idet han fra 1800
til sin Død opholdt sig der, blev af
grundlæggende Betydning for hele den følgende Tid.
Han var en stor Sprogbegavelse — oversatte
saaledes hele Bibelen paa 7 indiske Sprog og
Ny Testamente paa 21. Det skyldes endvidere
hans Indflydelse, at Kompagniet 1813 blev
tvunget til at give Plads for Missionen, saaledes at
flere Selskaber i de følgende Aar kunde tage
Arbejdet op forskellige Steder. Denne
Tilladelse til at drive Mission blev i 1833 udstrakt til
alle evangeliske Missioner. Paa denne Tid
lægger Skotten <sp>Alexander Duff</sp> (d. 1878)
Grunden til en Skole i Kalkutta, som i mange
Aar kom til at staa som Udtryk for det
Princip, der efterhaanden prægede den indiske
Undervisning, at føre indisk Ungdom ind i
vesterlandsk Tankegang gennem det engelske Sprog.
For Missionen fik Skolen banebrydende
Betydning derved, at den tog Sigte paa de højere
Kaster og bragte disse i en Berøring med Vestens
Aandsliv, som ofte førte med sig, at de kom til
at staa med nogen Kritik over for visse Sider
af deres eget. Det lykkedes ham ogsaa at
vinde flere højtbegavede Indere for
Kristendommen, og faa har som Duff sat Præget paa
en Missionsperiode.

Da Indien efter Oprøret 1857 blev en Del af
det britiske Kejserrige, begyndte en ny Tid for
Landet, og Missionen fik ogsaa ganske andre
Kaar at arbejde under, idet den engelske
Regering i det store og hele forholdt sig neutralt
over for religiøse Spørgsmaal og ikke lagde
Missionen nogen Hindring i Vejen. Flere Selskaber
kom til, og man begyndte et særligt Arbejde
blandt Kvinderne (<sp>Zenana Missionen</sp>) samt
<sp>Lægemissionen</sp>. Paa 252 Hospitaler og 511
Poliklinikker arbejdede (1925) 442 Læger med
Hjælp af 1360 Assistenter. Patienternes Antal var
nævnte Aar c. 4 1/2 Mill. — Tal, der giver et
Indtryk af Lægemissionens Indsats og
Betydning. Langt de største Resultater har
Missionen opnaaet i Arbejdet blandt de laveste
Kaster og de kasteløse. Gang paa Gang har der
været store Vækkelser — f. Eks. blandt
Karenerne i Birma, Santalerne i Nordindien og
Madigaerne i Telugulandet — som har grebet om
sig saaledes, at det er blevet til
Massebevægelser mod Kristendommen. Bevæggrundene i alt
dette har været forskellige; ofte har Haabet om
som Kristne at komme til at leve en mere
menneskeværdig Tilværelse spillet med ind, og fra
Missionærernes Side er der da ogsaa gjort
meget for at hæve disse Menneskers sociale
Niveau. I nyeste Tid har Missionens Arbejde
blandt Pariaerne haft den videre Betydning, at
mange Hinduere har taget et Arbejde op blandt
dem — ægget dertil gennem den kristne
Missions Eksempel.

Det Faktum, at langt det overvejende Antal
Kristne i Indien er af Paria-Rod, betyder ikke,
at der ikke er gjort noget videre for at bringe
Evangeliet til Hinduerne, men over for disse
har Missionen staaet Ansigt til Ansigt med
næsten uløselige Vanskeligheder. Hinduismen
øvede en Magt over den enkelte, som gjorde det
