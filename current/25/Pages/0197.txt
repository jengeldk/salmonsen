brede, lige Gader samt flere monumentale
Bygninger, deriblandt Holy Trinity Church fra 1698
og det saakaldte Wilmington-Institut med et
Bibliotek paa 120000 Bind. W. er den største
Handelsplads inden for Delaware Rivers Opland
efter Philadelphia og desuden en betydelig
Fabriksby, hvor der især tilvirkes Læder, Eksplosiver,
Farvestoffer samt Skibe. Den første Begyndelse
til W. var det af Svenskerne 1638 byggede Fort
Christina og den derom opstaaende Landsby.
Den i 1698 opførte svenske Kirke, der havde
svensk Præst indtil 1791, eksisterer endnu, men
tilhører den amerikanske episkopale Kirke. W.
fik 1832 Byrettigheder. — 2) W. i North
Carolina, ligger 181 km SSØ. f. Raleigh paa venstre
Bred af Cape Fear River, hvis 32 km lange
Æstuarium herfra strækker sig S. paa, og er
Knudepunkt for flere Jernbaner. (1920) 33372
Indbyggere, hvoraf Halvdelen er Farvede. W.
er North Carolinas vigtigste Havn. Den har
store Bomuldsspinderier og
Kunstgødningsfabrikker, eksporterer Bomuld, Terpentin,
Harpiks, Tjære og Tømmer og importerer Salt,
Guano og Fosfater. Den har regelmæssig
Dampskibsfart paa Baltimore, Philadelphia og New
York. W. anlagdes 1730, kaldtes først New
Liverpool, derefter New Town, men fik allerede
1739 sit nuværende Navn. 1781 blev Byen
indtagen af Englænderne, der holdt den indtil
Uafhængighedskrigens Ophør. Under Borgerkrigen
og navnlig 1864 var W. en af de Konfødereredes
vigtigste Havne, der var stærkt befæstet og
stærkt søgt af Blokadebrydere. New Inlet eller
Hovedindløbet af Cape-Fear-River-Mundingen
forsvaredes af Fort Fisher. Paa dette blev der
i December 1864 gjort flere mislykkede Angreb.
15. Jan. 1865 blev det taget efter langvarigt
Bombardement, og straks efter maatte ogsaa
Byen overgive sig. — 3) W. i Ohio, ligger 89 km
SV. f. Columbus ved Banen fra Cincinnati til
Circleville. (1920) 5037 Indbyggere. W. har et
Kvækerkollegium.
<i>(H. P. S.). G. Ht.</i>
</chapter>

<chapter name="Wilmot, John">
<b>Wilmot</b> ['wi£m<sub>ə</sub>t], <sp>John</sp>, se <sp>Rochester,
J. W.</sp>
</chapter>

<chapter name="Wilms, Jan Willem">
<b>Wilms</b> [ve£ms], <sp>Jan Willem</sp>, hollandsk
Komponist, (1772—1847), Musiklærer i
Amsterdam, komponerede Kammermusik, Koncerter m.
m.; men er særlig bekendt som Komponist af
Nationalsangen: »Wien Neerlands bloed«.
<i>W. B.</i>
</chapter>

<chapter name="Wilmslow">
<b>Wilmslow</b> ['wi(£)mz£o<sub>u</sub>], By i
Mellemengland, Cheshire, ved Floden Bollin og Foden af
Højdedraget Adderley Edge, 9 km SSV. f.
Stockport, har talrige Villaer, der bebos af
Manchester-Grossererne. (1921) 8286 Indbyggere.
<i>(M. Kr.). M. H-n.</i>
</chapter>

<chapter name="Vilna">
<b>Vilna</b> ['vil<sub>j</sub>n<sub>a</sub>], se <sp>Wilno</sp>.
</chapter>

<chapter name="Wilno">
<b>Wilno</b> ['vilnå], russisk <sp>Vilna</sp>, litauisk
<sp>Vilnius</sp>. 1) Wojewodi i det nordøstlige Polen,
grænsende mod Vest til Wojewodiet Bialystok og til
Litauen, mod N. til Letland og mod Ø. og S. til
Wojewodiet Nowogrodek. W., der omfatter
Dele af det tidligere russiske Guvernement Vilna
og mindre Dele af Guvernementet Kovno, har et
Areal paa 28053 km<sup>2</sup> med (1921) 983270
Indbyggere eller 35 pr. km<sup>2</sup>. Terrainet er
gennemgaaende en sandet Slette, hvis højeste Punkt er 315
m over Havet nær Wojewodiets Sydøstgrænse.
Et temmelig stærkt kuperet Terrain findes dog
omkring Byen W. samt paa Vest- og
Nordvestgrænsen, hvor Højdedrag paa 300 m veksler
med Dalstrøg, der kun ligger 150 m over Havet.
Det største Parti af lavt, fladt Land træffes mod
NØ., hvor Højden kun er lidt over 120 m.
Underlaget i W. dannes næsten overalt af eocene
Danelser som Skifer, Kalksten, Sandsten,
Mergel og Gips. Kun mod NØ. træffer man en
devonisk Sandsten. Istiden har efterladt sig
talrige Spor i Overfladebygningen, saavel
Højdedrag og søfyldte Depressioner som talrige
Vandreblokke, der væsentligst hestaar af Granit,
Gnejs, Basalt og Trakyt og leverer et udmærket
Byggemateriale. Wojewodiet har talrige Søer,
der særlig findes mod NØ. og langs
Vestgrænsen. Søerne er alle ret smaa; de største er den
82 km<sup>2</sup> store Jeziero Narocz samt Jeziero
Swierskie mod Ø. samt Dryswiaty Jeziero og de tre
Nabosøer Snudy-, Strusto- og Dryswiaty Jeziero
længst mod N. Med Vandløb er W. særdeles vel
forsynet. Ved Sydgrænsen strømmer Njemen,
hvortil løber Wilja med sine talrige Tilløb samt
Strava og Meretschanka. Klimaet er
fastlandsagtigt, men forholdsvis tempereret. I Byen W.
har Aaret en Middeltemperatur paa 6,5°,
Januar ÷ 5,6° og Juli 18,6°. Den aarlige Nedbør
er 59 cm, og August er den regnrigeste
Maaned, hvorfor Høsten undertiden lider under
overdreven Fugtighed. 1/4 af Arealet er endnu
dækket af Skove af Fyr, Gran, Eg, Lind, Birk,
Ask, Ælm, Ahorn, Avnbøg og Poppel; men
Skovomraadet er i den sidste Menneskealder
aftaget i høj Grad. Navnlig i Njemens Opland
findes udmærkede Enge; men i andre Egne af
W. har uproduktive Sumpvegetationer stor
Udbredelse. I Skovene lever endnu Ulve, Bjørne,
Ræve, Vildsvin og Elsdyr, og Søer og Floder er
fiskerige. I Særdeleshed i Njemen drives
betydelig Fangst af Laks og Stør.

Befolkningen, der væsentligst er Landboere,
da kun c. 1/6 bor i Byerne, er i national
Henseende meget sammensat. Langt den største Del
af Befolkningen er Polakker, men desuden er der
et ret stort Antal Litauer og Jøder samt
Tyskere og Russere. Adelen og Godsbesidderne er for
største Delen af polsk Nationalitet. Det
vigtigste Erhverv er Agerbruget, og man regner, at
40 % af Arealet er Agerland og 19 % Eng og
Græsland. Den vigtigste Kornsort er Rug, og
derefter følger Hvede, Byg og Havre samt
forskellige Kulturplanter som Hør, Hamp,
Boghvede, Tobak og Sukkerroer. Kvægbestanden
udgjorde 1921 115800 Stkr Hornkvæg; 100400
Svin, 61300 Heste, 57300 Faar og 8900 Geder;
denne Bestand udgør knap Halvdelen af
Mængden i 1911. Skovbruget giver et ikke ringe
Udbytte, til Trods for at Skovdriften er yderst
irrationel. Bjergværksdriften indskrænker sig
til Brud af Sandsten samt Udvinding af Tørv.
Industrien i Wojewodiet er ikke meget
betydelig. Kun Tilvirkning af Træ spiller en Rolle;
desuden er der Oliemøller og Spiritusfabrikker.
Handelen, der særlig drives over Hovedstaden
W., fremmes ved et Jernbanenet, der
koncentrerer sig om Hovedstaden.
Hovedjernbanelinien er Banen, som fra Warszawa fører over
Bialystok og Grodno til W. og derfra over
Dvinsk til Petrograd (Leningrad). Hovedstaden
er Midtpunkt for et Jernbanedistrikt, der har i
alt 3726 km Sporlængde. Guvernementet
