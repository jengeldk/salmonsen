den angribes næppe af fortyndet Salpetersyre
under almindeligt Tryk; <sp>Paraxylol</sp> danner
Prismer, som smelter ved 15°; den koger ved
138° og iltes af fortyndet Salpetersyre til
Paratoluylsyre og Terephtalsyre. Handelsxylol er en
Blanding af alle tre med Kogepunkt 120—150°;
den »rene« X. indeholder c. 60 % Metaxylol.
<i>(O. C.). S. P.</i>
</chapter>

<chapter name="Xylolin">
<b>Xylolin,</b> Betegnelse for Papirgarn.
</chapter>

<chapter name="Xylolit">
<b>Xylolit</b> (græsk), en Masse fremstillet ved
Behandling af Savspaaner med Zinkklorid og
Blanding med forskellige organiske og
uorganiske Fyldstoffer og Magnesiacement eller en
lignende hærdnende Komposition, hvorefter
Massen underkastes et meget stærkt Tryk. X.
gaar sædvanlig i Handelen som 5—20 mm tykke
Plader, der kan bearbejdes som Træ, men som
ikke brænder med Lue, kun forkuller, hvorfor
de navnlig benyttes til Belægning af ildfaste
Trapper o. l. X. bruges ogsaa som Betegnelsen
for en Slags Asbest (s. d.).
<i>K. M.</i>
</chapter>

<chapter name="Xylometer">
<b>Xylometer</b> (græsk), <sp>Vedmaaler</sp>, kaldes
et Apparat til Bestemmelse af Vedstykkers
Rumfang; X. er et højt, oftest rundt Kar af
Metal forsynet enten med en Udløbshane lidt
under Overkanten eller et inddelt Glasrør paa
Siden; der fyldes da Vand i X. til Hanen eller
til Nulpunktet paa den udvendige Inddeling,
Vedstykket lægges i Vandet og holdes nede i
dette ved Hjælp af et gennemhullet Laag,
hvorefter man vejer eller maaler den uddrevne
Vandmængde eller ligefrem aflæser Stigningen
i Glasrøret. Maaling med X. bruges mest, naar
man vil kende den Vedmængde (»Fastmasse«),
som indeholdes i de Rummetere og andre
Salgsenheder, i hvilke Veddet aflægges i Skoven;
man finder da ved Hjælp af X. Vægtfylden af
nogle Prøvestykker og vejer derefter den hele
Vedmængde i det aflagte Sortiment. Resultatet
er dog kun brugeligt i den daglige Praksis,
derimod ikke ved videnskabelige Undersøgelser,
da man intet Middel har til at bestemme
Mængden af det Vand, som Veddet indsuger,
og da de Midler, man har forsøgt til at hindre
Indsugningen, alle har vist sig at medføre
væsentlige Ulemper.
<i>C. V. P.</i>
</chapter>

<chapter name="Xylopal">
<b>Xylopal,</b> se <sp>Sorels Cement</sp>.
</chapter>

<chapter name="Xylophaga">
<b>Xylophaga</b> [-fa-], Betegnelse for en Del
væsentlig træborende Biller; herhen
<i>Lymexylonidæ</i>, Borebiller og Tyve (s. d.).
<i>C. W-L.</i>
</chapter>

<chapter name="Xylophaga dorsalis">
<b>Xylophaga dorsalis</b> [-fa-], en i danske
Farvande forekommende Pæleorm med næsten
halvkugleformede Skaller, hvis Diameter er c.
10 mm.
<i>E. Su.</i>
</chapter>

<chapter name="Xylopia">
<b>Xylopia</b> L. (<i>Habzelia</i> DC.), Slægt af
<i>Anonaceæ</i>, Buske eller smaa Træer med hele og
læderagtige Blade, enlige eller i Bladhjørnerne
samlede Blomster og aflange Frugter, hvis Frø
har en skarp, peberagtig Smag hos nogle Arter,
saaledes hos den i Afrika levende <i>X. æthiopica</i>
A. Rich.; Frøene af denne blev benyttet som
Krydderi af de gamle Grækere og anvendes
endnu i Afrika som saadant. Af de øvrige c. 60
Arter, der alle er tropiske, kan nævnes <i>X.
aromatica</i> D. C., der vokser i Guyana og paa
Antillerne, og hvis Frø ligeledes giver et
Krydderi (<sp>Negerpeber</sp> eller
<sp>Maniquettapeber</sp>).
<i>A. M.</i>

<i>X. annuum</i>. Frøet saas i April i kold Bænk
eller paa Blivestedet i Maj.
<i>P. F.</i>
</chapter>

<chapter name="Xylose">
<b>Xylose</b> er en fematomig Aldehydalkohol
eller Pentose, C<sub>5</sub>H<sub>10</sub>O<sub>3</sub>, der faas ved Kogning af
Vedgummi med fortyndede Syrer. X. er
krystallinsk, opløselig i Vand, smager sødt og
reducerer Fehling's Vædske. Den drejer Lysets
Polarisationsplan til højre.
<i>(O. C.). S. P.</i>
</chapter>

<chapter name="Xystos">
<b>Xystos</b> (græsk), overdækket Søjlegang i de
græske Gymnasier; Ordet bruges ogsaa om
Korsgangen i et Kloster.
<i>H. H. R.</i>
</chapter>

<chapter name="X-Y-Z-Episoden">
<b>X-Y-Z-Episoden</b> kaldes en ejendommelig
Konflikt mellem Frankrig og De Forenede
Stater i Nordamerika, fremkaldt ved at tre
Amerikanere, Ellbridge Gerry, John Marshall og
Charles C. Pinckney, som Sendebud 1797 til
den daværende franske Regering, Direktoriet,
blev ilde behandlet af denne og endog Genstand
for et Bestikkelsesforsøg gennem tre af dens
Agenter, der i de officielle Rapporter benævnes
som X, Y og Z. 1798 afbrød Amerika i den
Anledning den diplomatiske Forbindelse med
Frankrig, som dog blev genoptaget endnu inden
Direktoriets Fald 1799.
<i>H. J-n.</i>
</chapter>
