og 7500 m (Parforce Jagd Rennen i Karlshorst).
Forhindringerne er ofte talrige (i Grand
National 30 Spring) og meget forskelligartede, se
f. Eks. <sp>Bullfinch</sp>, <sp>Irsk Vold</sp> og
<sp>Koppel-rick</sp>. En af de mest bekendte er
Forhindringen foran Tribunen i Auteuil, der paa
Banen 1921 er en 4,30 m bred Vandgrav med
1,20 m høj Hæk foran.

I Almindelighed foregaar V. efter den simple
Regel, at den bedste Rytter paa den bedste
Hest skal vinde. Vægten er derfor ens for alle
Hestene i samme Løb, naar de er af samme
Alder, og ellers med bestemt Tillæg af Vægt
for højere Aldersklasser (se <sp>Vægt</sp>). Ofte faar
dog en Hest noget Tillæg i Vægt for tidligere
vundne Løb. Dette er især Tilfældet i de mindst
ansete Løb Handicaps (s. d.) og Salgsløb (s. d.),
som nærmest kun er beregnede paa at skaffe
Ejerne af de ringere Heste nogen Fortjeneste.
Andre Løb anlægges hovedsagelig blot for
Afvekslings Skyld, f. Eks. Masterløb (s. d.).

V. er nu almindelige overalt i den civiliserede
Verden. Højest staar de i deres Hjemstavn
<sp>England</sp>, og Verdens mest ansete Løb er
det engelske Derby, der tillige med <i>The St.
Leger</i>, <i>The Oaks</i>, <i>The Two Thousand</i> og <i>The
One Thousand Guineas</i> regnes for Englands
klassiske Løb. <i>St. Leger</i> er det ældste og stiftet
1776; angaaende de øvrige se de særlige
Artikler. De er alle for 3-aarige Hingste og
Hopper og har i andre Lande fundet
Efterligninger, som dog næppe noget Steds har naaet
samme Ry. Andre kendte engelske Fladløb er
<i>Prince af Wales Stakes</i>, <i>Eclipse Stakes</i> og
<i>Jockey Club Stakes</i>. Derbyet løbes i Epsom,
men er nogle Aar under Verdenskrigen
1914—18 løbet i Newmarket. Blandt
Forhindringsløbene indtager det ovennævnte <i>Grand National</i>
(Liverpool) den første Plads. Det ældste
Væddeløbssted i England er Chester (s. d.), de
bekendteste Epsom (s. d.) og Newmarket, der
er et Slags Centrum for hele det engelske
Væddeløbsvæsen og foruden Væddeløbsbane har
store Træningsanstalter og Auktioner for
Fuldblodsaaringer. <sp>Frankrigs</sp> vigtigste
Væddeløbssted er Paris med Fladløbsbanerne
<i>Longchamps</i> og <i>Chantilly</i>, hvor det franske Derby,
<i>Prix du Jockey Club</i>, løbes, og
Forhindringsbanen <i>Auteuil</i>. Blandt de mest kendte Løb er
Fladløbet <i>Grand Prix de Paris</i> (s. d.) og <i>Grand
Steeplechase de Paris</i>. I <sp>Tyskland</sp> er de
bekendteste Væddeløbssteder Berlin med
Hoppegarten (s. d.), Karlshorst og Grunewald,
Hamburg med Horn, hvor »Deutsches Derby« løbes,
og Grossborstel samt Baden-Baden (Iffezheim).
Kendte tyske Løb foruden Derbyet er »Grosser
Preis von Berlin«, »Grosser Preis von
Hamburg«, »Hammoniarennen« og »Parforce Jagd
Rennen«. I <sp>Amerika</sp>, særlig i Sydamerika
(Argentina), ofres store Summer paa
Væddeløbssporten.

I <sp>Danmark</sp> er al offentlig
Væddeløbsrid-ning til en vis Grad underlagt »Foreningen til
den ædle Hesteavls Fremme«, der fra og med
1910 afholder Landets største og talrigste Løb
ved Klampenborg, hvor et Aktieselskab med en
Bekostning af 1200000 Kr. har anlagt en
moderne Bane, som er udlejet til Foreningen.
Desuden afholdes paa Sjælland V. af
forskellige Rideklubber, som Sydsjællands Rideklub i
Næstved, og i Jylland og paa Fyn af
»Foreningen for Hestesport og ædel Hesteavl i Jylland«
i Forbindelse med jyske og fynske
Rideklubber. Sidstnævnte Forening, der har
Tilknytning til den 1923 stiftede »Jysk Hestesports
Baneklub«, blev stiftet 1922 ved Sammenslutning
af »Jysk Væddeløbsforening«, stiftet 1898, og
»Foreningen for ædel Hesteavl i Jylland«,
stiftet 1915. Aarhus har ved Marselisborg Slot en
Væddeløbsbane, hvor V. afholdtes første Gang
1924. Foruden Dansk Derby er de bekendteste
Løb paa Klampenborg-Banen Pokal-Løb og
Hs. Maj. Kongens Ærespræmie. »Foreningen til
den ædle Hesteavls Fremme« er stiftet i 1859
og var oprindelig en ren Avlsforening. Den har
som saadan ydet betydelige Tilskud til forskellige
Hingsteforeninger. Fra 1868 har Foreningen holdt
V., 1868 og 1869 ved Slagelse og siden 1870
hvert Aar indtil 1910 paa Eremitagesletten ved
Kjøbenhavn. Det største Løb var en Tid lang
»Skandinavisk Derby« (se <sp>Derby</sp>). Det gik
ind 1896, efter at »Svensk-Dansk
Stuteriaktiebolag«, der var stiftet 1875, og som drev
Fuldblodsavl paa Hillerødsholm, var blevet ophævet
1894 og dermed den egentlige Fuldblodsavl i
Landet opgivet for en Tid. Efterhaanden blev
Forhindringsløbene mere fremherskende, og i
en Række af Aar var Kjøbenhavns
Steeplechase (4500 m) det højest doterede Løb.
Indledningsløbet ved hvert Væddeløbsstævne var
fra 1868 til 1905 inklusive Forhindringsløbet Hs.
Maj. Kongens Ærespræmie. Det var fra 1886 til
1905 udelukkende aabent for danske Officerer
paa Afdelingernes Heste og forsvandt da fra
offentlig Bane sammen med Officersløbene. 1907
oprettedes Hs. Maj. Kongens Ærespræmie igen,
men som Gentleman Fladløb. Fra og med 1910
er »Skandinavisk Derby« paa ny udskrevet og
kun for danske, svenske og norske Heste. Fra
og med 1920 er Løbets Navn »Dansk Derby«.
1927 er Fladløbene i høj Grad fremherskende.
De drives i Forbindelse med en dansk
Fuldblodsavl (1926 26 levende Føl af 58 Hopper. Maj
1927 9 Beskelere og 64 bedækkede Hopper).

I <sp>Sverige</sp> trives V. for saa vidt bedre
end i Danmark, som der er flere af dem. Kun
faa er aabne for udenlandske Heste, og
Præmierne, særlig de højeste, kommer derfor den
hjemlige Avl til gode. I Sverige, hvor
Hesteejerne og Rytterne saa godt som alle er
Officerer, indtager Forhindringsløbene en endnu
mere fremtrædende Plads end i Danmark. De
vigtigste Væddeløbssteder er Stockholm,
Göteborg, Malmö og Norrköping, der alle har
Baner. Svensk Derby løbes i Malmö. Totalisator
indførtes 1925.

Uagtet man ved Galopvæddeløb ikke lægger
stor Vægt paa, i hvilken Tid Løbene bliver
fuldførte, fordi det blot gælder om at komme
først med den mindst mulige Anstrengelse for
Hesten, er nogle enkelte Tidsangivelser dog
ikke uden Interesse. Ejendommeligt nok er
Hopperne gennemgaaende de hurtigste paa
Travbanen. Paa Galopbanen har Hingstene
Overtaget. En Opgørelse over, hvor mange
Gange Hingste og Hopper 1926 incl. har vundet
