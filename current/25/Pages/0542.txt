I <sp>belgisk Kongo</sp>, hvor den indfødte
Befolkning har lidt mere i moderne Tid end
noget andet Sted, arbejder blandt andet
<sp>Svenska Missions-Förbundet</sp> (fra 1881) og
forskellige Baptistselskaber.

I <sp>Sydafrika</sp> begyndte Brødremenigheden
1837. Den første Missionær <sp>Georg Schmidt</sp>
(d. 1785) maatte lide meget fra Hollændernes
Side og blev til sidst tvunget til at forlade Kap.
Først 1792 kunde nye Arbejdere fortsætte hans
Gerning blandt Hottentotterne, omend under
stadig Modstand fra de Hvides Side. Kort Tid
efter kom <sp>van der Kemp</sp>, udsendt af
<i>London Missionary Society</i>, til Kap, hvor han
virkede til sin Død 1811. Af andre Missionærer
i <i>London Missionary Society</i>'s Tjeneste maa
nævnes Dr. <sp>Philip</sp>, der som Selskabets
Tilsynsmand ledede Missionen i over en
Menneskealder (d. 1851). Mest kendt af
Missionærerne i Sydafrika er <sp>Robert Moffat</sp> (d. 1883),
der fik sit Arbejde blandt Bechuanerne,
delende ondt og godt med dem. Hans Datter
ægtede <sp>Livingstone</sp>(s. d.), der, før han
begyndte sine Opdagelsesrejser, arbejdede en
Aarrække som Missionær. Af de mange
Selskaber, som har virket og virker i Sydafrika,
maa nævnes: <sp>den skotske Frikirke</sp>, som
i <sp>Lovedale</sp> fik oprettet en Skole, der under
<sp>James Stewart</sp>'s (d. 1905) dygtige Ledelse,
fik stor Betydning for Uddannelse af de Indfødte
til Præster, Lærere, Landmænd og
Haandværkere; <sp>Wesleyanernes Arbejde</sp>;
<sp>Pariser Missionens</sp> Virksomhed bandt
Basutoerne (Casalis [d. 1891] og Coillard [d. 1904]);
<sp>Hermannsburgernes</sp> Mission blandt
Bechuanerne; <sp>Berliner Missionen</sp> i
Transvaal og Natal; hvortil kommer <sp>svensk</sp> og
<sp>norsk Mission</sp>.

I Sydafrika findes godt 1 1/2 Mill. Kristne.

Ogsaa i <sp>Østafrika</sp> har Missionen faaet
god Indgang flere Steder. <sp>Den skotske
Frikirke</sp> begyndte 1875 den saakaldte
<sp>Livingstonia Mission</sp> i Nyassaland, hvor
bl. a. <sp>Dr. Laws</sp> og <sp>Donald Fraser</sp>, har
haft stor Betydning for Arbejdet. <i>Church
Missionary Society</i> begyndte, efter at Stanley i 1875
havde besøgt Uganda, en Mission i det
paagældende Land. Under meget skiftende ydre
Kaar er Arbejdet blevet udført — snart
hemmedes Missionen af Kongernes Lunefuldhed og
snart af Muhammedanerne og Katolikkerne, men
trods dette har Kristendommen faaet en
Indflydelse i Folket, som kun faa andre Steder i
Afrika. Særlig Betydning for Arbejdet har
<sp>Alexander Mackay</sp> (d. 1890), Biskop
<sp>Tucker</sp> (d. 1914) og Archdeacon <sp>Willis</sp>
haft. De evangeliske Kristnes Antal er c.
150000.

Paa Madagaskar har <i>London Missionary
Society</i> (fra 1820) og <sp>Norsk
Missionsselskab</sp> (fra 1866) under megen Modstand udført
et stort Arbejde.

I alt er der i Afrika (1925) 6289
Missionsarbejdere, der arbejder paa 1403
Missionsstationer, og 43181 indfødte Medarbejdere samt
2629457 indfødte evangeliske Kristne.

2) <sp>Missionen i Japan, Korea og
Kina</sp>. Japans Missionshistorie begynder 1549,
da <sp>Frans Xavier</sp> lagde Grunden til den
katolske Mission, som, takket være
<sp>Jesuitternes</sp> Missionspolitik i Forbindelse med
deres Evne til at komme ind alle Vegne,
voksede saa stærkt, at den i Slutn. af det 16.
Aarhundrede talte henimod 600000 Kristne. Saa
udbrød der Kristenforfølgelser, der saa godt
som helt udryddede Kristendommen i Japan og
medførte, at Udlændingene indtil i Midten af
det 19. Aarhundrede var lukket ude fra Japan.
1859 begyndtes Missionsarbejdet igen, men da
de gamle Edikter mod Kristendommen stadig
stod ved Magt (indtil 1873), var det en
Pionerarbejdets Tid, hvor bl. a. en Mand som
Guido Verbeck (d. 1898) gjorde et
betydningsfuldt Arbejde. I de følgende Aar til omkring
90erne medførte Japans Iver for at tilegne sig
Vestens Kultur en stigende Interesse for
Kristendommen, indtil man opdagede, at Vestens
Kultur og Kristendom var ikke uadskilleligt
knyttet til hinanden. Den stærke
Nationalitetsfølelse, som ofte tog de gamle Religioner i
Forsvar ud fra nationalt Synspunkt, prægede
ogsaa mange Kristne, saaledes at de undertiden
kom langt ud i Synkretisme. Fra
Aarhundredskiftet har Missionen mere og mere arbejdet
sig ind i Folkets Liv som en Faktor, man
regner med i det praktiske Liv, og mange tillægger
Kristendommens moralske Indflydelse stor
Betydning for Folkets Liv. De Kristne i Japan
har haft betydelige Førere som <sp>Nisima</sp> og
Biskop <sp>Honda</sp> og i vore Dage en Mand
som <sp>Kagawa</sp>. Missionærernes Antal er (1925)
1253, de Kristnes 164700.

I <sp>Korea</sp> begyndte den evangeliske Mission
først i 1884, efter at Landet var blevet aabnet
for Udlandet. Arbejdet, som hovedsagelig
bæres af Presbyterianerne og Metodisterne (fra
Amerika), gik til at begynde med meget smaat,
indtil de store Vækkelser udbrød omkring Aar
1906, og selv om den japanske Politik (efter
Japans Erobring af Korea i 1910) ofte har lagt
Missionen store Hindringer i Vejen, saa er der
faa Steder, hvor Kristendommen har faaet en
saa stor Indflydelse som i Korea. De
evangeliske Kristnes Antal opgives (1925) til 278000,
hvortil kommer 100000 katolske Kristne.

I <sp>Kina</sp> begyndte Missionen med
Nestorianernes Arbejde i det 7. Aarhundrede. Omkring
1300 begyndte den katolske Mission, som
naaede sin egentlige Blomstring gennem
Jesuitternes Virksomhed omkring Aar 1600.
Stridigheder mellem de forskellige missionerende
Munkeordener, især over for Spørgsmaalet om
Kristendommens Stilling til Forfædredyrkelse.
i Forbindelse med blodige Forfølgelser i det
18. Aarhundrede gav den katolske Mission et
alvorligt Knæk. I de sidste 75 Aar er det atter
gaaet fremad med den katolske Mission.
Den evangeliske Mission begyndte 1807 med
<sp>Robert Morrison</sp> (d. 1834). Da der ikke var
Adgang til selve Kina, maatte han i
Hemmelighed opholde sig i Kanton, hvor han studerede
Sproget og udarbejdede en Ordbog, Sproglære
samt en Oversættelse af Bibelen. Ved Siden af
Morrison maa Tyskeren <sp>Gützlaff</sp> nævnes som
en af Kinamissionens Pionerer. Han var en
Sprogbegavelse, fyldt med Begejstring for
Missionen, og fik gennem sin Virksomhed skabt en
ikke ringe Interesse for Kina, især i England
