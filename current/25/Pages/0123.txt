omkring 1870, arbejdede han bl. a. for <i>Le monde
illustré</i>; hans <i>Gouache Viatique de nuit à
Madrid</i> kom til Luxembourg-Samlingen, og i Paris
udfoldede hans Evner sig hurtig og rigt, saa
han i en ung Alder blev anerkendt som en af
Nutidens ypperste Illustratorer; da hans højre
Side i 30-Aars Alderen blev lam, vænnede han
sig til at tegne med venstre Haand. V. har
illustreret Mængder: Værker af V. Hugo
(<i>L'homme qui rit</i> m. m.), Michelet's historiske
Arbejder, megen spansk Litteratur, fra 1897 »Don
Quijote« for et amerikansk Firma, o. s. fr.
(<sp>Litt</sp>: <sp>J. de Marthold</sp>, <i>V.</i> [1906]).
<i>A. Hk.</i>
</chapter>

<chapter name="Wieringen">
<b>Wieringen</b> ['vi'reŋ<sub>ə</sub>n], nederlandsk Ø i
Indsejlingen til Zuidersøen, Provinsen
Nordholland, er 26 km<sup>2</sup> og ved en kun 1,5 km bred
Kanal skilt fra Fastlandet. Jordbunden bestaar
i Vest af Sand fra Istiden og i Øst af fint Ler
af yngre Oprindelse. Indbyggerne (1920: 3121)
lever af Agerbrug, Faareavl, Handel med Uld
og Fiskeri. Desuden skæres ved Kysterne en
Mængde Siv (hollandsk wier, heraf Øens Navn),
som blødgøres i fersk Vand, tørres og bruges
til Stopning i Madrasser. Ifølge Planerne om
Udtørringen af Zuidersøen bliver W. forbundet
med Vest-Friesland i Provinsen Nord-Holland
med en Dæmning. Omraadet SØ. f. W. skal
inddiges og tørlægges, hvorved Øen bliver
landfast med Nord-Holland. En ny Havn er anlagt
paa Øens Østkyst. — Paa W. boede den tyske
Eks-Kronprins Vilhelm under sin
Landflygtighed 1918—23, og her underskrev han
Frasigelsen af Retten til Preussens og Tysklands
Kroner.
<i>M. H-n.</i>
</chapter>

<chapter name="Vierlande">
<b>Vierlande</b> [fi.rland<sub>ə</sub>], et til Fristaden
Hamburg hørende Landskab, der hovedsagelig
omfatter Amtet Bergedorf og bortset fra Byen
Bergedorf bestaar af 4 Kirkesogne (heraf
Navnet), Kirchwerder, Neuengamme, Altengamme
og Curslack, i alt c. 85 km<sup>2</sup>. V. danner en
overordentlig frugtbar Lavning paa højre Side
af Elben, ligger for en Del endog under dennes
Vandspejl, er omgivet af Diger og
gennemskaaret af Kanaler. Foruden Korn og Kvægavl
findes betydelig Dyrkning af Grønsager,
Frugttræer og Blomsterplanter, særlig Konvaller.
Beboerne stammer sandsynligvis fra hollandske
Kolonister, som nedsatte sig her i 12.
Aarhundrede; de bærer endnu i hvert Sogn deres
egen Dragt, og har bevaret ejendommelige
Skikke. Før 1867 tilhørte V. Hamburg og
Lübeck i Fællesskab.
<i>(Joh. F.). O. K.</i>
</chapter>

<chapter name="Vierling, Georg">
<b>Vierling</b> ['fi.rleŋ], <sp>Georg</sp>, tysk
Komponist (1820—1901), oprindelig Organist og
Dirigent i Frankfurt a. O., fra 1853 i Berlin, hvor
han blev Medlem af Akademiet, stiftede en
»Bach-Forening« og tilbragte en Række Aar
uden offentlig Virksomhed. Af V.'s omfattende
Komponistgerning nød navnlig hans store
Korværker Anseelse (»Hero og Leander«,
»Sabinerindernes Rov«, »Alarik's Død« etc.).
<i>W. B.</i>
</chapter>

<chapter name="Vierne, Louis Victor Jules">
<b>Vierne</b> [v<sub>i</sub>æ:n], <sp>Louis Victor Jules</sp>,
fransk Komponist og Orgelspiller, f. 8. Oktbr
1870 i Poitiers, Elev af C. Franck og Widor og
fra 1900 Organist ved Notre-Dame i Paris; V.
har koncerteret som Orgelspiller rundt om i
Europa og uddannet talrige, til Dels velkendte
franske Orgelspillere (bl. a. som Lærer ved
<i>Schola cantorum</i>); han er en anset Komponist
for Orgel, men ogsaa af en Del Kammermusik
samt Kor- og Solosange.
<i>W. B.</i>
</chapter>

<chapter name="Vierordt, Karl">
<b>Vierordt</b> ['fi.rårt], <sp>Karl</sp>, tysk Fysiolog, f.
1818 i Lahr, d. 1884 i Tübingen, blev 1849
Professor i Medicin i Tübingen og udnævntes 1853
til Direktør for det fysiologiske Institut der.
Han er en af Eksperimentalfysiologiens
Grundlæggere og indførte de registrerende Metoder.
V. studerede særlig Aandedrættet, var den
første, der talte Blodlegemerne, opfandt
Sphygmografen og indførte den kvantitative
Spektralanalyse. Han skrev: »Physiologie des
Athems« (1845), »Die Lehre vom Arterienpuls«
(1855), »Grundriss der Physiologie des
Menschen« (1860), »Die quantitative Spektralanalyse
in ihrer Verwendung auf Physiologie, Physik,
Chemie und Technologie« (1876). Desuden
»Physiologie des Kinderalters« i Gerhardt's
»Handbuch der Kinderkrankheiten« (1877).
<i>J. S. J.</i>
</chapter>

<chapter name="Viersen">
<b>Viersen</b> ['fi.rz<sub>ə</sub>n], By i preussisk
Rhin-Provinsen, Regeringsdistrikt Düsseldorf, 16 km SV.
f. Krefeld nær Maas' Biflod Niers og den af
Napoleon I paabegyndte, nu opgivne
Nordkanal, har (1925) 32037 Indbyggere. Amtsret,
Filial af Rigsbanken, 5 katolske, 1 evangelisk
Kirke, en Synagoge. Betydelig Fabrikation af
Fløjl, Plyds og Silkevarer, endvidere Hør- og
Bomuldsspinderi, Lærredsvæveri, Farveri.
<i>(Joh. F.). O. K.</i>
</chapter>

<chapter name="Wiers-Jenssen, Hans">
<b>Wiers-Jenssen,</b> <sp>Hans</sp>, norsk Forfatter, f.
25. Novbr 1866 i Bergen, d. 25. August 1925 i
Oslo. Kom som Student til Oslo, deltog ivrig i
Studenterlivet, blev <i>cand. mag.</i> 1892, Journalist
i »Dagbladet«, Sceneinstruktør ved Christiania
Teater 1895, Sekretær ved Nationalteatret 1899
og 1906-09, litt. Konsulent 1924. W.-J. var en
ejendommelig Blanding: et let, vittigt Hoved med
muntre Indfald, Forfatteren af den første
norske Revue »Tutti-Frutti«, som gjorde stor Lykke
i 1893, og senere af en Række meget lette
Teaterarbejder; men samtidig var han ogsaa en
grublende, melankolsk Natur, og bl. a. hans
Fortælling »Præsten fra Korshavn«, Dramaerne
»Saul« og »Anne Pedersdotter« vidner herom.
Det sidste Skuespil er et virkelig betydeligt
Arbejde, præget af Menneskekundskab, historisk
Sans og udmærket dramatisk Blik, og blev med
Johanne Dybwad i Titelrollen en stor
Begivenhed paa Nationalteatret og har ogsaa været
opført i Udlandet. Af lettere Karakter er
Dramaerne »To verdener« og »Jan Herwitz«, det
sidste et kulturhistorisk Billede fra Bergen,
hvorfra W.-J. ogsaa hentede Stof til
kulturhistoriske Fortællinger. Han var en virksom og
underholdende Journalist, en smagfuld
Oversætter og Teatermand, en kortere Tid ogsaa
Skuespiller, og udgav 1924 »Nationalteatret
gjennem 25 år« og 1926 »Bergens nationale
scenes historie«.
<i>E. S-n.</i>
</chapter>

<chapter name="Viertel">
<b>Viertel</b> ['fert<sub>ə</sub>l], dansk Maal for Vin og
Brændevin, 8 Potter = 7,729 l; ældre Maal i
Norge 7 1/2 norsk Pot = 7,238 l; ældre tysk Maal
af forskellig Størrelse og brugtes saavel for
flydende som tørre Varer; ogsaa vedføjet andre
Maaludtryk, f. Eks. 1/4 Morgen, 1/4 Malter, 1/4
Eimer etc.
<i>(N. J. B.). H. J. N.</i>
</chapter>
