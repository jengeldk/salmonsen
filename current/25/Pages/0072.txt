Smidth) og senere (1916 og 1923) betydelig
udvidet, ejes af Amt og By med henholdsvis
2/3 og 1/3; det har Plads til 120, 80 og 50
Patienter, henholdsvis paa den kirurgiske,
medicinske og epidemiske Afdeling, og der er 5
Læger. Garnisonssygehuset, opført 1874—75 og
ejes af Kommunen, har 45 Pladser, som
ekstraordinært kan udvides til 70. — »V. Hospital«,
en Stiftelse fra 16. Aarhundrede for Trængende
fra V. Stift; 1541 tillod Kongen, at
Graabrødreklosteret, undtagen Kirken, omdannedes til et
saadant Hospital, der ogsaa fik betydelige
Midler i Form af Jordegods og Tiender. Nu er
der 16 Lemmer, deraf 12 Kvinder, som nyder
Husly med Varme, Lys, Brændsel og
Sygehjælp samt en mindre Pengeunderstøttelse, og
desuden understøttes enkelte uden for
Hospitalet, hvis Kapital er c. 140000 Kr. foruden 32,5
ha Jord paa V. Mark; Bygningen indeholder
endnu betydelige Dele af det gamle Kloster. Af
andre Stiftelser er der »Lars Worres Minde«,
oprettet 1851 af nævnte Købmand og Hustru
med Fribolig for 8 enligt stillede Kvinder;
Haandværkerforeningens Stiftelse, oprettet 1865,
med Fribolig for 8 Haandværkere og 16 Enker;
Murer- og Tømrerforeningens Stiftelse, med
Friboliger for Medlemmer. Alderdomshjem for
Arbejdere, oprettet 1885; V. Afholdsforenings
Alderdomshjem, en stor Bygning, opført 1922
(Arkitekt Aa. Paludan) med 12 2-Værelses
Lejligheder, hver med Have; Børneasylet, oprettet
1875 for 60 Børn; Optagelseshjemmet, oprettet
1907, egen Bygning 1913, har Plads for 22
Børn og drives til Dels ved offentlig Tilskud.
— Det kommunale Alderdomshjem, opført 1918,
har Plads til 40 Gamle og en Sygeafdeling for
6 Patienter; Fattiggaarden, opført 1883—84, kan
rumme indtil 80 Lemmer og har en
Sygeafdeling med 25 Senge; desuden har Kommunen
en mindre Fattigbolig og fra 1924 en
Husvildebolig med 6 Lejligheder.
Tvangsarbejdsanstalten, en 4-fløjet Bygning, opført 1881—82,
tilhører Amtet og har Plads for indtil 40 Lemmer
(dels til Forsørgelse og dels til Straf).

<sp>Andre offentlige Bygninger</sp>.
Raad-, Ting- og Arresthuset, en anselig
Bygning, opført 1872—74 i italiensk Renaissancestil
(Arkitekter V. Th. Walther og J. Tholle); det
ejes af Amt og By i Forening med henholdsvis
17/24 og 7/24 og indeholder Rets- og
Kontorlokaler for Civilretten og Kriminalretten,
Amtsraadssal, Byraadssal, en stor Festsal og flere
Kontorer samt Arkiv m. m.; ved en lukket Bro
er det forbundet med den nye Landsretsbygning,
og det er stærkt udsmykket; Arrestbygningen
har Plads til c. 30 Arrestanter. Det gamle
Raadhus, opført 1728 af Cl. Stallknecht, i smuk
Barokstil, solgtes 1889 til Brug for Museet.
Landsretsbygningen, opført 1917—20 i dansk
Herregaardsstil (Arkitekt K. Varming), er en
meget anselig Bygning; den har en stor Retssal
til Brug ved Nævningeting, 3 mindre Retssale,
Dommer- og Sagførerværelser, Lokaler til
Rettens Kontorer, dens Præsidium og Bibliotek
samt Kontor for Statsadvokaten; endelig er der
2 Lejligheder, som for Tiden bebos af en
Politimester og en Dommer. Stiftamtshuset, opført
1757, købtes 1824 af Staten og omdannedes til
Embedsbolig for Stiftamtmanden; den ene Fløj,
som indeholder Amtskontorer, er ombygget
1895. Statsbanegaarden, taget i Brug 1896 og
udvidet 1906 (Arkitekt Th. Arboe); Posthuset,
opført 1918 (Arkitekt H. Kampmann),
indeholder tillige Telegrafstation samt Bolig for
Postmester og Telegrafbestyrer;
Toldkammerbygningen, opført 1910 (Arkitekt H. Kampmann).

<sp>De kommunale Anlæg</sp>: Gasværket,
benyttet fra 1900 (et tidligere anlagt 1859),
købtes af Kommunen 1924 for 1 Mill. Kr., aarlig
Produktion c. 1,5 Mill. m<sup>3</sup>; Elektricitetsværket,
anlagt 1906, aarlig Produktion c. 3/4 Mill. Kwt.;
Vandværket ved Nørresø er anlagt 1899—1900,
og fra borede Brønde her pumpes Vandet op i
2 Vandtaarne; Brandstationen, opført 1913 og
det kommunale Slagtehus 1912. — Af
<sp>militære Bygninger</sp> er der den statelige
Generalkommandobygning, opført 1913
(Arkitekt S. Vig-Nielsen); den indeholder forskellige
militære Kontorer og er efter Nedlæggelsen af
2. Generalkommando Embedsbolig for
Generalinspektøren for Fodfolket; endvidere
Eksercerhuset og Depotbygningen, begge fra 1871, samt
Hovedvagten.

Af <sp>andre Bygninger</sp> kan som
bemærkelsesværdige nævnes: Kreditforeningen af
jydske Landejendomsbesiddere, en monumental og
rigt udstyret Bygning, opført 1905—06
(Arkitekt H. Kampmann og Vald. Schmidt);
Hedeselskabets Bygning (indtil 1907 Kreditforeningens)
er opført 1868 (Arkitekt Tholle) og indvendig
restaureret 1924 af Arkitekt Fr. Jensen; Borger-
og Haandværkerforeningen (stiftet 1854),
Bygningen købt 1875; Dansk Arbejderforening,
Bygning opført 1882; A/S. Chr. Krogh's Cigar- og
Tobaksfabrik, stor Gaard, opført 1918 (Arkitekt
S. Vig-Nielsen); Sparekassens Bygning, opført
1914—15 (Arkitekt Helge Møller); V. Bank,
opført 1919 (Arkitekt S. Vig-Nielsen);
Svaneapoteket, Frimurerlogen, Preisler's Hotel
(grundlagt 1825, ombygget 1874), Hotel »Phønix«
(grundlagt 1896, ombygget 1902), Afholds- og
Højskolehotellet (1906). — Trods Byens Ælde
og store Fortid er der kun bevaret forholdsvis
faa <sp>gamle Huse</sp>. Foruden de alt nævnte er
der dog enkelte, navnlig i Skt. Mogensgade,
hvor Husene Nr. 7, 9 og 31 er fra 16.
Aarhundrede, delvis med middelalderlige Rester, og
under Svaneapoteket (Nytorv Nr. 3) findes en
Kælder med svære Munkestensmure og
Tøndehvælving; Façaden af et i Skt. Mogensgade Nr.
27 nedbrudt Hus fra Slutningen af 16. Aarh. er
genopstillet ved Museet. Af Bindingsværkshuse
fra Tiden før den store Brand 1726 er der et
Par tilbage, og af de ny opbyggede ses endnu
Skt. Mathiasgade Nr. 88 fra 1727. Fra Tiden
omkring 1800 er der nogle grundmurede Gaarde
opførte i en enkel, men fin Stil, saaledes Skt.
Mogensgade Nr. 8.

<sp>Lystanlæg og Mindesmærker</sp> m. m.
»Tausens Minde«, anlagt 1835 paa den gamle
Graabrødre-Kirkegaards Plads; et
Mindesmærke for Hans Tausen af H. E. Freund rejstes 1836
(senere flyttet til selve Kirkens Plads);
»Borgvold« ved Nørresø, anlagt i 1860'erne og senere
udvidet, her ligger »Store-Borgvold«, det
fredlyste Voldsted af det gamle V. Slot; i Anlægget
staar et Monument for St. St. Blicher (af Th.
Thielemann), oprindelig rejst paa
