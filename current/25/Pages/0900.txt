Rytterdelinger, 1 Maskingeværdeling og 1
Pionerdeling (til Hest).

<sp>Artilleriet</sp> omfatter 6
Brigadeartilleriafdelinger og 1 selvstændigt Artilleriregiment.

Hver Brigadeartilleriafdeling bestaar af 1
Afdelingsstab (med Opklaringsdetachement,
Forbindelsessektion og topografisk Sektion). De
3 <sp>Brigadeartilleriafdelinger</sp>
bestaar desuden af 1 Feltbatteri, 1
Felthaubitsbatteri, 1 tungt Haubitsbatteri og 1
Morterbatteri. De 3 <sp>andre
Brigadeartilleriafdelinger</sp> omfatter 1 Bjergbatteri, 1
Felthaubitsbatteri, 1 tungt Felthaubitsbatteri og 1
Morterbatteri. <sp>Det selvstændige
Artilleriregiment</sp> bestaar af 1
Regimentsstab (med Opklaringsdetachement,
Forbindelsessektion, topografisk Sektion m. m.) og 3
Afdelinger, der foruden Afdelingsstab bestaar af
2—3 Batterier.

<sp>De tekniske Tropper</sp> bestaar af 6
Batailloner, hver med 2 Pionerkompagnier, 1
Brosektion, 1 Projektørsektion og 1
Materieldepot.

<sp>Rekrutering</sp>. Hæren rekruteres ved
Hvervning. Minimumsalderen for Rekrutterne
er 18, Maksimumsalderen 26 Aar. Den
almindelige Hvervningsforpligtelse gælder (mindst)
20 Aar for Officerer, for Underofficerer og
menige (mindst) 12 Aar, hvoraf dog kun 6 i aktiv
Tjeneste, Resten som hjemsendt. For
Officerernes Vedkommende medregnes de Aar, den
paagældende har tjent som menig eller
Underofficer. Naar den almindelige Hvervningstid er
udløbet, kan saavel Officerer som
Underofficerer og menige tages til fornyet Tjeneste,
Officererne for en Periode paa 15 Aar,
Underofficerer og menige for en Periode paa indtil 3
Aar. Det hjemsendte Mandskab bliver kun
indkaldt i særlige Tilfælde.

<sp>Bevæbning</sp>. Fodfolket er bevæbnet med
Geværer, lette og tunge Maskingeværer og
automatiske Pistoler. Artilleriet er udrustet med
80 mm Kanon Model 18, 100 mm Felthaubits
Model 14, 75 mm Feltkanon Model 15, 100 mm
Bjerghaubits Model 16, 104 mm Feltkanon
Model 15, 104 mm motortrukken Kanon Model 15
og 140 mm Morter Model 18.

<sp>De militære Skoler</sp> omfatter
Militærskolernes Stab og den almindelige Officersskole
(i Enns), Gymnastikskolen (i Wiener Neustadt)
og Rideskolen og Køreskolen (i Schlesshof).

<sp>Hærens Fredsstyrke</sp> var i 1926 1476
Officerer, 1649 Underofficerer, 17100 menige,
i alt 20225 Mand foruden 1700 Officerer,
Underofficerer og menige i Administrationen og den
tekniske Tjeneste.

<sp>Budgettet</sp>. Hærbudgettet var (i 1000
Schillings) i 1923 62286; i 1924 64230; i 1925
69157; i 1926 67488 (1 Schilling = 0,73
Guldfrancs).
<i>O. F.</i>
</chapter>

<chapter name="Østerrig (Søværn)">
<b>Søværn.</b>

Skønt Ø. kun har haft ringe Adgang til Havet,
har det stadig holdt en kraftig Flaade som
Modvægt mod Italien, Medbejleren til
Herredømmet i Adriaterhavet, samt i den senere Tid
for at kunne hjælpe dets Allierede, Tyskland i
Middelhavet under en eventuel Krig med
Middelhavsmagter. Ved Verdenskrigens Begyndelse
i 1914 bestod Dobbeltmonarkiet Ø.-Ungarns
Flaade af:

4 Dreadnought Slagskibe bygget 1911—14.
Størrelse 21370 t; Armering: 12—30,5 cm, 12—15
cm, 18—7 cm og 2—4,7 cm Kanoner, Fart 20
Sm., Besætning 975 Mand.

3 Før-Dreadnought Slagskibe bygget 1908—10
paa 14500 t; Armering: 4—30,5 cm, 8—24 cm,
20—10 cm, 6—7 cm, 2—4,7 cm Kanoner. Fart
20 Sm., Besætning 830 Mand.

3 mindre Slagskibe paa 10000 t, 3 paa 8300 t
bygget efter 1900 samt 3 paa 5600 t bygget
1895-96.

2 Panserkrydsere paa 7000 t; 7 lette Krydsere
paa omkring 3000 t; 8 Flodmonitorer; 6 Jagere
paa 850 t bygget 1912—13, Fart 33 Sm.; 13
mindre Jagere og c. 80 større og mindre
Torpedobaade; 6 Undervandsbaade.

Under Krigen tilkom en Del mindre Skibe
og Undervandsbaade.

Hertil kom Specialskibe af alle Slags.
Flaadens Personel var paa 20500 Officerer og
Mandskab. Budgettet 1914 androg c. 130 Mill. Kr.

Flaadens Tab i Krigen var 4 Slagskibe, 2
Krydsere, 8 Monitorer, 5 Jagere, 4
Torpedobaade og 8 Undervandsbaade. Ved Monarkiets
Sammenbrud Oktbr 1918 overgav Ø. Flaaden til
Jugoslavien; ved Vaabenstilstanden blev det
bestemt, at Ø. skulde aflevere til de Allierede: 3
Slagskibe, 3 lette Krydsere, 9 Jagere, 12
Torpedobaade og 15 Undervandsbaade, og ved
Fredsslutningen blev Ø. udelukket fra Havet.
<i>C. B—h.</i>
</chapter>

<chapter name="Østerrig (Mønt, Maal og Vægt)">
<b>Mønt, Maal og Vægt.</b>

Regningsenheden er i Henhold til Lov af 20.
Decbr 1924 1 Schilling (S.) à 100 Groschen (G.).
1 S. i Guld = 52,5 Øre = 0,141 $. Der
udmøntes Guldmønter paa 100 og 25 S.; 1 S.
indeholder 0,211721 g f. G. (Finhed 900), Sølvmønter
paa 2, 1 og 1/2 S. (til Dels allerede udmøntede
i Henhold til Lov af 21. Decbr 1923),
Bronzemønter paa 10, 2 og 1 G. Skillemønter (af
Nikkel, Kobber og Aluminium) udmøntede i
Henhold til Lov af 19. Juli 1923 lydende paa
1000, 200 og 100 »Kroner«, den tidligere, i 1892
indførte østerrigske Regningsenhed à 100
Heller efter Pari = 75,61 Øre, gælder indtil videre
som 10, 2 og 1 G.; andre ældre Skillemønter er
efter 31. Decbr 1925 ikke mere lovligt
Betalingsmiddel. Ved Indførelsen af det nye Møntsystem
omregnedes 10000 Kroner = 1 S. Den nye
østerrigske Nationalbank er oprettet ved
forskellige Love i 1922 og aabnet 2. Jan. 1923.
Banken er forpligtet til at købe Guld. Sedlerne
er endnu ikke indløselige, men Kursen holdes
faktisk i Pari. Det metriske System anvendes.
<i>H. J. N.</i>
</chapter>

<chapter name="Østerrig (Samfærdselsmidler)">
<b>Samfærdselsmidler.</b>

Naturforholdene og Beliggenheden bevirker,
at Ø. i samfærdselsgeografisk Henseende er et
udpræget Gennemgangsland i Lighed med
Schweiz. Da Beliggenheden ikke er saa central
og en Del af Nabostaterne navnlig mod Øst og
SØ. ikke har saa stor Trafikintensitet som
Schweiz's Nabolande, kan Ø. ikke konkurrere
med Schweiz paa dette Omraade. Ø.'s
Betydning for Samfærdselen i Mellemeuropa ligger
navnlig i den bekvemme Forbindelse mellem
