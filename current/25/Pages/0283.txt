at flamme op i en ondartet Epidemi. Tager
man som Eks. Meningokokinfektion (Infektion
med den af Weichselbaum beskrevne
<i>meningococcus intracellularis</i>, Fremkalderen af den
epidemiske Hjerne-Rygmarvsbetændelse), er lange
Perioder karakteriseret ved forholdsvis faa og
spredte Tilfælde, der ganske overvejende
rammer Smaabørn; med visse Intervaller — ofte
halve eller hele Aarhundreder — sker nu en
betydelig Stigning i V., hvorefter
Sygdomstilfældene optræder i egentlig Forstand epidemisk
og ofte rammer Voksne. Samtidig viser de
enkelte Tilfælde sig mere ondartede, ofte
ledsaget af Hududslet af forskellig Art
(Purpurpletter foraarsaget af Blødning i Huden,
Blæredannelser o. s. v.). Alt dette er Udtryk for,
at Mikroberne paa Grund af højere V. bedre
formaar at formere sig i de Syges Blod.
Overhovedet er Blødninger i Huden eller i det
Sygdommen sædvanlig ledsagende Udslet Tegn paa
stor V. og dermed Ondartethed af Epidemien
(Eks. »sorte« Kopper, d. v. s. Koppepustler, der
til Dels er blodfyldte og derfor mørktrøde eller
næsten sorte).

For visse Bakteriers Vedkommende har man
ment, at høj V. var nødvendig, hvis man ved
kunstret Immunisering med Mikroberne eller
deres Produkter skulde fremstille beskyttende
Immunserum. Meningerne herom er dog delte.
<i>O. T.</i>
</chapter>

<chapter name="virulent">
<b>virulent</b> (lat.), giftig, smittende.
</chapter>

<chapter name="Virungabjergene">
<b>Virungabjergene</b> (<sp>Kirungabjergene</sp>),
en stærkt vulkansk Bjerggruppe i Østafrika
mellem Kiwusøen og Edward Njansa. De
bestaar af en vestlig og en østlig Række. I den
første ligger Toppene Namlagira (2960 m) og
Niragongo (3412 m), i den sidste Mahawura
(4117 m) og Mfumbiro (4130 m). V. opdagedes
1861 af Speke og er senere undersøgt af
Goetzen 1894 og den tysk-engelske
Grænsekommission 1904—06.
<i>C. A.</i>
</chapter>

<chapter name="Virunum">
<b>Virunum,</b> Oldtidsby i den romerske Provins
Noricum i Nærheden af det nuværende
Klagenfurt.
<i>H. H. R.</i>
</chapter>

<chapter name="Virus">
<b>Virus,</b> fælles Betegnelse for
sygdomsvækkende Mikrober, Bakterier, Svampe, Protozoer
og endnu ukendte Smitstoffer, f. Eks. de
saakaldte ultravisible eller filtrerbare.
<i>O. T.</i>
</chapter>

<chapter name="Virus fixe">
<b>Virus fixe</b> [vi'rys-'fiks], Benævnelse, indført
af Louis Pasteur om et Virus (Bakterier
eller som ved Hundegalskab [<i>lyssa</i>]
Mikrober af ukendt, fitrerbar Natur), der
gennem Dyrepassage har naaet sin
højeste Grad af Anslagsdygtighed eller
Virulens (s. d.). Reglen er for de fleste
»Smitstoffer« (d. v. s. Mikrober), at deres Angrebsevne
forøges ved Passage fra et Dyr til et andet <sp>af
samme Art</sp>. Denne Forøgelse viser sig ved,
at Inkubationstiden bliver kortere og kortere
ved hver Passage, indtil man er naaet til det
»fixe« Punkt, hvorudover ingen Forandring
mere sker. Ligeledes bliver den Mængde
Smitstof, der skal til for at give Anslag, mindre og
mindre indtil en vis Grænse, der da ikke kan
overskrides. Pasteur har specielt anvendt
Betegnelsen V. f. om Hundegalskabens Virus, idet
han skelner mellem »Gadevirus« (<i>virus de rue</i>)
og V. f. Det første er da Smitstof
(Hjerne-Rygmarv i udgnedet Tilstand) af et tilfældigt
indfanget sygt (»galt«) Dyr, særlig Hund. Ved
Passage (d. v. s. Indpodning) fra Kanin til
Kanin forøges nu dette Virus' Angrebsevne,
indtil man er naaet til et Punkt, hvor en given
Mængde Smitstof faar Sygdommen til at bryde
ud (hos Kaniner) paa c. 6—7 Døgn, medens
Inkubationstiden af <i>virus de rue</i> gennemgaaende
er flere Uger.
<i>O. T.</i>
</chapter>

<chapter name="Vis">
<b>Vis</b> (lat.), Kraft, Magt, Vold. <i>V. armata</i>,
væbnet Magt; <i>v. legis</i>, Lovens Magt.
<i>H. H. R.</i>
</chapter>

<chapter name="Wis.">
<b>Wis.,</b> Forkortelse for Staten Wisconsin (s. d.).
</chapter>

<chapter name="Visarga">
<b>Visarga</b> (Sanskrit, oprindelig <i>visarjaniya</i>,
»Endelyd« eller »Udlyd«) er i
Sanskrit-Grammatikken Benævnelsen paa en svag
konsonantisk Aandelyd <i>h</i>, betegnet i det indiske Alfabet
med : og i europæisk Transskription
almindeligvis med h; i Modsætning til <i>h</i>, som i Sanskrit
har Stemmeklang, er V. en tonløs Konsonant,
der altid optræder som Erstatning for et
oprindeligt <i>s</i> eller <i>r</i> i Enden af et Ord (i Pausa)
eller i Indlyd foran en <i>s</i>-Lyd og <i>kh</i> (sjælden
foran <i>p</i>). (<sp>Litt</sp>.: <sp>J. Wackernagel</sp>,
»Altindische Grammatik«, I [1896]; <sp>J. Kirste</sp>, »Die
Aussprache des V.« [Sitzungsber. d. Wien.
Akademi«, 121. Bind]).
<i>D. A.</i>
</chapter>

<chapter name="vis-à-vis">
<b>vis-à-vis</b> [viz-a-'vi] (fransk), lige overfor; min
v.-à-v. ɔ: min Genbo, <i>vis-à-vis de rien</i>, blottet
for alle Subsistensmidler.
</chapter>

<chapter name="Vis-à-vis">
<b>Vis-à-vis</b> [viz-a-'vi] (fransk), let, firhjulet
Vogn med Kuskesæde, For- og Bagsæde. Ved
hvert af de to sidste Sæder findes en let
Kaleche til at slaa op over Sædet.
<i>(C. G. B.). O. P.</i>
</chapter>

<chapter name="Visaya">
<b>Visaya</b> [wi'saja], se <sp>Bissaya</sp>.
</chapter>

<chapter name="Wisbech">
<b>Wisbech</b> ['wizbi.t∫] eller <sp>Wisbeach</sp>, By
i det østlige England, Isle of Ely, i
Marsklandet ved Floden Nene, 17 km oven for dens
Indløb i the Wash. Floden er ved Uddybning gjort
sejlbar op til W. for Fartøjer indtil 500 t, og en
Kanal forbinder W. med Ouse. Der findes
Museum for Oldsager, Latinskole og Kornbørs;
Import af Kul, Tømmer og Jern; Eksport af
Korn og andre Landbrugsprodukter samt Salt.
Livlig Handel med de baltiske Stater. I
Omegnen dyrkes Grønsager og Frugt, som sælges i
London. (1921) 11316 Indb., med Forstaden
Walsoken paa modsatte Flodbred 15904 Indb.
<i>M. H-n.</i>
</chapter>

<chapter name="Visborggaard">
<b>Visborggaard,</b> Hovedgaard i Aalborg Amt,
nævnes allerede omkring 1350 som tilhørende
Familien Munk, tilhørte senere Familierne
Seefeld, Arenstorff og Kjellerup; nuværende

<img>Visborggaard.</img>
