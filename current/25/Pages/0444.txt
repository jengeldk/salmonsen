som kuriøse Eksempler paa Tidens
Smagsforvildelser, er hans Portrætter ved deres
Sanddruhed og faste Karakteristik lødig Kunst. Et
Portræt som det af »Falkejægeren« (1558) i
Museet i Braunschweig er et Mesterværk og
vilde alene være tilstrækkeligt til at bevare
Kunstnerens Navn for Eftertiden. — V.'s
Broder <sp>Cornelis de V.</sp> (1514—75), se
<sp>Floris, C.</sp>
<i>(A. R.). A. Hk.</i>
</chapter>

<chapter name="Vries, Abraham de">
<b>Vries</b> [fri.s], <sp>Abraham de</sp>, hollandsk
Maler, f. i Rotterdam, d. omkring 1650 i Haag
(?), i hvilken By (1644 Medlem af Haags Gilde)
og i Amsterdam (1630—40) hans Virksomhed
falder; kort Tid var han ogsaa i Paris (1635).
V. er uddannet under Indflydelse af Thomas de
Keyser og Rembrandt og viser sig i sine bedste
Arbejder som en højst betydelig Portrætmaler.
Af hans Værker nævnes fremragende
Mandsportrætter i Museerne i Lille (Mandsportræt,
1632), Dresden (Herreportræt, 1639),
Amsterdams Rijksmuseum (Selvportræt, 1621, David
de Moor, 1640), Rotterdam (Borgmester
Vroesen, 1639) o. a. St.; i Vajsenhuset i
Amsterdam findes der et »Regentstykke« fra hans
Haand.
<i>(A. R.). A. Hk.</i>
</chapter>

<chapter name="Vries, Adriaen de">
<b>Vries</b> [fri.s] (<sp>Fries</sp>), <sp>Adriaen de</sp>,
hollandsk Billedhugger, f. i Haag 1560, d. efter
1627, var Elev af Giovanni da Bologna i
Firenze og kom fra 1601 i Kejser Rudolf II's
Tjeneste i Prag. Uden at være nogen særlig
original Begavelse var V. en yderst habil
Billedhugger (af den nederlandske
Romanist-Type) med udprægede Evner for
plastisk-dekorativ Komposition. Bedst kommer disse hans
Evner til deres Ret i hans udmærkede
Arbejder: Merkur-Brønden (1599) og
Herkules-Brønden (1602) i Augsburg, og i den »Vandkunst«,
Neptun-Fontænen (1615—22), som han udførte
efter Bestilling af Christian IV til
Frederiksborg Slotsgaard, og som i Svenskekrigene blev
bortført af Svenskerne; Dele af den findes
endnu i Sverige, hovedsagelig i Drottningholm, og
ved Afstøbninger af disse er Fontænen genrejst
1888. Ogsaa andre Arbejder af V. er blevne
bortførte af Svenskerne, saaledes en anden stor
Neptun-Fontæne (1626) i Wallenstein's Slot
(Prag), der blev plyndret under
Trediveaarskrigen (og som der ogsaa er taget
Afstøbninger af paa Foranledning af Wallenstein's
Efterkommere). Af andre Arbejder af V. nævnes
Merkur og Psyche (Tuilerihaven, Paris), Psyche
baaret af Amoriner (Stockholms
Nationalmuseum, begge Ungdomsværker), Buster af Karl
V og Rudolf II (Hofmuseet, Wien), Reliefferne
»Rudolf II's Kunstpleje« (Windsor Slot) og
»Allegori paa Tyrkerkrigen« (1609, Wiens
Hofmuseum, udført formeligt som et Maleri),
Mausoleet i Stadthagen (1617—20); endvidere en
Række mindre Arbejder, hvoriblandt »Kain
dræber Abel« og »Lazarus« (1615) og »Laokoon«
i forgyldt Bronze i Kunstmuseet i
Kjøbenhavn. Endelig har V. udført enkelte
Raderinger. (<sp>Litt</sp>.: <sp>A. Ilg</sp> i »Jahrbuch d. kunsthist.
Samml. d. allerhöchsten Kaiserhauses«, Bd I
[Wien 1883]; <sp>J. Böttiger</sp>, »Bronsarbeten af
Adrian de Fries i Sverige, särskildt å
Drottningholm« [Sthlm 1884]; <sp>F. R. Friis</sp>,
Frederiksborg-Fontænerne i »Tidsskrift for
Kunstindustri«, VI [Kbhvn 1890]; <sp>Buchwald</sp>, »A.
de V.« [Leipzig 1899]).
<i>(A. R.). A. Hk.</i>
</chapter>

<chapter name="Vries, Hugo de">
<b>Vries</b> [fri.s], <sp>Hugo de</sp>, hollandsk
Botaniker, f. i Haarlem 16. Febr 1848. V. studerede
Naturvidenskab i Leyden og blev Doktor 1870.
Efter Studieophold ved tyske Universiteter,
særlig hos Hofmeiser i Heidelberg og Sachs i
Würzburg. blev V. Lærer i Amsterdam,
hvorfra han 1875 af det preussiske
Landbrugsministerium kaldtes til at udarbejde en Række
Monografier over Kulturplanter, offentliggjorte i
»Landw. Jahrbücher« (VI—X, 1877—81, om
Kløver, Sukkerroe og Kartoffel). I 1877 docerede
V. Plantefysiologi i Halle efter at have
offentliggjort Afhandlingen »Ueber die mechanische
Ursache der Zellstreckung«, der tillige med
Pfeffer's (s. d.) Arbejder over Osmose blev
grundlæggende for Læren om det osmotiske
Tryk, hvis Forhold i Plantecellen V. ogsaa i
en Række senere Arbejder har studeret.
Allerede i Septbr 1877 knyttedes han som Docent
til Universitetet i Amsterdam, hvor han i mange
Aar virkede som Professor, trods hæderfulde
Kald til andre inden- og udenlandske
Universiteter. Størst Opmærksomhed har V. vakt ved
sine omfattende Undersøgelser over
Arveligheds- og Descendensspørgsmaal. Særlig har
Læren om Mutation ɔ: stødvis, pludselig
Typeforandring hos Organismerne i V. fundet en
fremragende Talsmand. Ogsaa Bastard-Læren
har ved V. faaet en betydelig Udvidelse. Hans
Hovedværk »Die Mutationstheorie, Versuche
und Beobachtungen über die Entstehung von
Arten im Pflanzenreich« (1—2 Bind, 1901—03)
fik stor Betydning; det danner paa en Maade
en Overgang mellem de ældre, bl. a. af
Darwin nærede Opfattelser, og Nutidens
Forstaaelse af Arvelighed. Det er for saa vidt nu
forældet; men det indeholder en Rigdom af
Oplysninger i aandfuld, vækkende Fremstilling og
har med Rette gjort hans Navn berømt. Hans
senere Arbejder er gaaet i samme Spor; de
har dog ikke den store Værdi, som det nævnte
Hovedværk besad. Egentlige Elever eller
Medarbejdere har V. ikke uddannet. Megen officiel
Anerkendelse er blevet V. til Del. I 1900 blev
han Medlem af det kgl. danske Vidensk. Selsk.
<i>W. J.</i>
</chapter>

<chapter name="Vries, Matthias de">
<b>Vries</b> [fri.s], <sp>Matthias de</sp>, hollandsk
Filolog og Leksikograf, f. i Haarlem 1820. d. i
Leyden 1892, fra 1849 Professor i nederlandsk
Sprog og Litteratur ved Universitetet i
Groningen, fra 1855 Professor i Leyden. V.'s
Hovedværk er hans i Forening med andre Lærde
udarbejdede »Woordenboek der Nederlandsche
taal« (Leyden 1864—90), der er et Vidunder af
Flid og Grundighed, og hvor han selv udførte
en Broderpart af Arbejdet. Det forberedende
Arbejde til dette Værk førte ham ind paa et
Gennemsyn af Principperne for nederlandsk
Retskrivning. I den Anledning udgav de Vinkel
og han i Fællesskab »Grondbeginselen der
Nederlandsche spelling« (5. Oplag, Leyden 1884)
og »Woordenlijst voor de spelling der
Nederlandsche taal« (7. Oplag, Leiden 1914).
<i>(A. I.). V. K.</i>
</chapter>

<chapter name="Vries, Roelof van">
<b>Vries</b> [fri.s], <sp>Roelof van</sp> (<sp>Roeldt
Jansz de</sp>), hollandsk Maler, f. 1631 i
