maaske mest berømte Værk: »Hjortejagten«),
Kassel og München (c. 20), Amsterdam og Haag;
i Stockholms Nationalmuseum en halv Snes;
W. er ogsaa repræsenteret i Oslo
Nationalgalleri. I Kbhvn har Kunstmuseet tre Billeder:
»Parforcejagt«, »Uden for Kroen« og
»Aftenlandskab med Jægere«, og den Moltke'ske
Samling fire: »Karlen, som svømmer Heste«,
»Hingsten føres til Bedækning«, »Jagtselskabet i
Stalden« og »Lejrscene«; Nivaagaard-Saml. to
Billeder. Et Par Arbejder af W. saas paa den
hollandske Udstilling i Kbhvn 1922. — W.'s to
Brødre, <sp>Pieter W.</sp>
(Haarlem 1623—Amsterdam 1682, 1646 Medlem af Haarlems
Lukasgilde) og <sp>Jan W.</sp> (Haarlem 1629—66) dyrkede
ligeledes Malerkunsten, den første under
Paavirkning af Philips W., af hvis Kunst han i
Reglen er en ret ringe Efterligner (Kbhvn,
Moltke'ske Samling: »En Feltlejr« og »Kamp
mellem polske Ryttere og svenske Kyradserer«
og i Kunstmuseet det interessante og gode
Prospekt fra Pont-Neuf i Paris; et Rytterbillede i
Gaunø-Saml. tillægges W.); til hans bedste
Arbejder hører »Udsigt over Paris« (Louvre) og
»Rytterkamp« (Antwerpens Mus.); Jan W.
(Mester i Haarlems Gilde 1655) malede
hovedsagelig Landskaber (især Klitter fra Haarlems
Omegn), der viser hans Afhængighed af
Wynants.
<i>(A. R.). A. Hk.</i>
</chapter>

<chapter name="Vouziers">
<b>Vouziers</b> [vu'z<sub>i</sub>e], By i det nordøstlige
Frankrig, Dept Ardennes, ved Aisne,
Knudepunkt paa Østbanen, NØ. f. Reims, 3400
Indbyggere. V. har en Kirke fra 15. til 16. Aarh.
Fabrikation af Sukker, Kurvevarer, Silkevarer;
Garverier. V. er Historikeren Taine's Fødeby.
Delvis ødelagt under Verdenskrigen.
Arrondissementet. V. (8 Kanton'er, 131 Kommuner)
har 47000 Indb.
<i>(M. Kr.). E. St.</i>
</chapter>

<chapter name="Vovussa">
<b>Vovussa,</b> <sp>Vojusa</sp>, se <sp>Viosa</sp>.
</chapter>

<chapter name="Vovvov-Teorien">
<b>Vovvov-Teorien,</b> et spøgefuldt Navn for
den Anskuelse, at det menneskelige Sprog fra
først af er opstaaet ved Efterligning af
Dyrestemmer, idet Vovvov blev et Navn paa Hund,
o. s. v. Se Sprogets Oprindelse under <sp>Sprog</sp>.
<i>O. Jsp.</i>
</chapter>

<chapter name="vox">
<b>vox</b> (lat.), Stemme.
</chapter>

<chapter name="Woxen, Frederik Olaf August">
<b>Woxen,</b> <sp>Frederik Olaf August</sp>, norsk
Jurist, f. i Oslo 7. Decbr 1854, d. smst. 8. Aug.
1925. Han blev <i>cand. jur.</i> 1876 og efter
Studieophold i Udlandet ansat i
Justitsdepartementet 1880. 1885 rykkede han op til Bureauchef
i det nyoprettede Lovkontor, og 1889 udnævntes
han til Ekspeditionschef for Fængselsvæsenet.
Helt til 2. Febr 1925, da han fratraadte efter
at have passeret Aldersgrænsen, ledede han
derefter Landets Fængselsvæsen. I denne
Stilling, som Medlem af Straffelovkommissionen
(fra 1893) og Formand i Tvangsarbejdskomiteen
af 1905 øvede han en væsentlig Indflydelse paa
en Række Reformer. Siden den norske
Kriminalistforening blev dannet i 1892, var han
Medlem af dens Styre. 1889 traadte W. som Norges
Repræsentant ind i den internationale
penitentiære Kommission og var fra 1897 Medlem af
Kommissionens Bureau. Han repræsenterede
Norge paa alle Fængselskongresser 1890—1910
og paa Kongressen om Hjælp for løsladte
Fanger m. v. i Antwerpen 1890. W. udgav
Fængselslovsamlingen og andre officielle
Publikationer. Fra 1898 var han i en Aarrække
Medredaktør af »Departementstidende«.
<i>K. Ø.</i>
</chapter>

<chapter name="Woxen, Johan Jacob">
<b>Woxen,</b> <sp>Johan Jacob</sp>, norsk
Embedsmand, f. i Oslo 16. Novbr 1856, d. smst. 29.
Novbr 1920, blev Student 1874, <i>cand. jur.</i> 1883.
S. A. fik han Ansættelse i Finans- og
Tolddepartementet, hvor han 1890 blev Bureauchef,
indtil han fra 1897 blev Grænseinspektør; 1901
blev han Toldinspektør i Halden, 1903 i
det da oprettede Søndenfjeldske Grænse
tolddistrikt og blev 1906 udnævnt til
Distriktstoldinspektør i Oslo. I disse Stillinger organiserede
han Grænsetoldopsynet efter Mellemrigslovens
Ophør 1897 og Unionens Opløsning 1905,
ligesom han nedlagde et ret stort Arbejde i
Udviklingen af Landets Toldadministration i det
hele. W. har bl. a. skrevet <i>Les finances de la
Norvège</i> og »Norges Statsgjæld 1814—1900«
(1900).
<i>(K. V. H.). Wt. K.</i>
</chapter>

<chapter name="Voxenkollen">
<b>Voxenkollen,</b> se <sp>Voksenkollen</sp>.
</chapter>

<chapter name="Voxnan">
<b>Voxnan</b> ['våksnan] eller <sp>Voxna älv</sp>
['våksna-'ælv], Vandløb i det nordlige Sverige,
Ljusnans største Biflod. V. udspringer i
Grænseegnene mellem Härjedalen, Dalarne og
Hälsingland og løber mod SØ. til Voxna, hvor den
bøjer mod Ø., løber gennem en Række
Smaasøer og forener sig neden for Bollnäs med
Ljusnan i Søen Varpen. V.'s nedre Dalgang er tæt
befolket og følges af Jernbanerne
Orsa—Bollnäs og Lobonäs—Voxna. Elvens Længde er c.
150 km og Afvandingsomraadet 3700 km<sup>2</sup>.
<i>M. H-n.</i>
</chapter>

<chapter name="vox populi vox dei">
<b>vox populi vox dei</b> (lat.), »Folkets Røst
er Guds Røst«.
</chapter>

<chapter name="vox viva docet">
<b>vox viva docet</b> (lat.), »det levende Ord har
en belærende Indflydelse«.
</chapter>

<chapter name="Woyrsch, Felix">
<b>Woyrsch</b> [vå^yrs∫], <sp>Felix</sp>, tysk Komponist,
f. 8. Oktbr 1860, siden 1895 Dirigent af
Altonaer Singakademie og Organist smst.; anset og
produktiv Komponist af Operaer, Oratorier og
andre gejstlige Korværker (særlig »Totentanz«)
samt Symfonier, Violinkoncert,
Folkevisebearbejdelser, Kor, Sange, Kammermusik og
Klaverstykker.
<i>W. B.</i>
</chapter>

<chapter name="Woyrsch, Remus von">
<b>Woyrsch</b> [vå^yrs∫], <sp>Remus von</sp>, preussisk
Generalfeltmarskal (1847—1920). Deltog i
Krigen 1866 og blev Officer 1867, saaret i Felttoget
1870—71. 1906 naaede W. Graden »General der
Infanterie«, og 1911 gik han ud af den aktive
Tjeneste. Ved Verdenskrigens Udbrud fik W.
Kommandoen over det schlesiske
Landeværnskorps og deltog i Kampe paa Østfronten. Paa
denne Front forblev han under hele Krigen,
fik senere Befalingen først over en
»Arméabteilung« og derefter i 1916 over en
»Heeresgruppe«; hans Navn er særlig knyttet til Kampene
om Ivangorod (1915) og Baranovitchi (1916).
W. blev under Krigen Generaloberst og senere
Feltmarskal. Han tog sin Afsked i Decbr 1917.
<i>E. C.</i>
</chapter>

<chapter name="Voze">
<b>Voze,</b> se <sp>Voshe</sp>.
</chapter>

<chapter name="Voznesensk">
<b>Voznesensk</b> [v<sub>a</sub>znje'sjænsk], By i det
sydlige Ukraine, Guvernementet Odessa, ligger 130
km NØ. f. Odessa paa venstre Bred af Bug, der
her bliver sejlbar, efter at den kort forinden
har dannet Strømhvirvler. 15000 Indb. V.
driver vigtig Handel med Korn og Salt. 1817—23
var V. Administrationens Sæde for
Militærkolonierne i Ny Rusland.
<i>(H. P. S.). N. H. J.</i>
</chapter>
