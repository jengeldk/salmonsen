Foreningen af danske Landbrugskandidater
1899—1908 — han er Æresmedlem af Selskabet og
Foreningen —, Formand for Statens tekniske
Landbrugsudvalg 1915—17, Medlem af
Hedeselskabets Moseudvalg og Fællesudvalget for
Mosedyrkning m. v. I disse mange Stillinger
har W. været Initiativets og Handlingens Mand,
hans Arbejde for vort Lands Plantekultur og
Jorddyrkning har sat sig dybe Spor, og paa
disse Omraader kan næppe nogen anden
Enkeltmands Betydning sidestilles med hans. — I
udpræget Grad ejer W. Samfundsinteresser, hvad
der bl. a. har givet sig Udslag i, at han i sin
Tid tog Initiativet til Stiftelsen af Foreningen
»De danske Atlanterhavsøer«, hvis
Vicepræsident han var 1902—1912, og hvis Medlemsblad
han redigerede i nogle Aar. I en lang Aarrække
var han Danmarks Repræsentant i <i>La
Commission internationale d'agriculture</i>, og 5 Gange
har han repræsenteret Regeringen og
Landbruget ved de internationale Landbrugskongresser.
W. er Medlem af flere udenlandske Selskaber og
Æresmedlem i nogle af dem.
<i>H. H-l.</i>
</chapter>

<chapter name="Westermann, Bernt Wilhelm">
<b>Westermann,</b> <sp>Bernt Wilhelm</sp>, dansk
Insektsamler, f. 1781 i Kbhvn, d. 1868 smst.
kom som ungt Menneske i Handelslære, men
drog snart efter, især for at tilfredsstille sin
Lyst til at samle tropiske Insekter, som
Skibsdreng til Indien, hvor han opnaaede Ansættelse
først i et Handelshus i Kalkutta og senere i
Batavia, paa hvilket sidste Sted han tjente en
anselig Formue. Med rige Samlinger kom han
derpaa 1817 over Kap det gode Haab hjem til
Kbhvn, hvor han grundede en betydelig
Virksomhed som Grosserer, Skibsreder og
Sukkerraffinadør. Samtidig kom han meget snart i
Forbindelse med næsten alle Datidens betydelige
Samlere, og ved Bytte og Køb forøgede han sin
Samling, saaledes at denne sikkert med Rette
betegnedes som Datidens største Privatsamling.
Efter W.'s Død kom den som Gave til Zoologisk
Museum i Kbhvn; den ansloges da til at omfatte
c. 45000 Arter, og dens Værdi forøgedes
yderligere ved dens usædvanlige Rigdom paa store
og pragtfulde Arter og ved Eksemplarernes
fortræffelige Konservering.
<i>R. H. S.</i>
</chapter>

<chapter name="Westermann, George">
<b>Westermann,</b> <sp>George</sp>, Forlagsfirma i
Braunschweig, grundlagt 1838 af George W.
(1810—79), hvortil 1845 blev knyttet et Trykkeri
og en Anstalt for Kobberstik. Firmaet overgik
efter Grundlæggerens Død til Sønnen Friedrich
W. (1840—1907) og derefter til dennes Søn,
Georg W. Forlaget omfatter Ordbøger, populære
videnskabelige Værker (Mädler's
»Himmelskunde« o. a.), Geografi (Lange's »Schulatlas«
o. a.), Skønlitteratur (Theodor Storm's samlede
Skrifter, W. Raabe o. a.) og det fortrinligt ledede
»Ill. deutsche Monatshefte« (fra 1855).
<i>Alex. S.</i>
</chapter>

<chapter name="Westermarck, Edvard Alexander">
<b>Westermarck,</b> <sp>Edvard Alexander</sp>,
finsk Sociolog og Antropolog, f. i Helsingfors
1862, blev 1890 <i>Dr. filos.</i> og Docent i Sociologi
ved sin Fødebys Universitet, hvor han var
tilforordnet Professor i Filosofi 1894—97.
1898—1902 berejste han med korte Afbrydelser det
Indre af Marokko for at studere primitive
Folkeslags Moralbegreber. 1904 knyttedes han til
Londons Universitet som Professor i Sociologi.
Sit internationale Navn som en af Samtidens
bedst udrustede Sociologer skylder W. det
store Værk <i>The history of Human Marriage</i>
(London 1891), der er oversat til talrige Sprog, og
sit andet Hovedværk, <i>The Origin and
Development of the moral Ideas</i> (London 1906—08). W.
tilrettelægger i begge sine Værker et ganske
ualmindelig rigt Materiale, der giver talrige
ny og vigtige Oplysninger. Ogsaa i flere
mindre Skrifter har W. meddelt sine Resultater
især fra Marokko-Færden og nyder med Rette
Ry som en af Samtidens ypperste Bidragydere
til Kundskaben om kulturelle Foreteelser.
<i>(K. V. H.). J. D-n.</i>
</chapter>

<chapter name="Westermarck, Helena">
<b>Westermarck,</b> <sp>Helena</sp>, svensk-finsk
Forfatterinde, f. 20. Novbr 1857 i Helsingfors. W.
begyndte sin Forfattervirksomhed i Begyndelsen
af 1890 med smaa Virkelighedsfortællinger af
alvorlig, ofte ret tungsindig Art: »Ur studieboken«
(I 1890, II 1891), »Framåt« (1894). I senere
Værker kan der spores en Tendens mod det
romantisk-mystiske som i »Dolda makter« (1905). W.
har ogsaa udgivet biografiske og
kulturhistoriske Skildringer: »Fredrika Runeberg« (1904),
»Kvinnospår« (1913), »Elisabeth Blomqvist«
(1916) samt »Nyländska folksagor« (I 1897, II
1913).
<i>Eva M.</i>
</chapter>

<chapter name="Western, August">
<b>Western,</b> <sp>August</sp>, norsk Skolemand og
Sprogforsker, f. 6. Aug. 1856 i Oslo, tog
filologisk Embedseksamen 1879, Overlærer og senere
Rektor ved Fredrikstads højere Almenskole fra
1898 til 1926, <i>Dr. phil.</i> 1893. W.'s
Hovedarbejder er: »De engelske Bisætninger. En
historisksyntaktisk Studie« (Doktorafhandling, Oslo
1893), den meget udførlige »Norsk
riksmålsgrammatik« (1921), og flere ogsaa til Tysk
oversatte Lærebøger i engelsk Lydlære. Dertil
kommer flere Skolebøger, to engelske Grammatikker,
»Udvalg af engelske Forfattere til Brug for det
sproglig-historiske Gymnasium« (med
Anmærkninger af K. Brekke og A. W.), Omrids af
engelske Institutioner for det sproglig-historiske
Gymnasium (Oslo 1901). I udenlandske
Tidsskrifter har W. skrevet en Række Anmeldelser,
særlig af Arbejder over Fonetik eller
vedkommende den nysproglige Undervisning. Paa Oslo
Videnskabsselskabs Forlag er udkommet: »Om
Brugen af <i>can</i>, <i>may</i> og <i>must</i>. En
sproghistorisk Undersøgelse« (1897) og »Om de med
Hjælpeverbet <i>be</i> og Nutids Particip omskrevne
Verbalformer i Engelsk« (1896), samt <i>On
sentence-rhytm and word-order in modern
English</i> (1908). Endelig kan anføres, at W. har
taget livlig Del i Diskussionen om
Skriftsprogets Fornorskning. Som et Led heri indgaar
»Om en Reform af vor Tegnsætning« (trykt i
»Norsk Skoletidende« 1897) og »Om norske
Dobbeltformer« (i »Arkiv for nord. Fil.«, IV).
Et populært og underholdende Arbejde er
»Tankens makt over sproget« (1926).
<i>H. F.</i>
</chapter>

<chapter name="Western Australia">
<b>Western Australia</b> ['westən-<sub>å</sub>'stre<sub>i</sub>£j<i>a</i>], se
<sp>Vestaustralien</sp>.
</chapter>

<chapter name="Vesternorlands Len">
<b>Vesternorlands Len,</b> se
<sp>Västernorlands Län</sp>.
</chapter>

<chapter name="Vester-Renden">
<b>Vester-Renden,</b> se <sp>Kattegat</sp>, S. 710, og
<sp>Store Bælt</sp>, S. 378.
</chapter>

<chapter name="Vester-Skerninge">
<b>Vester-Skerninge,</b> Sogn, Sogne- og
Stationsby i Sydfyn (Sallinge Herred, Svendborg
Amt). Byen, som ligger 10 km V. i Svendborg
