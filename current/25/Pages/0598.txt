Ændring stemte med, hvad man maatte vente,
dersom Lyset udsendes fra svingende
Elektroner, og den første Tids nærmere Undersøgelser
af Z.-E. ved mere egnede Lyskilder viste den
fuldeste Overensstemmelse med Lorentz' Teori
og beviste endogsaa, at de Elektroner, ved hvis
Svingninger Lyset udsendes, var identiske med
dem, som man kendte f. Eks. fra
Katodestraaler, altsaa at Elektroner var en Bestanddel af
alt Stof. Opdagelsen vakte derfor
overordentlig Opsigt og belønnedes 1902 med Nobelprisen
til Zeenian og Lorentz. De følgende Aars
Undersøgelser viste imidlertid, at Fænomenet var
langt mere righoldigt, end den simple Teori
fordrede, og først de seneste Aar har bragt
fuld teoretisk Opklaring af Z.-E., der har
bidraget afgørende til Udviklingen af Kendskabet
til de Love, som behersker Atomernes Indre.

Den »normale« Z.-E., der stemmer med den
simple Teori, bestaar i, at hver Spektrallinie,
naar man iagttager vinkelret paa Magnetfeltets
Kraftlinier (transversal Effekt), bliver opspaltet
i 3 Linier, en paa den upaavirkede Linies Plads
og to halvt saa stærke forskudt lige meget til
begge Sider. Lyset i alle tre Linier er
polariseret med Svingningerne, som vist paa Fig.
Ved Iagttagelse i Magnetfeltets Retning
(gennem gennemborede Polsko, longitudinal Effekt)
faas kun de to yderste Linier, der nu er
cirkulært polariserede med modsat
Rotationsretning. Rotationsretningerne viser, at Lyset
udsendes fra svingende <sp>negative</sp> Elektroner.
De ydre Komponenters Afstand fra Midterlinien
(Opspaltningens Størrelse) er proportional med
Magnetfeltets Styrke, men er kun ringe selv i
de stærkeste Felter, man kan frembringe, saa
at der kræves Spektralapparater med meget
høj Opløsningsevne til Studium af Z.-E. Under
gunstige Forhold kan Opspaltningen naa 1
Ångström Enhed (se <sp>Spektralanalyse</sp>, S.
1090) eller lidt mere.

Som nævnt er det kun i de færreste Tilfælde,
at Z.-E. er normal. I Reglen spaltes Linierne
i et større Antal Komponenter, men man fandt
hurtigt visse Lovmæssigheder for disse
Komponenter, saaledes Preston's Regel, at Linier, der
hører til samme Serie eller tilsvarende Serier i
forskellige Stoffers Spektre, opspaltes ens, og
Runge's Regel, at Komponenternes Afstand fra
den oprindelige Linie altid er en simpel
Brøkdel af den normale Opspaltning. En
fuldstændig Forstaaelse af den »anomale« Z.-E.'s
indviklede Opspaltninger er naaet ud fra Bohr's
Kvanteteori for Atomets Bygning og Lysets
Udsendelse, naar man antager, at hver Elektron
tillige er en lille Magnet.

Foruden denne »direkte« Z.-E. optræder
ogsaa en »invers« Z.-E., en tilsvarende Ændring
af Absorptionslinier, naar det absorberende Stof
er anbragt i Magnetfelt. I Forbindelse med
denne inverse Effekt staar visse
Ledsagefænomener, en longitudinal Drejning af
Polarisationsplanen for polariseret Lys, der passerer
Stoffet longitudinalt i Magnetfeltet, og en
tilsvarende transversal Dobbeltbrydning. Begge
disse Virkninger er stærkest for Lys, hvis
Bølgelængde ligger nær ved en Absorptionslinies,
men den første er ogsaa kendelig langt fra
disse. Den var allerede opdaget af Faraday og
benyttes til at maale Magnetfelters Styrke.
(<sp>Litt</sp>.: <sp>E. Back & A. Lande</sp>,
»Zeemaneffekt und Multiplettstruktur der
Spektrallinien« [Berlin 1925]).
<i>H. M. H.</i>

<img>Normal Zeeman-Effekt.</img>
</chapter>

<chapter name="Zeeus, Jakob">
<b>Zeeus</b> ['ze.øs], <sp>Jakob</sp>, holl. Forfatter
(1686—1718), Reformator, kendt for sine skarpe
Angreb paa de katolske Præster, især i »De Wolf
in 't Schaepsvel« (1711).
<i>V. K.</i>
</chapter>

<chapter name="Zefanja">
<b>Zefanja,</b> hebræisk <i>s<sup>e</sup>fan-jâ</i>, »Jahve holder
skjult« (Græsk: <i>Sophonias</i>), den 9. af de »smaa
Profeter«, virkede under Kong Josia, rimeligvis
i Jerusalem. Hans Taler (i alt 3 Kap.)
indeholder skarpe Angreb paa den gængse Kultus og
de riges Optræden, og varsler Dommens Dag,
men indeholder ogsaa Forjættelse om Israels
Renselse og Frelse. Om denne Del af Z.'s Bog
(3, 8—20) stammer fra Z. selv, er Genstand for
Tvivl.
<i>J. P.</i>
</chapter>

<chapter name="Zefyrgarn">
<b>Zefyrgarn</b> ['se.-], 3—4 dobbelt tvundet, blødt
Uldgarn, der hovedsagelig benyttes til Strikning
og Brodering.
<i>K. M.</i>
</chapter>

<chapter name="Zefyros">
<b>Zefyros</b> ['se'-] (græsk), den (i Grækenland)
milde Vestenvind, Foraarsbebuderen, Kornets
Modner. I de elysæiske Egne og i Kong
Alkinoos' Haver herskede kun Z.'s milde Luftninge.
(Smlg. <sp>Vindenes Taarn</sp>).
<i>H. A. K.</i>
</chapter>

<chapter name="Zegers, G.">
<b>Zegers</b> ['ze.g<sub>ə</sub>rs] (<sp>Zeghers</sp>), <sp>G.</sp>, flamsk
Maler, se <sp>Seghers, G.</sp>
</chapter>

<chapter name="Zegrier">
<b>Zegrier,</b> fornem maurisk Slægt, der
henimod Granadarigets sidste Tid fremtraadte
navnlig som Deltager i de indrepolitiske
Uroligheder, især som Modstander af en anden
Adelsslægt, Abencerrajerne (s. d. og
<sp>Granada</sp>).
<i>E. G.</i>
</chapter>

<chapter name="Zehlendorf">
<b>Zehlendorf</b> ['tse.l<sub>ə</sub>ndårf], et af de 20
Bezirksämter, hvori Storberlin er delt, ligger i
den sydvestlige Del af Byen ved Sydenden af
Grunewald og har c. 48000 Indb.
<i>O. K.</i>
</chapter>

<chapter name="Zehngerichtenbund">
<b>Zehngerichtenbund</b> ['tse.n <sub>ə</sub>rekt<sub>ə</sub>n'bont], se
<sp>Graubünden</sp>, S. 55.
</chapter>

<chapter name="Zeila">
<b>Zeila,</b> <sp>Zêla</sp>, By i Østafrika, ligger ved den
inderste Del af Aden-Bugten i den engelske
Koloni Somaliland. Det er en livlig Handelsby,
der har Betydning ved at være Udgangspunktet
for Karavanerne til det sydlige Abessinien, men
har dog tabt meget af denne efter Aabningen
af den franske Jernbane fra Djibouti til
Abessinien. Befolkningen (c. 7000 Indb.) bestaar af
Arabere, Somalis og Danakil. Den blev besat af
Englænderne 1884.
<i>C. A.</i>
</chapter>

<chapter name="Zeiller, Franz Aloys von">
<b>Zeiller</b> ['tsa^il<sub>ə</sub>r], <sp>Franz Aloys von</sp>, østerr.
Retskyndig og Lovforfatter, f. 14. Jan. 1751 i
