fik det Hverv at genopføre den med Benyttelse
af Murværket, men dog uden Spir. I Aarene
1811—29 rejstes den nye Bygning (i saakaldt
græsk Renaissancestil). Sideskibenes Mure blev
ført op i Højde med Højkirkens. En stor
halvrund Apsis danner Afslutning mod Øst. Mod
Vest danner den rige græske Portal — med
Thorvaldsen's Gruppe: Johannes prædiker i
Ørkenen i Frontespicen og med sine 6 doriske
Søjler — Bygningens eneste ydre dekorative
Del. Kirken maaler
i alt 83 m i
Længde, deraf er
Korrundingen 15 m.
Taarnet er 58,5 m
højt og dækkes af
et næsten fladt Tag,
paa hvilket staar
et højt, forgyldt
Kors. Det 15,7 m
brede Midterskib
er overhvælvet af en med Kasetter
prydet Tøndehvælving (af Træ). Dets Sidemure
gennembrydes paa hver Side af 6 Buer ud mod
Sideskibene, der ved et Loft over disse Buer
er delte i to Stokværk. Tøndehvælvingen bæres
af 28 Kolonner, 13 paa hver Side og 2 over
Indgangen, der hviler paa de ovenomtalte Buer.
Kirkens indre Udsmykning skyldes een Mand
alene, Kjøbenhavns berømteste Søn; den bestaar
af Thorvaldsen's Kristus (bag Alterbordet) og
de 12 Apostle, 6 paa hver Side i Midterskibet,
foran Pillerne mellem Buerne. De er i
overnaturlig Størrelse modelerede i Rom 1821—27
og senere huggede i Marmor. Under Gesimsen
i Korrundingen ses i Relief Frisen: Kristi Gang
til Golgatha (modeleret 1839); foran Alteret i
Koret, der er hævet nogle faa Trin over
Kirkegulvet og afsondret ved et rundt Rækværk af
Messing, staar Døbefonten: Thorvaldsen's
knælende Engel med Muslingeskallen. I
Skriftestolene og over Fattigblokkene findes ligeledes
Marmorrelieffer af samme Mester. Orgelet (nyt
opsat i 1902) staar over Hoveddøren i Vest.
To kolossale Bronzestatuer af Moses (af Bissen)
og David (af Jerichau) staar ved Hovedportalen
uden for Kirken. — I Sidegangene findes en
Del Portrætter af Kirkens Mænd, Mindetavler
over forskellige historisk berømte Mænd og
Kvinder, der i tidligere Tider har fundet Hvile
i Kirken, samt forskellige Brudstykker af
Epitafier, Sarkofager og Monumenter, som fandtes
ved Restaurationen 1903. Ved denne, som
kostede 120000 Kr., blev der indlagt elektrisk
Lys. I 1924 blev en ny Restauration nødvendig,
da ikke blot Vægtergangen paa Taarnet viste
sig faldefærdig, men ogsaa store Partier af
Murværket, særlig i Korrundingen. Da Kirkens
Varmeapparat i det følgende Aar blev ødelagt
af Frost, maatte ogsaa dette gøres i Stand.
Ved de derved nødvendige Gravninger kom
man saa dybt ned under Kirkens østligste Del,
at man stødte paa Fundamenterne til Erik
Menved's Stenkirke. I 1927 var Restaurationen,
der ogsaa havde omfattet Kolonnaden —
Johannes-Gruppen —, og som havde kostet
450—500000 Kr., fuldendt. — Paa Kirkens Nordside,
lige over for Universitetet, staar tre
Bronzebuster paa Granitsokler af Komponisten Weyse
(udført af Bissen, afsløret 1863) og
Biskopperne Mynster (afsløret 1875) og Martensen
(afsløret 1888). De to sidste er udførte af Stein.
— V. F. K., der har over 10000 Kr. i aarlig
Indtægt af Tiender og Renter, fører fra 5.
Marts 1924 Betegnelsen: Domkirke. (<sp>Litt</sp>.:
<sp>F. Thaarup</sp>, »Frue Kirke« [Kbhvn 1833];

<img>Fig. 1.
Frue Kirke før 1807.</img>

<img>Fig. 2.
Frue Kirke, Længdeskibet.</img>

<img>Fig. 3.
Frue Kirke med Portal.</img>
