Interesse. En Tid saa det ud, som om hans
skrøbelige Helbred vilde være en Hindring for
fortsatte Studier. 16 Aar gammel oplevede han et
aandeligt Gennembrud og kom fra den Tid i
Forbindelse med nogle af Pietismens ledende
Mænd, Francke i Halle og Joachim Lange i
Berlin. To Gange maatte han paa Grund af
Sygdom holde op med at studere, og i denne
Tid dukkede Missionstankerne op i ham. Han
fik sin Universitetseksamen og begyndte at
prædike forskellige Steder, indtil han 1705
erklærede sig rede til sammen med den syv Aar
ældre Plütchard at rejse ud som Missionær.
Den danske Konge Frederik IV, som havde
fattet Interesse for Missionen, fik dem sendt til
den danske Koloni i Indien (Trankebar),
hvortil de ankom 1706. Besværlighederne, som
mødte dem her, var mange — ikke mindst
rummede Forholdet til de andre Europæere
store Vanskeligheder, der til sidst mundede ud
i en aabenlys Strid med den danske
Kommandant i Trankebar Hassius. Z. tog straks fat
paa Studiet af det »malabariske« Sprog, som
han i Løbet af forbavsende kort Tid kom godt
ind i. Efter flere Maaneders Forløb begyndte
han at katekisere paa Tamulsk og snart efter
ogsaa at prædike. 1708 kunde han sende
Francke et lille Skrift, hvori han gjorde Rede
for 150 tamulske Bøger. Ved Siden af sine
Studier af den indiske Litteratur lagde Z.
Grunden til en kristelig Litteratur, idet han
dels oversatte og dels selv skrev Lærebøger,
som var nødvendige for Arbejdet. Samtidig
med Arbejdet paa en tamulsk Ordbog oversatte
han Bibelen; det nye Testamente var færdigt
1711, og han naaede ogsaa at faa Halvdelen af
det gamle Testamente oversat. I Halle havde
man ikke altid Forstaaelse af Værdien af Z.'s
videnskabelige Arbejder — betegnende i saa
Henseende er det, at hans betydeligste Skrift
»Die Genealogie der malabarischen Götter«
først blev udgivet 1867.

Allerede den 5. Maj 1707 kunde de første
Hedninger døbes, og i August samme Aar
indviedes Kirken. Ved Aarets Udgang talte
Menigheden 35 Medlemmer. Seks Aar efter var
Antallet af Kristne steget til 150 og 1719 c. 250.
Til Uddannelse af indfødte Lærere og Præster
oprettede man en Kateketskole. Z. havde ogsaa
Opmærksomheden rettet paa de store Opgaver,
der laa og ventede paa en Missionær uden for
Trankebar, og foretog selv mange Rejser dels
langs Kysten og dels ind i Landet. Forskellige
Vanskeligheder i Arbejdet gjorde det
efterhaanden nødvendigt, at Z. maatte rejse hjem
for at faa Orden i Sagerne, og 1714 forlod han
Indien. Denne Rejse fik stor Betydning for
Missionen, og Z. vendte tilbage til Indien 1716
med de bedste Resultater. Senere kom
Arbejdet til at lide en Del, fordi Missionskollegiet,
der stod bag ved Missionen, ikke vilde give de
nødvendige Pengemidler — nogle Aar maatte
Z. overhovedet savne al Pengehjælp fra
Danmark. Den Mistillid, det var Udtryk for, pinte
Z. meget og var medvirkende Aarsag til den
Sygdom, som havde hans Død til Følge. Som
Pionér har Z. udført et Pioner-Arbejde i
Indien, der, hvad Grundighed og Selvopofrelse i
Gerningen angaar, til alle Tider vil staa som
et lysende Eksempel. Angaaende Missionen i
Trankebar og Litteratur jfr. Artiklen
<sp>Trankebar-Missionen</sp>.
<i>H. C.</i>
</chapter>

<chapter name="Ziegenhain">
<b>Ziegenhain</b> ['tsi.g<sub>ə</sub>nhain], 1) fordums tysk
<sp>Grevskab</sp>, oprindelig under en Greve af
Reichenbach, senere hessisk Len, kom ved
Hessens Deling til Hessen-Kassel og 1866 til
Preussen, hvor det nu danner en Kreds af
Regierungsbezirk Kassel. <sp>Hoved</sp>- og
<sp>Kredsstaden Z.</sp>, ved Schwalm, med c. 1700 Indb.,
bestaar af den saakaldte Fæstning og af
Forstaden Weichhaus og har et stort, gammelt Slot,
der nu anvendes som Tugthus. — 2)
<sp>Landsby</sp>, 3 km Ø. f. Jena, meget besøgt af
Studenterne der; her faas de bekendte
<sp>Ziegenhainer-Stokke</sp> (knudrede Stokke af
Kornelkirsebærtræ).
<i>O. K.</i>
</chapter>

<chapter name="Ziegenhals">
<b>Ziegenhals</b> ['tsi.g<sub>ə</sub>nhals], By i preussisk
Provins Øvre-Schlesien, Regeringsdistrikt
Oppeln, ligger 57 km SV. f. Oppeln nær den
bøhmiske Grænse ved Jernbanelinierne Z.—Olmütz,
Z.—Neisse og Z.—Sternberg, har (1925) 9199
Indb., Amtsret, Toldkammer, Rester af en
gammel Befæstning; Væveri, Handskeindustri,
Fabrikation af Trævarer, Papir, Cellulose,
Tændstikker, Savskæreri, Bryggeri.
<i>(Joh. F.). O. K.</i>
</chapter>

<chapter name="Ziegler, Clara">
<b>Ziegler</b> ['tsi.gl<sub>ə</sub>r], <sp>Clara</sp>, tysk
Skuespillerinde, f. 27. Apr. 1844 i München, d. 19. Decbr
1909 smst. Z. debuterede 1862 i Bamberg og
var siden knyttet til talrige tyske Scener, især
til Hofteatret i München. Med imponerende
Skikkelse og et rungende Organ udførte hun i
svulstig Stil store tragiske Roller som Medea,
Ifigenia, Lady Macbeth, Sappho og Maria
Stuart. Hendes Villa i München, hvor hun var
gift med Hofskuespilleren Christen, var først
et Mindehus for hende selv (C. Z.-Stiftung),
men er efterhaanden blevet et teaterhistorisk
Museum af videnskabelig Art.
<i>R. N.</i>
</chapter>

<chapter name="Ziegler, Ernst">
<b>Ziegler</b> ['tsi.gl<sub>ə</sub>r], <sp>Ernst</sp>, schweizisk
Patolog, f. 17. Marts 1849 i Messen (Kanton
Solothurn), d. 30. Novbr 1905 i Freiburg i Breisgau.
Z. promoverede 1872, blev derefter Assistent
ved patol.-anat. Institut i Würzburg, kaldtes
1881 til Professor i Zürich og 1882 til Professor
i patol. Anatomi i Tübingen. 1889 forflyttedes
han til Freiburg. Z. skrev »Lehrbuch der allg.
und spec. pathol. Anatomie und Pathogenese
(1881), der stadig er kommen i nye Udgaver,
og var fra 1886 Udgiver af »Beiträge zur pathol.
Anatomie und zur allg. Pathologie«, samt fra
1890 af »Centralblatt für allg. Path. und pathol.
Anat.«.
<i>J. S. J.</i>
</chapter>

<chapter name="Ziegler, Jacob">
<b>Ziegler</b> ['tsi.gl<sub>ə</sub>r], <sp>Jacob</sp>, tysk Lærd
(1470—1549), var Humanist, optraadte imod de
bøhmiske og mähriske Brødre og blev derpaa 1521
kaldt til Rom af Pave Leo X for at drive
matematiske og geografiske Studier. 1525—31
levede han i Ferrara, og her tog han til Orde
mod Pavernes Verdslighed. Han udkastede
ogsaa Planer til et helt socialt Program med
Forbedring af Samfundstilstandene. 1531 kom han
til Strasbourg og traadte i Forbindelse med
Reformatorerne Bucer og Capito, men kunde
dog ikke finde sig tilrette i Tyskland eller hos
