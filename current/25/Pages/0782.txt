over Baghovedet. Hunnen og de unge Fugle er
hvide paa Bugen, har ellers mørke sortebrune
Farver, med en hvid Ring omkring Næbroden.
Troldandens Hjem er de nordlige Egne af
Europa og Asien; i Norge ruger den i Finmarkens
Elve og Søer, overvintrer af og til, i Danmark
er den truffet meget sparsomt ynglende.
Derimod findes den i overordentlig stort Tal om
Vinteren ved de danske Kyster og i Søerne,
er overhovedet om Vinteren en af de
alleralmindeligste Æ. Af Størrelse som Troldanden
er <sp>den hvidøjede And</sp> (<i>F. nyroca</i>
Güldenstädt); den ligner i Tegning Troldanden,
men er gulbrun, hvor denne er sort; desuden
kendes den paa den næsten hvide
Regnbuehinde, som er gul hos Troldanden. Den
hvidøjede And yngler i Syd- og Østeuropa,
sparsomt i Mellemeuropa, er en enkelt Gang
truffet i Danmark. <sp>Bjerganden</sp>. (<sp>Skjæland</sp>,
<sp>Lysand</sp>, <sp>Blaaryg</sp>) (<i>F. marila</i> L.)
er en Del større end Troldanden, som den
meget ligner i Farve, kun adskiller sig fra
ved, at hele Oversiden er lys med mørke
Bølgelinier. Bjerganden er udbredt over
Nordeuropa og en Del af Nordasien. I Norge
yngler den i Fjeldsøer hele Landet over; i
Danmark er den kun meget sjælden truffet
ynglende, medens den til visse Tider om Vinteren
findes i stort Tal ved Kysterne.
<sp>Taffelanden</sp> (<sp>Brunnakke</sp>, <sp>Rødnakke</sp>) (<i>F.
ferina</i> L.) er lidt større end Bjerganden, som
den ligner en Del i Farve, men adskiller sig
fra, ved at Hovedet er smukt brunrødt.
Taffelanden ruger i Mellemeuropa og de
tempererede Dele af Asien, træffes i Norge enkeltvis
paa Foraarstrækket. I Danmark yngler den
kun sparsomt, men er en almindelig
Vintergæst paa Søer og Fjorde. <sp>Kolbeanden</sp>
(<sp>Rødhovedet And</sp>) (<i>F. rufina</i> Pall.), saa
stor som en tam And, er lysere paa Oversiden
og sort paa Undersiden, medens de forlængede
Fjer paa hele Hovedet er rustrøde. Den hører
hjemme i Sydeuropa og tilgrænsende Dele af
Afrika og Asien, er truffet en enkelt Gang i
Danmark. Meget nær Slægten <i>Fuligula</i>, ofte
ogsaa regnet derhen under, er
<sp>Hvinænderne</sp> (<i>Clangula</i>), der har Navn af den
ejendommelige metalklingende Piben, deres Vingeslag
frembringer under Flugten. <sp>Hvinanden</sp>
(<sp>Firøjne</sp>, <sp>Bruskop</sp>, <sp>Blankekniv</sp>,
<sp>Flamand</sp>, <sp>Hvidøje</sp>, norsk ogsaa:
<sp>Skjærand</sp>) (<i>Clangula glaucion</i> L.) (Afb. Farvetavle
»Ænder«, 12), saa stor som Troldanden, er en
smuk Fugl med en næsten hvid Krop og Hals,
kun Ryggen og Dele af Vingerne er sorte.
Hovedet er sort med grønlig Glans, en Plet bag
Næbbet hvid. Fødderne er lysegule, ligesom
Regnbuehinden; ved dens ejendommelige
Farver kendes den allerede i lang Afstand fra alle
andre Æ. Hunnen og de unge Fugle er langt
mørkere farvede. Den er udbredt i Nordeuropa
og Sibirien, yngler ogsaa i en Del af
Mellemeuropa. I Norge er den meget almindelig,
ruger i de sydlige Egne paa Fjeldvandene, i de
nordlige overalt. I Danmark, hvor den ikke er
truffet ynglende, er den om Vinteren
overordentlig hyppig i store Flokke, i Aaer, Søer
og ved Kysten. Højst ejendommelig er dens
Yngleforhold, idet den lægger sine Æg i Huller,
oftest i hule Træer; tit benytter den gamle
Sortspættereder; den gaar ogsaa villig i de
Rugekasser, som mange Steder i nordlige
Lande ophænges til den. Der kendes Bastarder
mellem denne And og <sp>den lille
Skallesluger</sp> (<i>Mergus albellus</i>), hvilke to Arter

<img>Fig. 3. 1) (øverst) Taffeland (<i>Fuligula ferina</i>), 2)
Bjergand (<i>Fuligula marila</i>), 3) Troldand (<i>Fuligula
cristata</i>).</img>

<img>Fig. 4. 1) (øverst) Skeand (<i>Anas clypeata</i>), 2)
Hvinand (<i>Clangula glaucion</i>), 3) Havlit (<i>Harelda glacialis</i>).</img>
