Rudolfstadt 3. Febr 1763, d. i Jena 11. Jan. 1847. Hun var
Datter af Hofjægeren. Karl Christoph v.
Lengefeld, fik en udmærket Opdragelse og ægtede
21 Aar gammel den senere Vicekansler Wilh.
v. Beulwitz. Hun havde i sin Moders Hus, hvor
hun efter sit Ægteskab stadig levede, lært
Schiller at kende, og den unge Digter var
længe uvis om, hvilken af de to Søstre, Caroline
eller Charlotte, han skulde erklære sine
Følelser. I 1793 lod Caroline sig skille fra Beulwitz
og giftede sig Aaret efter med Overhofmester,
senere Minister Wilhelm v. W. i Weimar. Som
Forfatterinde debuterede hun anonymt i
Schillers »Neue Thalia« 1792 med Skuespillet »Der
leukadische Fels« og fik 1798 Romanen »Agnes
von Lilien« trykt i »Die Horen«. Den blev straks
tilskrevet enten Goethe eller Schiller (2 Bind,
Berlin 1798, Nytryk ved <sp>L. Salomon</sp> 1881),
og er sikkert blevet til under stærk Paavirkning
af de to store Digteres samtidige Produktion.
Senere udgav C. v. W. »Erzählungen« (2 Bd,
1826-27) og Romanen »Cordelia« (2 Pd, 1840)
og skrev den første virkelige Schiller-Biografi:
»Schiller's Leben verfasst aus den
Erinnerungen der Familie, seinen eigenen Briefen und
den Nachrichten seines Freundes Körners« (2
Bd, 1830, senere optrykt 1883); den har
overlevet hendes digteriske Arbejder. Efter hendes
Død udgav Karl Hase »Literarischer Nachlass«
(2 Bd, 1848—49, ny Udg. 1867), der indeholder
mange i litterær Henseende betydningsfulde
Breve. (<sp>Litt</sp>.: <sp>H. Bierbaum</sp>, »C. v. W. aus
ihren Werken und Briefen« [Greifswald 1909]).
<i>C. B-s.</i>
</chapter>

<chapter name="Wolzogen, Ernst Ludwig v.">
<b>Wolzogen</b> ['våltso.g<sub>ə</sub>n], <sp>Ernst Ludwig
v.</sp>, tysk Forfatter, f. i Breslau 23. Apr. 1855. Han
studerede Filosofi, Kunsthistorie og Litteratur
ved forskellige Universiteter, levede derpaa som
Forfatter i Byer som Weimar, Berlin, München
og Darmstadt, besøgte 1910 Amerika som
Foredragsholder. Han er en livfuld og
underholdende Forfatter, som blot ikke ejer kunstnerisk
Selvtugt og heller ikke er kræsen i Valget af
sine Midler. Han behager sig ofte i udpenslede
naturalistiske Skildringer, men han er en fin
Iagttager, har Lune, forstaar at satirisere over
Nutidens Fænomener. Blandt hans Romaner
maa nævnes: »Die Kinder der Exzellenz« (1888),
»Der Kraft-Mayr« (1897), »Das dritte
Geschlecht« og »Der Erzketzer«, fremdeles
Fortællingen »Der Bibelhase«. Ogsaa en Række
dramatiske Arbejder har han skrevet — i
første Række maa nævnes Tragikomedien »Das
Lumpengesindel«, Lystspillet »Die Kinder der
Exzellenz«, som Deutsches Theater opførte
under sit Gæstespil paa Dagmarteatret 1893;
mindre Held havde han med Dramaet »Daniele
Weert« (1894). W. forsøgte med sin
»Ueberbrettl«, der ogsaa fandt Efterligninger i
Norden, at føre Varieteen ind i et nyt Spor, og
hans Bestræbelser samlede i sin Tid stor
Interesse. Efter Verdenskrigen synes denne før
saa fordomsfrie Skribent at hylde udpræget
nationalistiske, antisemitiske Tendenser og
spidsborgerlige Anskuelser, der staar i skærende
Modsætning til hans Manddomsaars Virke.
(<sp>Litt</sp>.: <sp>K. E. Franzos</sp>, »Geschichte des
Erstlingwerkes« [1894]; <sp>Wolzogen</sp>, »Verse
zu meinen Leben« [1907]).
<i>C. B-s.</i>
</chapter>

<chapter name="Wolzogen, Hans Paul v.">
<b>Wolzogen</b> ['våltso.g<sub>ə</sub>n], <sp>Hans Paul v.</sp>,
tysk Musikforfatter, foregaaendes Broder, f. 13.
Novbr 1848 i Potsdam og havde studeret
Sprogvidenskab og Mytologi i Berlin, da Rich.
Wagner 1877 kaldte ham til Bayreuth, hvor W. blev
Redaktør af »Bayreuther Blätter« (se
<sp>Wagner</sp>) og en af de kyndigste og ivrigste
Forkæmpere for Wagner's Sag, ligesom han
deltager i Ledelsen af »Rich.
Wagner-Foreningen«. W. skrev en lang Række Skrifter
vedrørende Wagner's Kunst og Værker, saaledes
»Erläuterungen zu R. Wagner's Nibelungen
Drama« (4. Oplag 1878), »Die Tragedie in
Bayreuth und ihr Satyrspiel« (5. Oplag 1881), »Die
Sprache in Wagner's Dichtungen« (2. Oplag
1881), »Erinnerungen an Wagner« (1883) o. fl.
Betegnelsen »Ledemotiv« (i Wagner's Værker)
skal skyldes W., der ogsaa har skrevet
Operatekster, oversat middelalderlige tyske
Digtninge og Eddaen samt udgivet »Grossmeister
deutscher Musik« (1897), 1 Bd; ikke fortsat).
<i>W. B.</i>
</chapter>

<chapter name="Vom">
<b>Vom,</b> se <sp>Drøvtyggere</sp>.
</chapter>

<chapter name="Vomácka, Boleslav">
<b>Vomácka</b> ['våma.t∫ka], <sp>Boleslav</sp>, tschekk.
Komponist, f. 1887, Embedsmand og
Musikkritiker i Prag, har — oprindelig i A. Schönberg's
Fodspor, siden mere selvstændig — komponeret
symfoniske Digtninge, Kammermusik, en
Sangcyklus »1914«, Korstykker m. m.
<i>W. B.</i>
</chapter>

<chapter name="Vombat">
<b>Vombat,</b> en lille afvigende Pungdyrslægt,
dannende en Familie for sig selv
(<i>Phascolomyidæ</i>), hørende til de diprotodonte Pungdyr (s.
d.), altsaa nærmest beslægtede med
Kænguruerne. I ydre Bygning er de nærmest
bjørneagtige, idet de er meget plumpe, med tyk og
svær Krop, kort og stærk Hals og lave
krumme Ben med brede og nøgne Fodsaaler; Halen
rudimentær, blot en lille, nøgen Stump.
Fødderne har 5 Tæer med lange bøjede stærke
Gravekløer, der blot mangler paa Fodens
Tommel. Tænderne er i paafaldende Grad
gnaveragtige med to store, brede, mejselformede
Gnavertænder i Formunden, skilt ved et bredt,
aabent Rum fra de 5 Kindtænder, hvoraf 1
er uægte, de øvrige ægte; alle Tænderne er
rodaabne, krumme og cylindriske, saaledes at
dog hver af de ægte Kindtænder er
sammensat af 2 Cylindre. 13—15 Hvirvler bærer
Ribben, 4—6 er uden saadanne; Bækkenet bestaar
af 4, Halen af 12—16 Hvirvler. Kæbepose
findes, og Blindtarmen er kort og tyk, med et
tyndt, ormformet Vedhæng. W. lever

<img>Vombat (<i>Phascolomys latifrons</i>).</img>
