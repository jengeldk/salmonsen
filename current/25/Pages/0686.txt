Blomsterne kommer, ligesom hos Pære,
normalt frem paa de korte Frugtgrene
(Dværggrene), der sidder paa toaarige og ældre
Grene; disse Frugtgrene udvikler Blomst som en-,
to- eller treaarige, alt efter deres Natur og
den paagældende Sort. Der er en Del Sorter,
som desuden frembringer Blomst paa de lange
enaarige Grene, ja, paa den enaarige Stamme;
nogle vedbliver da at være frugtbare saa at
sige uden Ophold, som <sp>Cellini</sp>,
<sp>Hawthornden</sp> o. fl.; andre, som f. Eks. <sp>Signe
Tillisch</sp>, giver ofte, selv paa Vildstamme,
Frugt paa den enaarige Stamme samtidig med,
at der til Krondannelsen udvikles kraftige Skud
fra Frugtgrenen, men den egentlige
Frugtbarhed indtræder først efter nogle Aars Forløb. —
Træer i kunstige Former maa beskæres mere
rationelt. I øvrigt henvises til, hvad der,
Beskæring vedrørende, er omtalt i Artiklen
<sp>Pæretræ</sp>.

Hvis et Træ af Mangel paa Næring kun
fornyer sig lidt i de yderste Spidser, som giver
daarlige, smaa Frugter i ringe Mængde,
medens det nedre frugtbærende Parti
efterhaanden dør bort, maa Krongrenene i Løbet af
Vinteren skæres tilbage, for at der kan
udvikle sig ny Grene. Nøgne Partier vil kunne
tvinges til at give Vanskud, som kan tages i Brug
til ny Forgreninger. Dette kaldes
<sp>Foryngelse</sp>. Tilførsel af Næring maa ikke forsømmes.

Af Sorter kan følgende, med
Fuldmodningstid og Varighed anførte, anbefales til
almindelig Dyrkning: Rød Astrakan, mellemstor,
rund Krone; tidligt og regelmæssigt frugtbart.
Ret stor Bord- og Husholdningsfrugt,
Aug.—Septbr. Skovfogedæble fra Lou, mellemstor,
opret Krone; meget frugtbart. God Bordfrugt,
Aug.—Septbr. Charlamowsky, lille rund Krone;
tidligt og regelmæssigt frugtbart. God
Husholdningsfrugt, anvendelig som Bordfrugt,
September. Rødt Ananasæble, mellemstor,
rundagtig Krone; ret tidligt og regelmæssigt
frugtbart. God Bordfrugt, fin Husholdningsfrugt,
Septbr—Oktbr. Keswick Codlin, høj Krone;
tidligt og regelmæssigt frugtbart. God
Husholdningsfrugt, Septbr—Novbr. Hawthornden, lille,
bred Krone; tidligt og vedblivende meget
frugtbart. Stor, fortrinlig Husholdningsfrugt,
Oktbr—Decbr. Thyrestrup Kirsebæræble, stor, meget
bred, noget hængende Krone; tidligt og
vedblivende meget frugtbart. Stor, fortrinlig
Husholdningsfrugt, anvendelig som Bordfrugt,
Oktober—December. Queen, mellemstor, rund
Krone; tidligt og regelmæssigt frugtbart.
Meget stor, fortrinlig Husholdningsfrugt,
Oktbr—Jan. Cox' Pomona, mellemstor, rund Krone;
tidligt og regelmæssigt frugtbart. Stor, god
Bord- og Husholdningsfrugt, Oktbr—Jan.
Langelandsæble, stor, høj, udbredt Krone; ret
tidligt og regelmæssigt frugtbart. Stor
Husholdningsfrugt, anvendelig som Bordfrugt,
Novbr—Jan. Signe Tillisch, stor, noget bred Krone:
ofte meget frugtbart. Stor, fin Bordfrugt,
Novbr—Jan. Maglemer-Æblet, mellemstor, udbredt
Krone; ret tidligt og regelmæssigt frugtbart.
Mellemstor, god Bordfrugt, Novbr—Jan.
Gravensten, stor udbredt Krone; sent og periodisk
meget frugtbart. Mellemstor, fin Bordfrugt,
Novbr—Jan. Filippa, moderat Vækst, tidlig
frugtbar, god Bord- og Husholdningsfrugt,
Novbr—Jan. Mørkerød Pigeon, mellemstor, bred
Krone; ret frugtbart. Lille, fin Bordfrugt,
Novbr—April, Mølleskovæblet, kraftig Vækst, smuk
Krone, god Husholdningsfrugt og anvendelig
som Bordfrugt, Novbr—Febr. Nonnetitte
(Flaskeæble), mellembred, høj Krone; noget sent,
men da regelmæssigt frugtbart. Stor, fin
Bordfrugt, Decbr—Marts. Ribston Pippin, stor, bred
Krone; meget frugtbart, Mellemstor, fin
Bordfrugt, Decbr—April og længere. Belle de
Boskoop, kraftig Vækst, rundagtig Krone, frugtbar,
god Bordfrugt og meget god Husholdningsfrugt,
Decbr—April. Cox orange Pippin, ret stor, rund
Krone; ret tidligt og meget frugtbart.
Mellemstor, meget fin Bordfrugt, Decbr—April. Stor
Casseler Reinette, rund Krone; tidligt og meget
frugtbart. Stor, god Bordfrugt, udmærket
Husholdningsfrugt, Jan.—Juli. Boiken, mellemstor,
bred Krone; tidligt og meget frugtbart, Stor,
god Husholdningsfrugt; henad Foraaret
anvendelig som Bordfrugt, Jan.—Juni.

For Haver, hvor der ønskes større Sortiment,
kan bl. a. nævnes: Rød Høstkalvil, rundagtig
bred Krone; temmelig tidligt og ret frugtbart.
Stor, god Bord- og Husholdningsfrugt,
Oktbr—Decbr. Hvid Vinterkalvil, mellemstor, noget
bred Krone; regelmæssigt, men ikke meget
frugtbart. Meget fin Bordfrugt, Decbr—Apr.
Træet er fordringsfuldt og bør derfor helst
dyrkes i Espalierformer. Kalvil fra Saint Sauveur;
Frugten ligner i Smag lidt den forrige, men er
langtfra saa god; Træet har imidlertid den
Fordel fremfor Hvid Vinterkalvil, at det ikke, som
dette, lider af Kræft: Decbr—Febr. Kanadisk
Reinet, stor, bred Krone; ret frugtbart. Meget
stor, god Bordfrugt, fortrinlig
Husholdningsfrugt. Decbr—Maj. Blenheim orange Pippin,
stor, bred Krone; noget sent, men da
regelmæssigt frugtbart. Meget stor, fin Bord- og
Husholdningsfrugt, Decbr—Marts.

Frugten er tjenlig til Afplukning, naar den
ved at bøjes opad let løsner fra Grenen, naar
Kernerne farves, og, for Sommer- og
Høstfrugtens Vedkommende, desuden naar
Overhuden farves. Sommer- og tidlig Høstfrugt bør
plukkes nogle Dage førend fuld Træmodning,
hvis den skal opbevares længst muligt eller
forsendes. Vil man derimod daglig have
Sommerfrugten i dens mest velsmagende Tilstand,
nedplukkes efterhaanden de mest modne
Frugter. Under Afplukningen maa de smaa
Frugtgrene, hvorpaa Frugten sidder, ikke afrives
eller brækkes. Frugten maa ikke trykkes
kendelig; Kurven, hvori den lægges, bør være foret
med Papir.

Vinterfrugten gives i de første to Uger efter
Afplukningen Plads i et luftigt, tørt Rum.
Senere foregaar Opbevaringen under Forhold, der
frembyder; ensartet Temperatur af 3—5° C.,
Udelukkelse af Lys, ikke for tør, men dog ikke
helt fugtighedsmættet Luft. Der bør ikke
sammen med Frugten opbevares noget, der giver
Lugt. Af samme Grund maa Frugten ikke
anbringes paa Halm, Hø, Mos og lign., men paa
nøgne Hylder af smalle Bræder med
Mellemrum. Mindre Partier kan opbevares i
