følger en frodigere og mere sydlandsk
Plantevækst. Foruden Hvede og Majs, der er Landets
Hovedkornsorter, dyrkes Ris paa Sletten
omkring Filippopel og paa andre Lokaliteter, hvor
man ligesom her kan anvende kunstig Vanding.
Vinen trives godt og dyrkes i stor
Udstrækning, og det samme gælder Rosen, hvis Kultur
optager store Arealer, og paa Grundlag af
hvilken man driver en stor Tilvirkning af
Rosenolie. Bulgarerne lever næsten udelukkende af
Landbrug, medens Tyrkerne, hvis Tal er i
stadig Tilbagegang paa Grund af Udvandring, og
Grækerne væsentligst lever i Byerne, hvor
Grækerne hidtil flere Steder har været i Flertal
eller i hvert Fald spillet den største Rolle.
Agerbrug og Kvægavl er saa godt som de eneste
Næringsveje. Bjergværksdrift og Industri er
endnu i sin allerførste Begyndelse til Trods for,
at Landet indeholder en Del nyttige Mineraler
og Malme. Handelen er næsten udelukkende i
Grækernes Hænder. Ø. gennemskæres af den
vigtige internationale Jernbane, der fra Wien
og Budapest over Belgrad, Niš, Sofija,
Filippopel og Adrianopel fører til Konstantinopel, og
fra denne udgaar nu nogle Sidebaner.

<sp>Historie</sp>. Ø.'s ældre Historie falder
sammen med det øvrige Bulgarien og Thrakien.
1876 var Ø. i Særdeleshed Skuepladsen for
Tyrkernes Grusomheder og holdtes besat af
russiske Tropper fra Jan. 1878 til Sommeren 1879.
Paa Berlin-Kongressen 1878 bestemtes, at Ø.
skulde være en autonom Provins af Tyrkiet
under en kristen Guvernør. I Maj 1879 valgtes A.
Vogorides (Aleko Pasha) med Stormagternes
Samtykke til tyrkisk Generalguvernør paa 5
Aar, og i Novbr samme Aar aabnedes den
første Provinsforsamling i Ø. Tyrkiets Ret til at
lægge Garnison i Fæstningerne blev ikke
benyttet for ikke at fremkalde Uroligheder, og
Ø.'s Tribut til Sultanen kunde ikke udredes
paa Grund af Pengenød. Da Vogorides ikke i
eet og alt vilde underordne sig Ruslands Villie,
kom han snart i Strid med den russiske
Generalkonsul Krebel. 1883 afbrød han endogsaa al
Forbindelse med denne, indtil Krebel maatte
hjemkaldes. Da den femaarige Periode var
forløben, modsatte Rusland sig derfor
Fornyelsen af hans Mandat, og i Maj 1884 efterfulgtes
han af Gabriel Chrestovitsch (Gavril Pasha);
men allerede 18. Septbr 1885 blev denne ved en
ublodig Revolution i Filippopel afsat, og
Bulgariens og Ø.'s Forening under Fyrst
Alexander proklameredes. Med Undtagelse af
England erklærede Stormagterne sig imod denne
Krænkelse af Berlin-Traktaten; men
Konferencerne i Konstantinopel forblev uden Resultat.
Og efter den korte, men for Bulgarien sejrrige
Krig med Serbien, der sluttede med Freden i
Bukarest 3. Marts 1886, gav Sultanen sit
Samtykke til, at Fyrsten af Bulgarien udnævntes til
Generalguvernør over Ø. Videre se
<sp>Bulgarien</sp>.
<i>(H. P. S.). N. H. J.</i>
</chapter>

<chapter name="Østrup, Ernst Vilhelm">
<b>Østrup,</b> <sp>Ernst Vilhelm</sp>, dansk
Diatoméforsker, f. 21. Septbr 1845, d. 16. Apr. 1917.
Student fra Roskilde 1864, <i>cand. polyt.</i> 1873,
Lærer og senere tillige Inspektør ved
Borgerdydskolen i Helgolandsgade. Ø. kastede sig i
moden Alder over Studiet af Kiselalgerne
(Diatomeerne) og blev en anerkendt Specialist paa
dette vanskelige Studieomraade. Han har
publiceret en Række Arbejder over Diatomeerne
i Danmark, Grønland, Island (ogsaa fossile fra
Surtarbrand-Lagene), Færøerne, Jan Mayen,
Siam og andre Steder; endvidere et særskilt
Værk »Danske Diatomeer« (Kbhvn 1910), der
indeholder Beskrivelser og analytiske Nøgler,
samt Angivelser af de i Danmark fundne
Diatomeers Udbredelse i Landet. Ø.'s Arbejder
udmærker sig ved stor Nøjagtighed i
Bestemmelsen af Arterne, og adskillige Afhandlinger
indeholder Betragtninger af plantegeografisk
Art, de geologiske delvis ogsaa af
klimatologisk; derimod behandlede Ø. slet ikke
Diatomeernes Biologi og Bygningen af deres
Celleindhold; det var paa Skalstrukturen, at hans
Arbejder byggede.
<i>C. H. O.</i>
</chapter>

<chapter name="Østrup, Johannes Elith">
<b>Østrup,</b> <sp>Johannes Elith</sp>, dansk
Orientalist, f. i Kbhvn 27. Juli 1867, blev Student
1884 og tog 1890 Skoleembedseksamen. En
tidlig Interesse for Østerlandene havde særlig
ledet hans Opmærksomhed hen paa arabisk Sprog
og Litteratur, som snart blev det centrale i
hans Studier. Efter i Septbr 1891 at have
erhvervet sig den filosofiske Doktorgrad ved en
Afhandling »Studier over Tusind og en Nat«
(som 1905 er blevet oversat paa Russisk),
tiltraadte han kort Tid efter med offentlig
Understøttelse en længere Studierejse til
Østerlandene. Paa denne opholdt han sig en Tid
lang i Ægypten, hvor han, særlig under et
Ophold hos Araberen Musa i Landsbyen ved
Kalifgravene uden for Kairo, til
Fuldkommenhed lærte Nutidens arabiske Talesprog i
Ægypten. Derefter tog han Ophold i Syrien, den
længste Tid i Damaskus, hvor han, foruden
det arabiske Talesprog i Syrien, ved Omgang
med den tyrkiske Garnison i Byen tillige lærte
Tyrkisk. Ø. berejste derpaa den syriske Ørken
og fulgte her flere Ruter, som næppe var
betraadte af Europæere siden det byzantinske
Kejserriges Dage. Fra den syriske Ørken
vendte han tilbage til Kjøbenhavn i Aug. 1893 til
Hest gennem Lilleasien og Europa. Denne sin
Rejse har han beskrevet i »Skiftende
Horisonter« (1894), der samme Aar ogsaa udkom
paa Svensk. I det kgl. danske Vidensk.
Selskabs Skrifter for 1895 udgav han »Topografiske
Bidrag til Kendskabet til den syriske Ørken«
og i sammes »Oversigter« for 1896 »Umar al
Kindi's Beskrivelse af Ægypten«. 1897 udkom
hans <i>Contes de Damas</i>. Hovedgenstanden for
hans Studier har stadig været Islam og Islams
Kulturhistorie, hvilket har ført ham ind paa
indgaaende Undersøgelser af Tilstandene i den
moderne Orient og ikke mindst paa Studiet af
de politiske Forhold, som han har behandlet i
talrige Artikler, saavel i Tidsskrifter som i
Dagblade, hjemme og ude. Fra 1896 til 1915
var han Medarbejder ved »Vort Land«. 1918
afløste han Dr. Besthorn som udenrigspolitisk
Medarbejder ved »Nationaltidende«. 1898
ansattes Ø. som midlertidig Docent ved
Universitetet i semitiske Sprog og Litteratur og blev
1918 Professor i islamitisk Kultur. I »Illustr.
Verdenslitteraturhistorie« (udgivet af Jul.
Clausen) har Ø. givet en Fremstilling af den
