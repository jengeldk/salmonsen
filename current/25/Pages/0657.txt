ved den lange Række »Mittheilungen« samt ved
de store Monografier over Golfens Fauna og
Flora, som den i Tidens Løb har udsendt.

Senere er z. S. grundlagte af de fleste Stater;
saaledes f. Eks. af Østerrig i Triest, af
Frankrig saavel ved Kanalen som ved Middelhavet,
af Tyskland ved Kiel og paa Helgoland, af
Storbritannien i Plymouth og Liverpool. Blandt
de nordiske Stater ejer Sverige en Station ved
Kristineberg i Bohuslän; Norge endog tre, i
Bergen, Drøbak og Trondhjem, Danmark
derimod ingen, idet den saakaldte »biologiske
Station« (hvis Direktør er <i>Dr. phil.</i> A. C.
Johansen) kun skal varetage praktiske Opgavers
Løsning; saa meget des mere maa det derfor
beklages, at Danmark heller ikke har Del i
Stationen ved Neapel. Ogsaa uden for Europa
findes endelig z. S., saaledes baade paa
Nordamerikas Øst- og Vestkyst, samt i Japan.

Foruden de hidtil nævnte maritime Stationer
har man dernæst i de senere Aar paa
forskellige Steder (f. Eks. i Østerrig, Tyskland,
Schweiz og Nordamerika) grundlagt lignende
Stationer med en Undersøgelse af det ferske
Vands Dyreliv (og øvrige Naturforhold) for
Øje; bekendtest blandt disse er den 1892 af
Zacharias oprettede Station i Plön i Holsten.
I Danmark ejer Kjøbenhavns Universitet et
saadant »ferskvandsbiologisk Laboratorium« ved
Tjustrupsø; dets Leder er Professor. <i>Dr. phil.</i>
C. Wesenberg-Lund.
<i>R. H. S.</i>
</chapter>

<chapter name="Zoomorfer">
<b>Zoomorfer</b> [so<sub>o</sub>-] (græsk), Genstande
formede som Dyr.
</chapter>

<chapter name="Zoon">
<b>Zoon</b> (græsk), levende Væsen, Dyr.
</chapter>

<chapter name="Zoonomi">
<b>Zoonomi</b> ['so<sub>o</sub>-] (græsk) er Læren om de
almindelige Love for Dyrenes Liv og
Udvikling og skulde saaledes, i Modsætning til
<sp>Zoologien</sp>, der mere beskæftiger sig med
Detaillerne, behandle Dyreverdenen fra mere
almindelige Synspunkter. Betegnelsen har i
øvrigt forlængst mistet enhver Anvendelse.
<i>R. H. S.</i>
</chapter>

<chapter name="Zoonoser">
<b>Zoonoser</b> [so<sub>o</sub>-] (græsk) betyder Sygdomme,
der har deres Oprindelse fra Dyr. Ordet
bruges nu ikke meget, da der ikke er nogen skarp
Adskillelse mellem Z. og Infektionssygdomme,
der direkte eller indirekte skyldes Smitte fra
andre Mennesker. Som Eksempel paa Z. kan
anføres <sp>Miltbrand</sp>, der mærkelig nok saa
godt som altid synes at paaføres Mennesker
gennem syge Dyr resp. Produkter (Huder,
Haar, Knogler fra syge Dyr), medens der
næppe med Sikkerhed kendes Tilfælde, hvor et
miltbrandsygt Menneske har smittet et andet
Menneske. Fremdeles kan anføres <sp>Snive</sp> og
visse Former af <sp>Kvægtuberkulose</sp>.
Visse Tintesygdomme (Ekinokok f. Eks.), der i
Reglen overføres fra et Dyr, som huser den
kønnede Generation af Bændelormen, kan
ogsaa indordnes under Z. Endelig kan visse
Hudsygdomme, foraarsaget af Svampe, ofte
overføres fra Dyr til Menneske, men disse kan dog
ogsaa direkte forplantes fra Menneske til
Menneske.
<i>O. T.</i>
</chapter>

<chapter name="Zoopalæontologi">
<b>Zoopalæontologi</b> ['so<sub>o</sub>-], se <sp>Zoologi</sp>.
</chapter>

<chapter name="Zooplankton">
<b>Zooplankton</b> [so<sub>o</sub>-], i Modsætning til
Phytoplankton (Planteplanktonet) indbefatter alle
de til Planktonet hørende dyriske Organismer.
<i>C. W-L.</i>
</chapter>

<chapter name="Zoosporangier, Zoosporer">
<b>Zoosporangier</b> ['so<sub>o</sub>-], <b>Zoosporer</b> ['so<sub>o</sub>-], se
<sp>Alger</sp>, S. 493.
</chapter>

<chapter name="Zootomi">
<b>Zootomi</b> ['so<sub>o</sub>-], se <sp>Zoologi</sp>.
</chapter>

<chapter name="Zootrop">
<b>Zootrop</b> [so<sub>o</sub>-], se <sp>Kinetoskop</sp>.
</chapter>

<chapter name="Zopf">
<b>Zopf</b> [tsåpf] (tysk), Haarpisk. <sp>Zopfstil</sp>,
Parykstil (Piskeparyk-Stil). Efter tysk
kunsthistorisk Terminologi forstaar man ved Zopfstil
enten blot det samme som Rokoko eller den
Overgangsstil, der betegner et Tilbageslag mod
Rokokoens Udartninger og dekorative
Yppighed og derfor søger tilbage imod større
Linierenhed; den genoptager Studiet af Antikkerne,
men ofte paa ret nøgtern og pedantisk Vis, og
betegner saaledes en Overgang til Empirestilen.
Opfattet paa denne Maade bliver Zopfstil altsaa
beslægtet med — eller kan tages som et andet
Udtryk for — den franske <i>Style Louis Seize</i>
(se <sp>Rokoko</sp>).
<i>A. Hk.</i>
</chapter>

<chapter name="zoppo">
<b>zoppo</b> ['tsåp.o] (italiensk), hinkende;
<i>contrapunto alla zoppo</i>, synkoperet Kontrapunkt.
</chapter>

<chapter name="Zoppo, Marco">
<b>Zoppo</b> ['tsåp.o], <sp>Marco</sp>, egentlig <sp>Marco
de Ruzieri</sp>, italiensk Maler, f. c. 1433 i
Bologna, d. 1598 vistnok smst. Han blev Elev
af F. Squarcione i Padua, hvor han arbejdede
med paa Freskerne i Eremitani-Kirken, og
hvor han modtog stærke Indtryk fra Donatello,
og studerede ogsaa C. Tura; virkede derefter
i Venedig og Bologna, hvor han udførte en Del,
nu forsvundne, Façademalerier. I sit
Hovedværk »Tronende Madonna med Barn og fire
Helgener« (1471) i Berlins
Kaiser-Friedrich-Museum viser han en udpræget Individualitet
ved kraftig Formgivning og Karakteropfattelse,
men ogsaa i Figurernes Stivhed og den
metalliske Behandling af Klædebonnet en ikke
ringe Manierisme. Af Z.'s overordentlig
omhyggeligt udførte Kunst bør endvidere
fremhæves Rundbilledet med Døberen Johannes'
Hoved i Museo Civico i Pesaro, der tillige,
ligesom Londons National Gallery, ejer en
udmærket »Pietà«, samt »Madonna med Barn« i
Cook's Samling i Richmond; andre Arbejder
af Z. i Venedigs Galleri, Bolognas Collegio di
Spagna (stor Altertavle), i Museer i Bologna,
Wien m. m.
<i>A. Hk.</i>
</chapter>

<chapter name="Zoppot">
<b>Zoppot</b> ['tsåpåt], By i det nordvestligste
Hjørne af Danzig-Fristaten, ved Østersøen og
ved Jernbanelinien Stettin—Danzig, har (1924)
26906 Indb. Cigaret- og Sukkervarefabrikation,
Handel med Træ. Z. er et meget besøgt
Badested. I en nærliggende Skov holdes om
Sommeren Friluftsopera.
<i>O. K.</i>
</chapter>

<chapter name="Zopyros">
<b>Zopyros</b> [(t)so-], Søn af Megabyzos, fornem
Perser paa Darius I's Tid. Herodot fortæller
om ham, at han, da Darius længe forgæves
havde belejret Babylon, lemlæstede sig selv,
fremstillede sig for Babylonerne som et Offer
for Darius' Grusomhed og tilbød dem sin
Bistand mod Perserne. Da han havde faaet
overdraget Ledelsen af Babylonernes Hær,
udleverede han efter en forud aftalt Plan Byen til
Darius. Zopyros-Sagnet gaar i forskellige
Variationer igen i orientalske Sagn og Eventyr.
<i>A. C.</i>
</chapter>

<chapter name="Zor">
<b>Zor,</b> Navn paa Byen <sp>Sur</sp>, Oldtidens <i>Tyros</i>
(s. d.).
</chapter>

<chapter name="Zorez Jern">
<b>Zorez Jern,</b> se <sp>Profiljern</sp>.
</chapter>

<chapter name="Zorillaen">
<b>Zorillaen</b> eller <sp>Baandilderen</sp>, se
<sp>Stinkdyr</sp>.
</chapter>
