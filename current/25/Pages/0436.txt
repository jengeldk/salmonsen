<i>b</i>) Findes V. — d. v. s. Skib og Skibsladninger —
drivende paa Søen, gælder om Indkaldelsen
samt med Hensyn til Bjergelønnen de samme
Regler som i det under <i>a</i>) omtalte Tilfælde. Det
bjergede med Fradrag af Omkostninger og
Bjergeløn tilfalder, hvis Ejeren ikke melder sig
inden 6 Maaneder, Staten. Andet Vraggods, der
bjerges fra aaben Sø, tilfalder i Almindelighed
Bjergerne, naar Ejeren ikke melder sig inden
2 Maaneder efter derom sket Bekendtgørelse.
<i>c</i>) Gods, som ligger paa Havets Bund, kan i
Almindelighed enhver optage ved Hjælp af
Dykker- eller andre Redskaber. Optagelsen skal
straks anmeldes for Politimesteren, der,
saafremt de optagne Genstande ikke er af
ubetydelig Værdi, iværksætter Bekendtgørelse om
det optagne, og hvis Ejeren derefter melder
sig inden 2 Maaneder, udleveres Godset eller
det ved dettes Salg indkomne Beløb til ham
mod Godtgørelse af Omkostninger og
Bjergeløn; i modsat Fald tilfalder det Finderen. Naar
Skibe og Skibsladninger, der findes paa Havets
Bund, ønskes bjergede, skal der dog forud
indhentes Tilladelse af Marineministeren (for
Skibes Vedkommende) eller ske Anmeldelse til
Overøvrigheden (for Ladningers
Vedkommende), og Fristen for Ejerens Indkaldelse er her
6 Maaneder. Om Opfiskning af Ankere er
særlige Regler givne i L. 22. Decbr 1876, hvorefter
Ejeren maa melde sig henholdsvis inden 3 Uger,
efter at han har mistet Ankeret, eller 2
Maaneder efter Bekendtgørelsen om Fundet, alt efter
som Ankeret var blindt eller forsynet med Bøje
til Afmærkning af Stedet, hvor det er
nedsænket; melder Ejeren sig ikke, tilfalder Ankeret
Finderen. — Naar V. kan være farligt for
Sejladsen, har Statern Ret til at fordre, at det
snarest muligt afmærkes, optages eller
uskadeliggøres, og kan, saafremt dette ikke sker
inden en passende Frist, eller i Nødstilfælde
straks, selv foretage de til Skibsfartens
Betryggelse fornødne Foranstaltninger og kan i saa
Fald holde sig til V. for de hermed forbundne
Omkostninger.
<i>(L. A. G.). A. D. B.</i>

Ifølge norsk Lov om Stranding og V. af
20. Juli 1893 skal i Tilfælde af Stranding eller
Bjergning i Søen, naar hverken Skibsfører eller
Styrmand er til Stede, og Ejer ikke melder sig,
Fylkesmanden bestemme, om Godset skal
opbevares eller straks sælges ved Auktion. Der
udfærdiges en Bekendtgørelse, hvorved Ejeren
indkaldes til inden 1 Aar at melde sig og
legitimere sin Ret. Melder han sig ikke, bliver det
bjergede at sælge ved offentlig Auktion;
Udbringendet med Fradrag af Omkostninger og
Bjergeløn indsættes i Norges Bank, hvor det
henstaar i indtil 5 Aar. Har inden denne Tid
Ejer ikke meldt sig hos Fylkesmanden og
legitimeret sit Krav, tilfalder det indsatte Beløb
Statskassen. Hvis det strandedes eller bjergedes
Værdi ikke overstiger 10 Kr., træder
Lensmanden i Fylkesmandens Sted; Bekendtgørelse kan
da undlades. Derhos kan det, naar Værdien er
saa liden, at Omkostningerne ved den
foreskrevne Fremgangsmaade ikke vil levne en
passende Bjergeløn, bestemmes, at Genstanden
overlades Finderen til Ejendom.
<i>K. Ø.</i>
</chapter>

<chapter name="Vrag">
<b>Vrag.</b> Et Skib siges at være Vrag, naar det
har lidt saadan Skade, enten i aaben Sø eller
ved at grundstøde, at det ikke mere kan
bringes i sødygtig Stand uden store Omkostninger.
V., der driver rundt i Søen uden Besætning,
kan være meget farlige for Sejladsen, hvorfor
de som oftest sænkes af Besætningen eller af
tilkommende Skibe, naar Dybdeforholdene
tillader det. Paa Kysten fremkommer V. ved
Strandinger med paafølgende Ødelæggelse af
Søen. Hvor V. generer Landsætning, Fiskeri
eller lignende, tilintetgøres de. Hvor V. ligger
under Vandet i trafikeret Farvand, afmærkes
det til Advarsel for de Søfarende.
Afmærkningen angiver som Regel ved sit Udseende,
hvorledes Skibene skal sejle for at undgaa V. Som
Vragafmærkning benyttes <sp>Vragfyrskibe</sp>,
<sp>Vraglystønder</sp> eller <sp>Vragvagere</sp>,
som ved deres Farve og Lys adskiller sig fra
anden Afmærkning. Danmark og Sverige har
samme Vragafmærkning, og der arbejdes paa
at gøre Vragafmærkningen international.
Ligger V. særlig farligt, bortsprænges det. Ikke
bortsprængte V. indlægges i Søkortene med et
særligt Mærke.
<i>C. B-h.</i>
</chapter>

<chapter name="Vragbrænde">
<b>Vragbrænde</b> er et uheldigt Navn paa
Brændetræ, som ikke er vraget, men har en eller
anden Fejl: stærkt knudet, angrebet af Svamp,
uregelmæssig splintret, af snoet Vækst eller
lignende.
<i>C. V. P.</i>
</chapter>

<chapter name="Vrager">
<b>Vrager,</b> en af Magistraten (under Forbehold
af Kongens Konfirmation) beskikket og under
Politimesterens Opsyn staaende Embedsmand,
hvis Hverv er at have Indseende med
Boniteten, Maalet og Pakningen af visse Varer,
saasom saltet Fisk, saltet Kød, Tran og Tjære. Al
<sp>tvungen</sp> Vragning er for længst afskaffet i
Danmark, og Embedet, der hyppigt er
forbundet med Stillingen som Vejer og Maaler, har
nu tabt al væsentlig Betydning, idet man i
Stedet for, naar der opstaar Tvivl om en Vares
Godhed, benytter Syn og Skøn (s. d.). — Paa
Færøerne finder der dog tvungen Vragning
Sted af Klipfisk, der udføres til Italien og
Spanien.
<i>(L. A. G.). A. D. B.</i>

I <sp>Norge</sp> ophævedes tvungen Vragning af
Sild ved Lov 15. Septbr 1851. Lov 4. Maj 1901
aabner Adgang til frivillig Vragning. I
Kystbyerne fra Stavanger til Tromsø er der ansat
fastlønnede V.; Instruks for deres Virksomhed
er udfærdiget under 9. Marts 1906. — Lov 30.
Septbr 1921 indfører delvis tvungen Vragning
af Klipfisk og Saltfisk. Der er 1
Vragerinspektør, 4 Overvragere (Bergen, Aalesund,
Kristiansund, Bodø) og 16 V.. ansat af
Handelsdepartementet; Instruks af 18. April 1922.
<i>K. Ø.</i>
</chapter>

<chapter name="Vragfisken">
<b>Vragfisken,</b> se <sp>Aborrefamilien</sp>.
</chapter>

<chapter name="Vragfyrskib">
<b>Vragfyrskib</b> benyttes til at betegne
Beliggenheden af Vrag eller lignende Hindringer for
Skibsfarten. Det viser om Dagen 3 grønmalede
Balloner fra en Raa, nemlig 2 lodret for
hinanden fra den ene Raanok og 1 fra den anden,
der er nærmest Vraget. Om Natten vises 3
Lanterner med grønt, fast Lys, anbragte ganske
som Ballonerne. Ethvert V. skal passeres paa
den Side, fra hvilken de 2 Balloner eller de 2
Lanterner vises.
<i>G. F. H.</i>
</chapter>

<chapter name="Vraggods">
<b>Vraggods,</b> d. s. s. <sp>Vrag</sp>.
</chapter>

<chapter name="Vragning">
<b>Vragning,</b> se <sp>Vrager</sp>.
</chapter>

<chapter name="Vragning">
<b>Vragning,</b> bornholmsk Udtryk for
Drivgarnsfiskeri. At »<sp>vrage</sp>« er at drive med
