desuden en hollandsk Poetik (1650). I en Alder
af 84 Aar oversatte han Ovid's Metamorfoser.
Bragt i Armod af en Søn maatte den 71-aarige
Digter modtage en Ansættelse som Bogholder
ved Amsterdams Laanekontor, hvorfra han 10
Aar efter fik sin Afsked med Pension. Hans
Værker er udgivne af Van Lennep og Buiger
(Amsterdam 1850—69, 12 Bd, ny Udg. 1890).
(<sp>Litt</sp>: Biografier af <sp>G. Brandt</sp> [2 Bd,
Amsterdam], <sp>Zeeman</sp> [smst. 1831],
<sp>Alberdingk Thijm</sp> [smst. 1876],
<sp>Baumgartner</sp> [Freiburg 1882], <sp>Haek</sp> [Hamburg 1890];
smlg. ogsaa <sp>Unger</sp>, »Bibliographie van V.'s
werken« [Amsterdam 1888] samt Kataloget over
A. Th. Hartkamp's V.-Samling, der nu ejes af
Foreningen »Het V.-Museum«; <sp>Aug. Müller</sp>,
»Ueber Miltons Abhängigkeit von V.« [Berlin
1891]; Dr. <sp>J. F. M. Sterck</sp>, »Rondom V.«
»Wereldbibliotheek-Udgave«, 1927).
<i>(A. I.). V. K.</i>
</chapter>

<chapter name="Vonitsa">
<b>Vonitsa,</b> <sp>Bonitsa</sp>, By i det vestlige
Grækenland, Nomos Akarnanien og Ætolien,
ligger 218 km VNV. f. Athen paa den sydlige
Side af Arta Bugten. 2500 Indbyggere. V. har
Rester af et venetiansk Citadel og er en fattig
By med en lille Havn. Fra 14. Aarhundrede
til 1797 hørte V. til Venedig. Det var fra V.,
at den Opstand bredte sig, der 1862 kostede
Kong Otto hans Krone. I Nærheden findes
Ruiner af det gamle Aktion (<i>Actium</i>).
<i>(H. P. S.). N. H. J.</i>
</chapter>

<chapter name="Vonk">
<b>Vonk,</b> d. s. s. <sp>Vonck</sp>.
</chapter>

<chapter name="Vonnoh, Robert William">
<b>Vonnoh</b> [v<sub>ə</sub>'no<sub>u</sub>], <sp>Robert William</sp>,
nordamerikansk Maler, f. 17. Septbr 1858 i Hartfort
(Conn., U. S. A.). Efter nogen Undervisning i
Boston studerede han i Paris under Boulanger
og Lefebvre, blev Lærer ved Bostons
Kunstskole, kom atter til Paris, tilegnede sig her det
impressionistiske Syn og virkede derefter i
nogle Aar som Professor ved Philadelphias
Akademi. V. har, især i Hjemlandet, vundet
megen Berømmelse for sine Portrætter (mest
Kvinde- og Børneportrætter) i det fri; af hans
Portrætkunst anføres eksempelvis: Youngstown
og Cleveland (Ohio Museet). Hans Malemaade
er impressionistisk og jævnstilles gerne efter
hele dens Karakter med Monet's. Arbejder af
V. findes bl. m. a. offentlige Steder og
Samlinger i Boston-Museet og Akademiet i
Philadelphia. Han maler ikke blot Portrætter, men
ogsaa Landskaber (»Vinter-Solstraaler«, »Aften
i Dalarne«, »Decembermorgen« etc.). Hans
Hustru <sp>Bessie Potter V.</sp>, f. 1872 i St. Louis,
Elev af Lorado Taft, er Billedhuggerinde
(»Danserinde«, »Styrtet fra Tronen«, »Ung Moder«
etc.).
<i>A. Hk.</i>
</chapter>

<chapter name="Wood, Ch.">
<b>Wood</b> [wud], Ch., se <sp>Halifax</sp>.
</chapter>

<chapter name="Wood, Mrs. Henry">
<b>Wood</b> [wud], Mrs. <sp>Henry</sp>, engelsk
Romanforfatterinde, f. 17. Jan. 1814 i Worcester, d.
9. Febr 1887 i London. Med sin første Roman
<i>Danebury House</i> (1860) vandt hun en Pris,
udsat af et skotsk Maadeholdsselskab. Aaret efter
fulgte <i>East Lynne</i>, der gjorde megen Lykke,
og hun var fra nu af en af de mest læste
Forfatterinder. Dels under sit eget Navn, dels
under Pseudonymet Johnny Ludlow udsendte hun
en lang Række Romaner og mindre
Fortællinger der giver gode Skildringer af engelsk Liv.
Af disse Værker kan nævnes: <i>The Channings</i>
(1862) med Fortsættelsen <i>Roland Yorke</i> (1869);
<i>Mrs. Halliburton's Troubles</i> (1862); <i>Johnny
Ludlow</i> (1874) og <i>Within the Maze</i> (1872). En Del
af Romanerne er oversatte paa Dansk. Endnu
kan nævnes, at hun 1867—87 udgav
Tidsskriftet <i>The Argosy</i>. (<sp>Litt</sp>.: <i>Memorials of Mrs. H.
W. by her Son</i> [1894]).
<i>(T. L.). I. O.</i>
</chapter>

<chapter name="Wood, Henry Evelyn">
<b>Wood</b> [wud] <sp>Henry Evelyn</sp>, Sir,
engelsk Feltmarskal (1838—1919). Han begyndte
sin Løbebane i Flaaden, men gik over til
Hæren og blev 1856 Løjtnant i Rytteriet. Han
udmærkede sig i Indien, som Oberstløjtnant 1873
mod Ashantierne og senere mod Zuluerne, var
med i Boerkrigen (1880—81) og Felttoget mod
Ægypten; her blev han udnævnt til
Øverstbefalende, <i>Sirdar</i>, og viste store organisatoriske
Evner. W. blev dog kaldt hjem og var
1893—1901 Sjælen i det engelske Krigsministerium og
havde megen Indflydelse paa Reorganisationen
af Hæren. 1895 blev han General, 1903
Feltmarskal, hvorefter han tog sin Afsked.
<i>E. C.</i>
</chapter>

<chapter name="Wood, Henry Joseph">
<b>Wood</b> [wud], <sp>Henry Joseph</sp>, Sir,
engelsk Musiker, f. 3. Marts 1869 i London, var
oprindelig Organist, men blev bekendt som
Opera- og Symfonidirigent, i hvilken Egenskab
han er Englands mest fremragende, og har øvet
stor Indflydelse paa Musiklivet der; som
Anerkendelse blev han adlet; ogsaa uden for
England er han nu og da optraadt som Dirigent.
W. har komponeret nogle Operaer og
forskellig Vokalmusik. (<sp>Litt</sp>.: <sp>Rosa
Newmarch</sp>, »H. J. W.«).
<i>W. B.</i>
</chapter>

<chapter name="Wood, Leonhard">
<b>Wood</b> [wud], <sp>Leonhard</sp>, amer. General,
f. 1860, d. Aug. 1927. Han var opr. Læge, men
blev i 1898 ved Udbruddet af den
spansk-amerikanske Krig Oberst og Chef for et af ham og
Roosevelt dannet Regiment, <i>Rough Riders</i>. W.
der blev Brigadegeneral 1903, har været
anvendt som Militærguvernør paa Kuba
(1899—1902) og 1906 paa Philippinerne. Efter at have
været Chef for Generalstaben (1910—14)
udmærkede han sig i høj Grad under
Verdenskrigen som Organisator af Amerikas
Stridskræfter. Han var 1920 Kandidat til
Præsidentværdigheden og er siden 1921 atter Militærguvernør
paa Philippinerne. W. har skrevet flere
udmærkede militære Værker.
<i>E. C.</i>
</chapter>

<chapter name="Wood, Robert Williams">
<b>Wood</b> [wud], <sp>Robert Williams</sp>,
amerikansk Fysiker, f. 2. Maj 1868 i Massachusetts,
1901 Professor ved <i>John Hopkins University</i>.
Hans Hovedarbejder vedrører Optikken, hvor
han bl. a. har undersøgt Lysets anormale
Dispersion, dets Absorption og de magneto-optiske
Forhold ved forskellige Metaldampe. Endvidere
har han fundet Fluorescensen ved saadanne
Dampe. Foruden Tidsskriftafhandlinger har han
skrevet <i>Physical Optics</i> (1. Udg. 1905, oversat
til Fransk).
<i>A. W. M.</i>
</chapter>

<chapter name="Woodbridge">
<b>Woodbridge</b> ['wudbridз], By i det sydlige
England, East Suffolk, c. 12 km ØNØ. f.
Ipswich ved Debens Æstuarium. Har en smuk
Kirke (St. Mary the Virgin), Latinskole,
Handel med Landbrugsprodukter samt Kvæg- og
Hestemarkeder. (1921) 4598 Indb.
<i>M. H-n.</i>
</chapter>

<chapter name="Woodburytypi">
<b>Woodburytypi</b> ['wudb<sub>ə</sub>r<sub>i</sub>ty'pi'] er en
fotografisk Reproduktionsmetode, der udføres paa
følgende Maade: et fotografisk Negativ kopieres
paa Kromgelatine, ligesom ved
Pigmentfotografi. Efter Hærdning og Tørring fremstiller
