Udenrigsministeriet i Berlin, derefter
Honorarprofessor. Som Politiker tilhørte Ae. det
frikonservative Parti. Han har skrevet et ikke
ringe Antal Brochurer, bl. a. som litterær
Pennefører for Ministeriet Hohenzollern-Auerswald
adskillige mod Østerrig rettede Smaaskrifter,
saaledes: »Preussen und der Friede von
Villafranca« (1859), det anonyme »<i>Suum cuique</i>,
Denkschrift über Preussen« (s. A.) o. a. Af
hans øvrige Skrifter kan nævnes: »Der
Fürsten-Rat nach dem lüneviller Frieden« (1853),
»Die Schluss-Acte der wiener
Ministerial-Conferenzen zur Ausbildung und Befestigung des
deutschen Bundes. Urkunden, Geschichte und
Commentar« (1860), »Aus dem Jahr 1819.
Beitrag zur deutschen Geschichte« (2. Opl., 1861),
»Aus der Vorzeit des Zollvereins« (1865) og
»Woher und Wohin?« (4. Opl., 1866). Med A.
Klauhold udgav Ae. <i>Free Ships under Enemys
Flag</i> (1866) og »Das Staatsarchiv. Sammlung
der officiellen Actenstücke zur Geschichte der
Gegenwart«, I—XXI (1861—71), der blev fortsat
af H. v. Kremer-Auenrode, fra 1881 af H.
Delbrück.
<i>Fz. D.</i>
</chapter>

<chapter name="Ægidianske Konstitutioner">
<b>Ægidianske Konstitutioner</b> eller
»Egidianerne«. Lovbog for Kirkestaten, givet under
Innocens VI ved Kardinal Ægidius Albornoz.
<i>A. Th. J.</i>
</chapter>

<chapter name="Ægidius">
<b>Ægidius,</b> en af de saakaldte
<sp>Nødhjælpere</sp> (s. d.). Han skal have levet i Provence
i det 7. Aarh., men man ved intet sikkert om
ham. Æ.'s Festdag er den 1. Septbr.
<i>A. Th. J.</i>
</chapter>

<chapter name="Ægilops">
<b>Ægilops</b> ['æ'-] L., Slægt af Græsfamilien, der
staar Hveden meget nær, men adskiller sig fra
den ved de fladt hvælvede Yderavner. 12 Arter
i Sydeuropa og Orienten. <i>Æ. ovata</i> L. fik i sin
Tid gennem en Misforstaaelse Ord for at være
Hvedens Stamform. Ved Krydsning med
forskellige Hvedesorter danner den nemlig en
Bastard, <i>Æ. triticoides</i> Req., som ved fortsat
Dyrkning atter gaar over til Hvede.
<i>A. M.</i>
</chapter>

<chapter name="Ægina">
<b>Ægina,</b> se <sp>Aigina</sp>.
</chapter>

<chapter name="æginetisk Kunst">
<b>æginetisk Kunst,</b> se <sp>aiginetisk Kunst</sp>.
</chapter>

<chapter name="Ægion">
<b>Ægion</b> ['æ'g<sub>i</sub>ån], d. s. s. <sp>Aigion</sp> (s. d.),
hedder nu <sp>Aigion</sp> eller <sp>Vóstitza</sp> (s. d.).
</chapter>

<chapter name="Ægir">
<b>Ægir</b> (<sp>Æge</sp>), egentlig et gammelt Ord for
»Hav«, i nordisk Mytologi Navn paa en
Havjætte; gift med Ran; Fader til Havmøerne ɔ:
Bølgerne. Aserne gæstede hans Hal. Om Loke's
Trætte her handler Kvadet <i>Lokasenna</i> eller
<i>Ægisdrekka</i> i den ældre Edda. Floden Ejder
(Egidora) hedder paa Oldnordisk <i>Ægisdyrr</i>
(Havets eller Æ.'s Dør). Han opfattes af
Islændingerne som identisk med Jætten Hlér, s. d.
<i>(A. O.). G. K-n.</i>
</chapter>

<chapter name="Ægirin">
<b>Ægirin,</b> se <sp>Pyroxengruppen</sp>.
</chapter>

<chapter name="Ægis">
<b>Ægis</b> ['æ.-], se <sp>Aigis</sp>.
</chapter>

<chapter name="Ægisthos">
<b>Ægisthos</b> [-stås], d. s. s. <sp>Aigisthos</sp>.
</chapter>

<chapter name="Ægithalas pendutinus">
<b>Ægithalas pendutinus</b> [-ta], se <sp>Mejser</sp>,
S. 861.
</chapter>

<chapter name="Ægleder">
<b>Ægleder,</b> se <sp>Æggestok</sp>.
</chapter>

<chapter name="Ægledernes Sygdomme">
<b>Ægledernes Sygdomme.</b> Da Æglederne
danner en ligefrem Fortsættelse af Livmoderen,
med en Væg, dannet som i denne med 3 Lag,
inderst Slimhinden, saa Muskellaget, yderst
Bughinden, vil vi i Hovedsagen her træffe
samme Lidelser som i Livmoderen og oftest
forplantede fra denne.

Den hyppigste af Æ. S. er <sp>Betændelsen</sp>
(<sp>Salpingitis</sp>), der oftest begynder som en
Katarr af Slimhinden. Den er, som nævnt,
hyppigst forplantet fra Livmoderen og vil i Reglen
være af gonorroisk eller septisk Natur; den
sidste træffes særlig hyppig efter kriminelle
Aborter. Sygdommen ses ogsaa efter forskellige
Infektionssygdomme som Difteri,
Skarlagensfeber o. s. v. Lidelsen kan atter tabe sig; men
hyppig trænger den frem til Bughinden,
angriber denne i større Omfang, forplanter sig
ogsaa ofte til Æggestokken. Som en hyppig
Følge af denne Udbredelse ses en Tillukning
af Æglederens Udmunding i Bughulen. Da nu
den fine Aabning ind i Livmoderen ogsaa ofte
tilstoppes, kommer Æglederen til at danne et
i begge Ender lukket Rør, og efter som
Afsondringen fra Slimhinden tiltager mere og mere,
udspiles dette til en pølseformet, ofte bøjet og
snoet Svulst, hvis Indhold kan være
materieagtigt (<sp>Pyosalpinx</sp>) eller blodigt
(<sp>Hæmatosalpinx</sp>), sjældnere vandigt
(<sp>Hydrosalpinx</sp>).

De nævnte Sygdomme ledsages næsten altid
af Smerter, i de akutte Tilfælde tillige af
Feber, og de giver i det hele taget ofte et
Sygdomsbillede svarende til det, der fremkaldes
ved Bughindebetændelse i Bækkenet (der, som
nævnt, ogsaa næsten altid samtidig findes),
akut eller kronisk. En højresidig Lidelse af
denne Art skelnes ofte kun vanskelig fra
Blindtarmsbetændelse. Hyppigst træder Smerterne
væsentlig kun frem ved Menstruationen. Er
begge Æglederne angrebne, vil der ofte findes
<sp>Sterilitet</sp>; i andre Tilfælde kan vi se et
<sp>Tubarsvangerskab</sp> indtræde (se
<sp>ekstrauterint Svangerskab</sp>).

De nævnte Lidelser forekommer meget
hyppigt og spiller en stor Rolle, da de
vanskelig helbredes fuldstændig, og da der, selv
om der er opnaaet en betydelig Bedring, ofte
er Tilbøjelighed til, at Processen blusser op
paa ny. En Operation vil dog kun i de færreste
Tilfælde være nødvendig.

Ikke sjælden er Tuberkulosen, der udgør
nogle faa Procent af alle Betændelsessygdomme.
Den overføres til Æglederen ad Blodvejen eller
gennem Lymfestrømmen. En opadstigende
Infektion gennem de ydre Kønsdele er en
tvivlsom Mulighed. Sygdommen angriber ofte tillige
Æggestokken og sjældnere Livmoderen.
Helbredelse opnaas ofte uden Operation.

Andre Lidelser af Æglederne, som
Misdannelser, god- og ondartede Svulster o. s. v.,
forekommer langt sjældnere end de ovenfor
omtalte.
<i>(Lp. M.). J. P. H.</i>
</chapter>

<chapter name="Ægnoteringer">
<b>Ægnoteringer.</b> Paa visse Produktbørser
noteres Prisen for friske Æg. Saaledes i
Kjøbenhavn for Eksport noteres Pris i Kroner pr.
Kasse à 72 Snese inklusive Emballage. For
Hjemmemarkedet sættes Noteringen pr. Snes
eller pr. kg. I England noteres i shilling pr.
120 Stykker.
<i>Ch. V. N.</i>
</chapter>

<chapter name="Ægofoni">
<b>Ægofoni</b> ['æ-] (græsk), den brægende
Karakter, som en Patients Stemme antager ved
Auskultation (s. d.) af Brystet ved den øverste
Grænse af et pleuritisk Exsudat.
<i>H. I. B.</i>
</chapter>

<chapter name="Ægopodium,">
<b>Ægopodium,</b> se <sp>Skvalderkaal</sp>.
</chapter>
