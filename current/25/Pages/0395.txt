<chapter name="Volumnius, Lucius">
<b>Volumnius,</b> <sp>Lucius</sp>, romersk Hærfører,
Konsul 307 og 296 f. Kr. I sit andet Konsulat
kæmpede han mod Samnitterne, men blev
pludselig af sin Kollega Appius Claudius kaldt
til Hjælp mod Etrurerne. Da han imidlertid
ankom, nægtede den stolte Patricier Claudius,
at han havde ansøgt om hans Hjælp, og først
efter en heftig Ordstrid tog han imod den.
Efter at Konsulerne havde vundet en stor Sejr
over Etrurerne, gik V. paa ny mod Samnitterne
og overvandt ogsaa dem.
<i>H. H. R.</i>
</chapter>

<chapter name="Volund">
<b>Volund,</b> Sagnhelt, se <sp>Vølund</sp>.
</chapter>

<chapter name="volunteers">
<b>volunteers</b> [vå£<sub>ə</sub>n'ti.<sub>ə</sub>z] kaldes de engelske
Korps, der oprettedes ad Frivillighedens Vej
som Følge af en patriotisk Bevægelse i Aarene
1857—59. V. ophævedes i 1907 og indgik i
Territorialarmeen, der traadte i Stedet for V. og
de tidligere frivillige Rytterenheder (<i>yeomanry</i>).
<i>O. F.</i>
</chapter>

<chapter name="Volunterisme">
<b>Volunterisme</b> er Betegnelsen for en
Opfattelse, der paa en eller anden Maade betragter
Viljen som det til Grund liggende. Ofte stilles
Vilje og Forstand (Intellekt) over for
hinanden. Det er f. Eks. en intellektualistisk
Opfattelse, at Forstanden indser, hvad der er et
Gode, og at Viljen dernæst vælger det, medens
det er en voluntaristisk Opfattelse, at noget
bliver til et Gode ved Viljens Valg.

Forskellige Former for voluntaristisk
Filosofi er omtalt i Artiklen om <sp>Duus</sp> (<sp>Scotus</sp>),
<sp>Fichte</sp>, <sp>v. Hartmann</sp>, <sp>Pelagius</sp>,
<sp>Schopenhauer</sp>.
<i>Edg. R.</i>
</chapter>

<chapter name="Volupia">
<b>Volupia,</b> latinsk Gudinde, Personifikation af
Velbefindende, Nydelse, Lyst; hun hørte til
Indigetes (s. d.).
<i>H. A. K.</i>
</chapter>

<chapter name="Voluspaa">
<b>Voluspaa,</b> d. s. s. <sp>Völuspa</sp>.
</chapter>

<chapter name="Volut">
<b>Volut</b> (lat.: <i>volutus</i>, af <i>volvere</i>, rulle, dreje)
er et i Arkitektur og dekorativ Kunst meget
yndet Motiv. Som en plastisk Udformning af
det ældgamle Spiralmotiv træffes det i den
klassisk-antikke Bygningskunst, især i den ioniske
Ordens Søjlekapitæler, hvis V. paa Græsk
kaldes Helix, Sneglen. Ogsaa det korinthiske
Søjlehoved har V., omend mindre dominerende, idet
den svære, ioniske Volutplade er opløst i
mindre V. Grækerne og især Romerne yndede
Volutkonsoller, der brugtes som Tandsnitrækker
under Gesimser og Lofter, som Knægte for
Vindues- og Dørfrontespicer, til sidst ogsaa som
Smykke for Buernes Slutsten. Som et antikt
Arvestykke optoges V. igen i Renaissancen og
findes derefter i alle de fra den nedstammende
Stilformer, ikke mindst i Nyklassicismen. Lige
fra Oldtiden indgaar Volutmotiver ogsaa som
mer eller mindre fremtrædende Led i
Akantusornamentikken, og den plastiske V. er sikkert
ogsaa Grundmotivet af Kartoucheværket,
ligesom Renaissancens svungne Gavle udvikles af V.
<i>C. A. J.</i>

<img>Volut.</img>
</chapter>

<chapter name="Voluta">
<b>Voluta,</b> se <sp>Foldesnegl</sp>.
</chapter>

<chapter name="Voluter">
<b>Voluter,</b> se <sp>Søjle</sp>.
</chapter>

<chapter name="Wolverhampton">
<b>Wolverhampton</b> ['wu£və,häm(p)t<sub>ə</sub>n], By
(<i>County Borough</i>) i det mellemste England,
Staffordshire, 21 km NV. f. Birmingham, i den
paa Jern- og Kulgruber rige Egn <i>Black Country</i>.
Betydelig Fabrikby med (1921) 102373 Indb. W.
har en Kirke fra 15. Aarhundrede, et nyt i
Renaissancestil opført Raadhus, et Museum, en
Landbrugssamling, et Sygehus med Lægeskole
og en Latinskole. W. er den folkerigeste og
mest industrielle By i det sydlige
Fabriksomraade i Staffordshire, et Hovedsæde for engelsk
Jernindustri, omgivet af Jernbaner og
Kanaler. Der fabrikeres Jern-, Messing-, Zink- og
Tinvarer, Cykler, Laase, Nøgler, Værktøj af
forskellig Art, især File, elektriske og fysiske
Apparater, Skotøj og Pap-maché. Byen er
gammel; dens oprindelige Navn var Hanton eller
Hamtune, men den fik efter Kong Ethelred
II's Søster Wulfruna Navnet
<sp>Wulfrunahamton</sp>.
<i>(M. Kr.). M. H-n.</i>
</chapter>

<chapter name="Wolwerhampton, Viscount">
<b>Wolwerhampton</b> ['wu£vəhäm(p)t<sub>ə</sub>n],
Viscount, engelsk Statsmand, se <sp>Fowler, Henry</sp>.
</chapter>

<chapter name="Volverlej">
<b>Volverlej,</b> se <sp>Arnica</sp>.
</chapter>

<chapter name="Wolverton">
<b>Wolverton</b> ['wo£vət<sub>ə</sub>n], By i det sydøstlige
England, Buckinghamshire, 84 km NNV. f.
London ved London & North-Western Railway.
Fabrikation af Jernbanevogne. (1921) 14052 Indb.
<i>M. H-n.</i>
</chapter>

<chapter name="Volvic">
<b>Volvic</b> [vål'vik], By i det centrale Frankrig,
Dept Puy-de-Dôme, 400 m o. H., ved Orléans
Banen og Lokalbanen Riom—V., NNV. f.
Clermont, 5500 Indb. V. har en romansk Kirke og
en Bygnings- og Billedhuggerskole. Betydelige
Brud af Lava, som anvendes til Bygningssten.
Paa en Top oven over Byen er rejst en
Kæmpestatue af den hellige Jomfru. 1 km N. f. V.
ligger Ruiner af Slottet <sp>Tournoël</sp> (12.—16.
Aarhundrede).
<i>(M. Kr.). E. St.</i>
</chapter>

<chapter name="Volvocaceæ, Volvox">
<b>Volvocaceæ, Volvox,</b> se <sp>Alger</sp>, S. 493.
</chapter>

<chapter name="Volvulus">
<b>Volvulus,</b> <sp>Tarmslynge</sp>, er en Tilstand
i Tarmen, hvor et Par af dennes naturlige
Slynger enten paa Grund af en medfødt
Misdannelse eller paa Grund af gamle
Sammenvoksninger som Levning efter tidligere
Betændelser slynges og knækkes saaledes om hinanden,
at Passagen i Tarmene stoppes, idet der
dannes en Tarmtillukning (Tarmokklusion, s. d.),
og den dermed følgende alvorlige Tilstand
(Ileus, s. d.). Paa ganske faa Undtagelser nær
er alle saadanne Behandlingsmaader som
Indhældning af store Vand- eller Oliemasser,
Indgift af Kvægsølv, Afføringsmidler i stor Dosis
unyttige og farlige, dels paa Grund af, at Tiden
spildes, dels direkte ved, at man skader
Patienten. Man kan som Regel ikke helbrede en
V. ad anden Vej end ved Operation, og denne
har kun Udsigt til godt Resultat, naar den —
som ved Brokindeklemning — kommer i rette
Tid. Man ser dog fra Tid til anden, at V.
optræder gentagne Gange som lettere Tilløb
der »gaar over af sig selv«. Patienterne venter
da det samme ved et nyt Anfald, og den rette
Hjælp, Operationen, søges for sent.
<i>(E. A. T.). V. Sch.</i>
</chapter>

<chapter name="Volynien">
<b>Volynien,</b> se <sp>Volhynien</sp>.
</chapter>

<chapter name="Wolzogen, Caroline v.">
<b>Wolzogen</b> ['våltso.g<sub>ə</sub>n], <sp>Caroline v.</sp>, f.
<sp>v. Lengefeld</sp>, tysk Digterinde, f. i
