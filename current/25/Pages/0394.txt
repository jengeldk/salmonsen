<chapter name="Voltmeter">
<b>Voltmeter,</b> et Redskab til Maaling af den
elektriske Spændingsforskel mellem to Punkter
af en elektrisk Ledning ved Hjælp af
Strømmens magnetiske Virkninger. Et V. indrettes
efter lignende Principper som et
<sp>Galvanometer</sp> (s. d.), kun med den Forskel, at dets
elektriske Ledningsmodstand maa være saa
stor, at der ved Anvendelsen kun gaar en
meget ringe Strøm gennem det. Sætter man V.'s
Polskruer i Forbindelse med to Punkter af en
elektrisk Ledning, f. Eks. med hver sin af to
Kulstænger i en tændt elektrisk Buelampe, vil
den Strøm, der gennemløber V., være
proportional med Spændingsforskellen mellem de to
Punkter <sp>efter</sp> V.'s Anbringelse. Men er dettes
Modstand stor nok, forstyrrer det Tilstanden i
Ledningen saa lidt, at man i mange Tilfælde
med tilstrækkelig Nøjagtighed ogsaa kan tage
Strømstyrken gennem Voltmeteret som Maal
for Spændingsforskellen <sp>før</sp> V.'s Anbringelse.
Ethvert Galvanometer (Ampèremeter) kan
altsaa bruges som V., naar man sætter en
tilstrækkelig stor Modstand i Række med det —
forudsat naturligvis, at Galvanometeret er
tilstrækkelig fintmærkende. For at opnaa dette
maa man i et V. benytte mange Vindinger af
tynd Ledningstraad, medens man i et
Ampèremeter hellere bruger faa Vindinger af tykkere
Traad for at faa ringe Ledningsmodstand. Jfr.
<sp>Elektriske Maaleinstrumenter</sp>.
<i>(K. S. K.). A. W. M.</i>
</chapter>

<chapter name="Voltolini, Friedrich Eduard Rudolf">
<b>Voltolini,</b> <sp>Friedrich Eduard Rudolf</sp>,
tysk Øre- og Halslæge, f. 1819, d. 1889. <i>Dr.
med.</i> 1842, nedsatte sig 1844 i Berlin, senere i
Gross-Strelitz, Falkenberg og 1860 i Breslau,
hvor han først begyndte sin Virksomhed som
Øre- og Halslæge, idet han dog i Forvejen ved
Siden af sin almindelige Praksis havde gjort
indgaaende Studier i Faget, navnlig anatomiske.
1860 blev han Docent, 1868 Professor. V. var
den første, som indførte Galvanokaustikken i
Otolaryngologien.
<i>J. M.</i>
</chapter>

<chapter name="Woltreck, Franz">
<b>Woltreck</b> ['våltræk], <sp>Franz</sp>, tysk
Billedhugger, f. 1800 i Zerbst, d. efter 1845. Han
studerede under Henschel i Kassel, David i
Paris, videre i München og i Rom (under
Thorvaldsen). Ny Carlsberg Glyptotek ejer hans
Bronzestatuette af Thorvaldsen (modeleret i
Rom 1831; Marmoreksemplar paa Jægerspris).
W. har ogsaa udført et lille Relief af
Thorvaldsen (1833) og et rundt Relief (i Bronze) af
samme (1836). Han udførte mange
Portrætmedaillons af berømte Mænd (Hertug Leopold
Friedrich v. Dessau's Bronzekabinet), for
Münchens Ruhmeshalle Bader, for Walhalla smst.
Memling og Grev Platin. Af Idealfigurer skabte i
W. bl. a. »Kildenymfe« og »Amor som Fisker«.
<i>A. Hk.</i>
</chapter>

<chapter name="Voltri">
<b>Voltri,</b> By i det nordvestlige Italien,
Provins Genova, ligger 14 km Vest for Genova ved
Genova-Bugten og ved Banen fra Genova til
Ventimiglia. (1911) 15690 Indb. V. har en
Valfartskirke og driver en Del Klæde-, Papir- og
Jernindustri, Fabrikation af Konserves samt
lidt Handel og Skibsfart. Den 18. Apr. 1800
sejrede Østerrigerne under Melas ved V. over
Franskmændene under Masséna.
<i>(H. P. S.). C. A.</i>
</chapter>

<chapter name="Voltschansk">
<b>Voltschansk</b> [va'l<sub>j</sub>t∫ansk], By i Ukraine,
Guvernement Charkov, ligger 62 km NØ. f.
Gharkov nær Grænsen til Storrusland ved
Voltscha, der er 140 km lang og Biflod til Donez.
(1920) 11131 Indb. V. har Seminarium og
Landbrugsskole og driver Handel med Bomulds- og
Klædevarer, Korn, Læder og Salt. V. blev
Købstad 1674.
<i>(H. P. S.). N. H. J.</i>
</chapter>

<chapter name="Voltumna">
<b>Voltumna</b> (etrurisk <i>Felthina</i>), etrurisk
Gudinde. Ved hendes Tempel, der maaske laa ved
den Vadimoniske Sø, afholdt det etruriske
Forbunds 12 Hovedbyer deres Sammenkomster. I
Forbindelse hermed omtales ogsaa Ofringer og
Lege.
<i>H. A. K.</i>
</chapter>

<chapter name="Volturno">
<b>Volturno,</b> Flod i det sydlige Italien,
udspringer i den vestlige Del af Provinsen
Campobasso paa Østsiden af Bjergpartiet La Meta
(2241 m), flyder først med sydsydøstlig Retning
ind i Provinsen Caserta, optager den fra
Benevento kommende Calore og bøjer nu mod VSV.,
idet den under mange Krumninger
gennemstrømmer en bred og frugtbar Dal. Efter at
have passeret Capua, som den omtrent
omslynger, udmunder den ikke langt fra
Castelvolturno i Gaëta-Bugten. V. er 157 km lang. I
Oldtiden hed den <i>Vulturnus</i>. V.-Linien har
hyppig spillet en strategisk Rolle, saaledes 1799
i Krigen mellem Franskmændene og
Neapolitanerne og 1860, da Garibaldi her sejrede over
Frants II's Tropper.
<i>(H. P. S.). C. A.</i>
</chapter>

<chapter name="Voltz, Friedrich Johann">
<b>Voltz</b> [fålts], <sp>Friedrich Johann</sp>, tysk
Maler, f. 31. Oktbr 1817 i Nördlingen, d. 25.
Juni 1886 i München. V., hvis væsentligste
Undervisning skyldtes Faderen, Johann Michael
V. (1784—1858), var en dygtig Dyrmaler, der
forstod med bred Kolorit ogsaa at lade det
landskabelige komme til sin Ret. Arbejder af
V. ses nu i talrige tyske Samlinger (i Münchens
ny Pinakotek »Hjemvandrende Hjord« [1863], i
Kiels Bymuseum »Græssende Køer«, i Kölns
Museum »Hvilende Kvæg« og »Kostald« o. s.
fr., i Bergens Museum »Landskab med Køer«).
Han virkede som Professor ved Münchens
Akademi.
<i>A. Hk.</i>
</chapter>

<chapter name="Volubilitet">
<b>Volubilitet</b> (lat.), Bevægelighed, Smidighed,
Tungefærdighed.
</chapter>

<chapter name="Volucella">
<b>Volucella,</b> se <sp>Blomsterfluer</sp>.
</chapter>

<chapter name="Volumen">
<b>Volumen,</b> d. s. s. <sp>Rumfang</sp> (s. d.).
</chapter>

<chapter name="Volumenbestandighed">
<b>Volumenbestandighed,</b> se
<sp>Mørtelprøvning</sp>, S. 600.
</chapter>

<chapter name="Volumenometer">
<b>Volumenometer,</b> Redskab til Maaling af et
Legemes Rumfang. Legemet anbringes i en
Beholder, hvis Rumfang er kendt, og som staar i
Forbindelse med et Rør eller en anden
Beholder, hvis Rumfang ligeledes maa være udmaalt.
Driver man ved Hjælp af Kvægsølv Luften fra
den sidste Beholder ind i den første, bliver
Luftens Tryk større ved Sammenpresningen, og
Trykstigningen er desto større, jo mindre
Luftrum der er til overs omkring det undersøgte
Legeme. Af de kendte Rumfang og Tryk kan
Legemets Rumfang beregnes.
Fremgangsmaaden bruges kun for Legemer, der ikke egner
sig til Vejning i Vand eller en anden Vædske.
<i>(K. S. K.). A. W. M.</i>
</chapter>

<chapter name="Volumeter">
<b>Volumeter,</b> <sp>Aræometer</sp> (s. d., S. 191)
med Skala.
</chapter>

<chapter name="voluminøs">
<b>voluminøs</b> (nylat.), omfangsrig, bindstærk.
</chapter>
