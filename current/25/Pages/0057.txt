Kilder ligger paa Højderne ved Whernside. Den
strømmer i sydlig og østlig Retning gennem en
i landskabelig Henseende meget berømt Dal,
<sp>Wharfedale</sp>, og udmunder efter et Løb paa
96 km i højre Bred af Ouse neden for York.
<i>(M. Kr.). M. H-n.</i>
</chapter>

<chapter name="Wharton, Francis">
<b>Wharton</b> ['hwå.<sub>ə</sub>t<sub>ə</sub>n], <sp>Francis</sp>,
nordamerikansk Retslærd, Søn af den ansete Jurist
Thomas Isaac W., f. i Philadelphia 7. Marts
1820. d. 21. Febr 1889. Advokat 1843, 1856—63
Professor i Logik og Retorik, senere Gejstlig og
Professor i Kirkeret og Folkeret. W.'s
udstrakte Forfattervirksomhed skaffede ham et
meget anset Navn, af hans vigtigste Skrifter
kan nævnes: <i>A treatise on the criminal law of
the united states</i> (2. Udg. Philadelphia 1852),
<i>A treatise on medical jurisprudence</i> (sammen
med Moreton Stillé 1855, 2. Udg. ved A. Stillé
1860), <i>A treatise on the conflict of laws</i> (smst.
1872), <i>A commentary on the law of contracts</i>,
I—II (smst. 1882), og <i>A digest of the
international law of the united states</i>, I—III
(Washington 1886).
<i>Fz. D.</i>
</chapter>

<chapter name="Whately, Richard">
<b>Whately</b> ['hwe<sub>i</sub>t£<sub>i</sub>], <sp>Richard</sp>, engelsk
Gejstlig og Socialøkonom (1787—1863). W. blev
1831 Professor i Nationaløkonomi ved Oxford
Universitet. Denne Virksomhed tiltraadte han
med en Række <i>Introductory lectures on
politicai economy</i> (London 1831), som vakte Opsigt
ved det etisk-humane og sociale Islæt, han gav
den i hine Dage liberalistiske Økonomi. W. blev
imidlertid allerede det følgende Aar udnævnt
til Ærkebiskop af Dublin. Dette bragte ham
dog ikke til at lægge de økonomiske Studier
paa Hylden. W. hører til de første, der hævder
Værdilæren som Grundlaget for den hele
Socialøkonomi. Hans Formel er, at
Nationalrigdommen er Summen af de økonomiske Goders
Bytteværdi.
<i><i>(K. V. H.). Sv. N.</i></i>
</chapter>

<chapter name="Whatman-Papir">
<b>Whatman-Papir</b> ['hwåtm<sub>ə</sub>n-], en Slags
særlig fortrinligt engelsk Tegne- og
Akvarelpapir.
<i>E. S-r.</i>
</chapter>

<chapter name="Wheatley, Francis">
<b>Wheatley</b> ['hwi.t£<sub>i</sub>], <sp>Francis</sp>, engelsk
Maler, f. 1747 i London, d. smst. 1801, Elev bl. a.
af Londons Akademi, brød sig Bane som
Portrætmaler i Dublin, vendte 1790 anset tilbage
til London og blev næste Aar Akademimedlem.
Foruden Portrætter malede W. Serierne
<i>London Cries</i> og <i>Gordon Riots</i> (kendte gennem
Stik), tolv Billeder for Boydell's
Shakespeare-Galleri, Dekorationer i Vauxhall o. m. a. I
Londons Nat. Portrait Gallery en Officersgruppe,
flere Arbejder i Olie og Akvarel i Dublins Mus.
<i>A. Hk.</i>
</chapter>

<chapter name="Wheatley, Phillis">
<b>Wheatley</b> ['hwi.t£<sub>i</sub>], <sp>Phillis</sp>, amerikansk
Digterinde, f. i Afrika c. 1750, d. 5. Decbr 1784
i Boston. Hun var Negerinde og Slave hos en
Familie i Boston, men var en udpræget lyrisk
Begavelse, og hendes Digte i Tidens Smag hører
til det bedste, der før Frihedstiden er
frembragt i Amerika. Velyndere af hende fik samlet
Digtene, og 1773 udkom i London: <i>Poems on
Various Subjects, Religious and Moral</i>. Senere
er udgivet: <i>Letters of Phillis W. the Negro
Slave poet</i> (Boston 1864).
<i>(T. L.). I. O.</i>
</chapter>

<chapter name="Wheaton, Henry">
<b>Wheaton</b> ['hwi-t<sub>ə</sub>n], <sp>Henry</sp>, amerikansk
Retslærd og Statsmand, f. 27. Novbr 1785 i
Providence (Rhode Island), d. 11. Marts 1848. Paa
Grundlag af dybtgaaende juridiske, folkeretlige
og historiske Studier offentliggjorde W. nogle
Værker, der har knyttet hans Navn til
Udviklingen af den moderne internationale Ret.
Udmærket Kompilation var allerede hans <i>Digest
of the law of maritime captures and prizes</i>
(1815) og den for amerikansk Retsudvikling
betydningsfulde Samling af <i>Supreme Courts</i>
Domme (12 Bd, 1826—27). Men navnlig berømt
er hans <i>Elements of international law</i>
(Philadelphia 1836; fransk Udgave <i>Eléments du Droit
international</i>, 2 Bd, Leipzig 1848), suppleret med
<i>The history of the law of Nations</i> (New York
1845; ogsaa i fransk Bearbejdelse: <i>Histoire des
progrès du Droit des gens</i>, Leipzig 1841). Disse
Arbejder, der har oplevet en Række Udgaver,
nyder Anseelse som Hovedværker i den
diplomatiske Litteratur. En udførlig Kommentar til
dem er leveret af N. B. Lawrence (4 Bd,
Leipzig 1868—80). W. var ikke blot den lærde
Folkeretsteoretiker, han var ogsaa praktisk
Diplomat. 1827—33 var han saaledes De Forenede
Staters diplomatiske Udsending i Danmark;
1835 blev han sendt som overordentlig Gesandt
til Berlin, hvor han 1837 blev <i>Ministre
plénipotentiaire</i>; 1845 forlod han imidlertid denne
Løbebane for at blive Professor i Statsret ved
Harward-Universitetet.
<i>(K. V. H.). Fz. D.</i>
</chapter>

<chapter name="Wheatstone, Charles">
<b>Wheatstone</b> ['hwi.tst<sub>ə</sub>n], <sp>Charles</sp>, Sir,
engelsk Fysiker og Opfinder, f. i Gloucester i
Febr 1802, d. i Paris 19. Oktbr 1875. W.
begyndte 21 Aar gammel en Forretning i London
til Fremstilling af Musikinstrumenter, og snart
efter fremkom hans første Arbejder over
<sp>Lydlære</sp>. Som hans Hovedværk her regnes en
Afhandling fra 1833 over <sp>Klangfigurer</sp> (s.
d.), der blev optagen i <i>Transactions of the
Royal Society of London</i>. Ogsaa Lyslære
dyrkede han og opfandt <sp>Stereoskopet</sp> (s. d.)
1835 gav han paa <i>British Association</i>'s Møde i
Dublin en Meddelelse om, at man ved at
undersøge Spektret af en elektrisk Gnist kan paavise
smaa Mængder af de Metaller, mellem hvilke
den slaar over. W. maa derfor regnes med
blandt <sp>Spektralanalysens</sp> (s. d.)
Grundlæggere. Kort efter at han var bleven Professor
i Fysik ved King's College, London, foretog
han den første Maaling af en elektrisk
Udladnings Forplantningshastighed i Metaltraade.
Det blev paa <sp>Elektricitetens</sp> og navnlig
den praktiske Telegrafis Omraade (se
<sp>Telegraf</sp>), at W. især kom til at vise sin store
Evne til at faa praktiske Resultater af sit
Studium. I Forbindelse med <sp>W. F. Cooke</sp> (s. d.)
opfandt han forskellige Naaletelegrafer og
indførte senere en hel Række vigtige
Forbedringer paa Telegrafiens Omraade. Omtrent
samtidig med, at Siemens opfandt Dynamoen med
Seriestrøm (se <sp>Dynamo</sp>), konstruerede W.
en Dynamo med Shuntstrøm. — W.'s trykte
Arbejder er udgivne af <i>Physical Society</i>,
London (1 Bd, 1879).
<i>(K. S. K.). A. W. M.</i>
</chapter>

<chapter name="Wheatstone's Bro">
<b>Wheatstone's Bro</b> ['hwi.tst<sub>ə</sub>n-], en
Forbindelse af elektriske Ledere, der benyttes meget
til Maaling af <sp>elektrisk
Ledningsmodstand</sp> (s. d.). Skematisk kan W. B.
