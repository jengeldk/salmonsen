<chapter name="Weygand, Maxime">
<b>Weygand</b> [væ'gã], <sp>Maxime</sp>, fransk
General, f. 1867. Han blev 1888 Løjtnant i Rytteriet
og naaede 1913 Oberstløjtnantsgraden. Kort
efter Verdenskrigens Udbrud — i Septbr 1914 —
blev W. Stabschef ved den under General Foch
oprettede 9. Armé, og fra nu fulgte han Foch
som dennes Stabschef under hele Krigen og
udførte denne Tjeneste paa glimrende Maade;
1917 blev han Generalløjtnant. Efter
Verdenskrigen drog W. til Polen til Assistance for
Marskal Pilsudski og fik stor Andel i Polens
Sejr over Russerne. 1923 ansattes han som
Højkommissær i Syrien, og efter at have virket
der i nogen Tid blev han kaldt hjem og blev
Medlem af <i>conseil supérieur de guerre</i>.
<i>E. C.</i>
</chapter>

<chapter name="Weyger, Herman">
<b>Weyger</b> ['vajg<sub>ə</sub>r], <sp>Herman</sp>, dansk
Forfatter, f. i Malmö i Slutningen af 15 Aarh.; var
Broder til den bekendte Lægebogsforfatter
Henrik Smed. Ligesom denne synes han at have
studeret ved tyske Universiteter, men nedsatte
sig siden som Handelsmand i sin Fødeby og
blev Raadmand her. Han var en ivrig
Tilhænger af den reformatoriske Bevægelse, stod
Borgmester Jørgen Kock meget nær og brugtes
under Grevefejden af denne i forskellige
Sendelser til Nederlandene og Tyskland. Efter
Malmös Overgivelse 1536 synes W. at have
mistet sit Raadmandsembede, og den følgende
Tid levede han i Kbhvn, beskæftiget med
litterære Arbejder. Det mest bekendte af disse er
»Rævebogen« Reinike Vos, der udkom 1555 og
var en fri Gengivelse efter en nedertysk Tekst
(trykt i Rostock 1539). Han skal ogsaa have
skrevet en Danmarks-Krønike.
<i>L. L.</i>
</chapter>

<chapter name="Weyhe, Frederik Joachim Henning">
<b>Weyhe</b> ['vaj<sub>ə</sub>], <sp>Frederik Joachim
Henning</sp>, dansk Oberst, f. 5. Jan. 1826 i
Kbhvn, d. smst. 30. Decbr 1899. W. blev 1845
Sekondløjtnant ved 1. Jægerkorps. Han deltog i
Felttogene 1848—50 og udmærkede sig ganske
særlig ved Nybøl og Dybbøl (1848). Som Kaptajn
og Chef for 1. Regiments 4. Kompagni
rykkede W. 1864 paa ny i Felten, deltog først
i Kampen ved Overselk og derefter i Kampen
ved Sankelmark, hvor han lagde stor
Uforfærdethed for Dagen, saaredes og faldt i
Fangenskab. Han udnævntes 1873 til Oberst, men blev
1888 til Trods for sin smukke Krigshistorie og
sine mange Kundskaber forbigaaet til General,
hvorfor han forlangte sin Afsked fra
Krigstjenesten.
<i>(P. Nw.). E. C.</i>
</chapter>

<chapter name="Weyler, Valeriano">
<b>Weyler</b> [wæ^i'lær], <sp>Valeriano</sp>, Markis af
Tenerife, Hertug af Rubi, spansk Feltmarskal,
f. 1839. Han blev Officer 1857 og udmærkede
sig i høj Grad paa Kuba (1868), saa at han
hurtig avancerede til General. 1873 vendte han
tilbage til Spanien, førte en Division i
Karlistkrigen, var senere bl. a. Generalkaptajn i
Barcelona og blev 1895 Øverstbefalende paa Kuba,
hvor man ventede, at han, der var kendt for
sin Dygtighed og Hensynsløshed, skulde formaa
at kue Oprøret. Det lykkedes ikke; 1897 kaldtes
han da tilbage og blev 1900 Generalkaptajn i
Madrid. W. har flere Gange været
Krigsminister, blev 1910 Feltmarskal og var 1916—25
Chef for Generalstaben og Arméinspektør. Han
har taget ivrig Del i Politikken som
Modstander af Primo de Rivera.
<i>E. C.</i>
</chapter>

<chapter name="Weyman, Stanley John">
<b>Weyman</b> ['we<sub>i</sub>m<sub>ə</sub>n ], <sp>Stanley John</sp>,
engelsk Romanforfatter, f. 7. Aug. 1855 i
Shropshire. Han studerede i Oxford og blev Advokat;
efter at have praktiseret som Advokat i 8 Aar,
skabte han sig Ry som Forfatter ved en Række
Romaner med Emner fra fransk Historie: <i>The
House of the Wolf</i> (1890), <i>A Gentleman of
France</i> (1893), hans mest beundrede Bog; <i>The
Man in Black</i> (1894), <i>Under the Red Robe</i> (1894),
<i>From the Memoirs of a Minister of France</i>
(1895), <i>The Red Cockade</i> (1895), <i>Sophia</i> (1900),
<i>The Long Night</i> (1903), <i>The Abbess of Vlaye</i>
(1904), <i>Starvecrow Farm</i> (1905), <i>The Wild Geese</i>
(1909).
<i>(T. L.). I. O.</i>
</chapter>

<chapter name="Weymouth">
<b>Weymouth</b> ['we<sub>i</sub>m<sub>ə</sub>þ], By i U. S. A., Stat
Massachusettes, ligger 18 km SØ. f. Boston ved
<sp>W. Harbour</sp>, en Del af Boston Bay, og ved
Banen fra Boston til Plymouth. (1920) 15057
Indbyggere. W. har betydelig Tilvirkning af
Fodtøj. Den er grundlagt 1623.
<i>(H. P. S.). G. Ht.</i>
</chapter>

<chapter name="Weymouth and Melcombe Regis">
<b>Weymouth and Melcombe Regis</b>
['we<sub>i</sub>m<sub>ə</sub>þ-<sub>ə</sub>n-'me£k<sub>ə</sub>m-'ri.dз<sub>i</sub>s], Havneby og Badested
i det sydlige England, Dorsetshire, ved en Bugt
fra Kanalen, der i Vest begrænses af Halvøen
Isle of Portland. (1921) 24570 Indbyggere. Byen
bestaar af Havne- og Fiskerbyen W. paa
Sydsiden af Weymundingen og Badestedet
Melcombe Regis paa Nordsiden. Byerne er
forbundne ved en Bro over Flodmundingen. W.
har Skibsværft og Fabrikation af Sejldug, Reb,
Tovværk og Øl. Der eksporteres Bygningssten
og importeres Kul, Tømmer, Grønsager,
Landbrugsprodukter og Vin. Overfart til de
normanniske Øer.
<i>M. H-n.</i>
</chapter>

<chapter name="Weymouthsfyr">
<b>Weymouthsfyr</b> ['we<sub>i</sub>m<sub>ə</sub>p-], se <sp>Fyr</sp>, S. 179.
</chapter>

<chapter name="Weyprecht, Karl">
<b>Weyprecht</b> ['va^iprækt], <sp>Karl</sp>, østerrigsk
Nordpolsfarer og Søofficer, f. 8. Septbr 1838 i
Michelstadt i Hessen, d. smst. 29. Marts 1881.
W. traadte 18 Aar gammel ind i den
østerrigske Marine, deltog i Slaget ved Lissa 1866 og
var 1870 i Tunis til Iagttagelse af en
Solformørkelse. Sammen med <sp>Payer</sp> (s. d.) foretog
han fra Tromsø 1871 en Ekspedition til
Spitsbergen og Novaja Semlja og ledede 1872—74
den østerrigske Ekspedition, der førte til
Opdagelsen af Frants Josefs Land (se
<sp>Nordpolsekspeditioner</sp>). Paa et tysk
Naturforskermøde 1875 forelagde han en Plan til
Oprettelsen af et internationalt Net af Stationer
til systematiske meteorologiske og fysiske
Iagttagelser i Polaregnene (se
<sp>Nordpolsekspeditioner</sp>), men han døde, forinden slige
videnskabelige Ekspeditioner traadte i
Virksomhed 1882—83. W. har udgivet en
videnskabelig Beretning om sin Rejse 1872—74 samt en
populær Beskrivelse af denne, og han er
Forfatter af »Praktische Anleitung zur
Beobachtung der Polarlichter und der magnetischen
Erscheinungen« (Wien 1881), samt af
forskellige Artikler i »Petermanns Mitt.« og »Mitt. der
Wiener Geographischen Gesellschaft«.
<i>(O. I.) K. B-S.</i>
</chapter>

<chapter name="Weyr, Rudolf Emanuel">
<b>Weyr</b> [va^ir], <sp>Rudolf Emanuel</sp>,
østerrigsk Billedhugger, f. 22. Marts 1847 i Wien,
d. Decbr 1914 smst. Han var ogsaa Wiener
efter Uddannelse (Akademiet), Virksomhed
(Professor ved Polytechnikum) og Aandspræg. Hans

