dem begge; men saafremt der kommer et Bytte
i Stand, afhænger Ombytningsforholdet ikke
alene af min, men ogsaa af den anden Parts
Vurdering. Medens de enkeltes Vurdering er
forskellig, vil der i et Samfund, der er baseret
paa Omsætning, for enhver Vare danne sig et
bestemt Forhold, i hvilket den ombyttes med
andre. Dette Forhold betegnes som Varens
<sp>Markedsværdi</sp> eller, maalt i Penge,
<sp>Markedspris</sp>. Ensartede Ting vil i samme
Marked have en og samme Markedsværdi,
forudsat at Købere og Sælgere alle har
tilstrækkeligt Kendskab til Markedets Tilstand.

Hvorledes bestemmes nu Varens Markedspris,
og hvorledes fremgaar denne som Resultat af
de forskellige Personers Værdiansættelse? Lad
os foreløbig holde os til det Tilfælde, at der
kun staar to Parter over for hinanden, f. Eks.
en Mand, der vil købe et Maleri, og en
Kunsthandler, der vil sælge det. Betingelsen for, at
Ombytningen kan ske, er, at de to Personers
Ansættelse af Værdiforholdet mellem Maleriet
og Pengene er forskellig. Forskellen i
Værdiansættelsen kan hidrøre fra et forskelligt Syn
saavel paa den ene som paa den anden af
Tingene. Naar en Mand er villig til at betale
mere for et Kunstværk end en anden, kan det
enten hidrøre fra, at han tillægger
Kunstværket højere Værdi, eller at han paa Grund af
større Velhavenhed tillægger en Sum Penge
ringere Værdi end den anden. Hvis Billedet for
Køberen har samme Værdi, som en Sum af
20000 Kr., men for Sælgeren som 5000 Kr., saa
foreligger Betingelsen for, at en Ombytning
kan komme i Stand. Køberen vil kun have
Fordel af Forretningen, naar Købesummen bliver
mindre end 20000 Kr., Sælgeren kun, naar den
bliver større end 5000 Kr. Prisen vil altsaa
falde mellem 20000 og 5000 Kr., men paa hvilket
Punkt kan ikke afgøres. — Saa snart der
optræder flere paa Markedet, rykker Grænserne
hinanden nærmere. Er der flere Købere,
hvoraf en vurderer Billedet til 20000 Kr., en anden
til 19000, en tredie til 15000 o. s. v., vil den,
der vurderer det højest, faa det, men han
maa byde mere end nogen af de andre, og
Prisen vil derfor falde mellem 19000 og 20000 Kr.,
Naar der omvendt over for en enkelt Køber
staar flere konkurrerende Sælgere, vil Prisen
falde mellem den billigste og den næstbilligste
Sælgers Vurdering.

For de fleste Varers Vedkommende vil der
imidlertid i Regelen være saavel en Flerhed af
konkurrerende Købere som en Flerhed af
konkurrerende Sælgere, men dette ændrer intet
ved Prisdannelsens typiske Forløb, om end
dette selvfølgelig derigennem bliver vanskeligt
at følge. Som almindelig Regel kan man sige, at
saa længe der endnu er Sælgere, der ikke har
faaet alt solgt, skønt de er villige til at afgive
det til lavere Pris, maa Prisen synke, og saa
længe der endnu er Købere, der ikke har faaet
deres Behov dækket, skønt de er villige til at
gøre Overbud, maa Prisen stige. Paa det Punkt,
hvor ingen af Delene er Tilfældet, vil Prisen
fæstne sig. Naturligvis foregaar dog paa det
virkelige Verdensmarked Prisansættelsen ikke
ved en auktionsmæssig Over- og Underbyden,
men derved, at Sælgere og Købere efter deres
Kendskab til Markedets Tilstand, til
Forraadenes Størrelse og til andre Sælgeres og
Køberes Vurdering regner sig til det omtrentlige
Resultat og indretter deres Bud derefter.

Man plejer at betegne den Proces, hvorved
Markedsværdien fastsættes, ved at sige, at
Værdien afhænger af <sp>Forholdet mellem
Udbud og Efterspørgsel</sp>. Medens
stort Udbud eller ringe Efterspørgsel giver lav
Værdi, stiger omvendt Værdien ved en
Forøgelse af Efterspørgslen eller en Formindskelse
af Udbudet. Denne Udtryksmaade er dog
naturligvis kun rigtig, naar der ogsaa tages
Hensyn til de Priser, som Sælgeren og Køberen
henholdsvis forlanger og byder, thi lige saavel
som Prisen afhænger af, hvor meget der
henholdsvis udbydes og efterspørges, er paa den
anden Side baade Udbud og Efterspørgsel
paavirket af Prisen. Stiger denne, øges Udbudet,
medens Efterspørgslen aftager, og omvendt.
Der bestaar altsaa derimellem et
Vekselvirkningsforhold, og det er paa denne Maade, at
Ligevægtstilstanden inden for det økonomiske
Samfund kommer i Stand.

Bag ved Forholdet mellem Udbud og
Efterspørgsel og virkende derigennem ligger
dernæst, under Forudsætning af fri Konkurrence,
og naar Tingene i det hele taget kan
reproduceres, <sp>Produktionsomkostningerne</sp>
som et for Prisbestemmelsen afgørende
Forhold. Gennem Udvidelse eller Indskrænkning
af Udbudet vil Producenterne stræbe at bringe
et saadant Forhold mellem
Produktionsomkostninger og Varepris til Veje, at Produktionen
kan blive lønnende for dem (jfr. <sp>Priser</sp>).
Dertil kræves dog en vis og ofte ikke saa
ringe Tid, og i et bestemt Øjeblik kan Prisen
derfor ogsaa afvige ikke saa lidt fra
Omkostningerne, være saavel højere som lavere, og saa
længe er Prisen altsaa alene behersket af de
øjeblikkelige Udbuds- og Efterspørgselsforhold.
Omkostningerne lader sig opfatte som et
Tyngdepunkt for Markedsprisernes Bevægelser,
men virkende med højst uens Tiltrækningskraft
for de forskellige Varer. Der er saaledes
Priser, der ret nøje følger Omkostningerne,
under normale Forhold kun ændres mere
sjældent og lidt og saaledes er ret konstante. Dette
gælder under mere normale Forhold
Hovedmængden af de mere forarbejdede
Industrivarer, og for dem lader Produktionen sig
ogsaa forholdsvis let tilpasse efter en stigende
Efterspørgsel gennem stærkere Udnyttelse af
det bestaaende Produktionsapparat eller
Udvidelse af Virksomhederne. Under vigende
Konjunkturer med aftagende Efterspørgsel vil den
dertil svarende Indskrænkning af
Produktionen derimod ikke saa let slaa igennem som
Følge af de store, faste Kapitalanlæg, som
den moderne Industri i stigende Grad
anvender, og som bliver værdiløse, i Forhold til som
de varigt sættes ud af Virksomhed. Paa den
anden Side findes der adskillige Priser, hvor
Prisbevægelsen udviser et stærkt skiftende
Forløb og delvis ret stærke Udslag fra
Produktionsomkostningerne, idet der kræves en vis
for de forskellige Varer forskellig Tid, til at
