300 m Bolværksplads; til dette fører en 380 m
lang, 30 m bred og 5,6 m dyb Rende. — 1923
indgik fra danske Havne 177 Skibe med 2927 t
Ladning (deraf 94 Dampskibe med 709 t
Ladning) og fra fremmede Havne 6 Skibe med
1057 t Ladning. Samme Aar udgik til danske
Havne 162 Skibe med 2557 t Ladning (deraf
94 Dampskibe med 709 t Ladning) og til
fremmede Havne 13 Skibe med 1140 t Ladning
(deraf 1 Dampskib uden Ladning). Af Skibe
hjemmehørende ved Æ. Toldsted og paa mindst 20
Reg. T. var der 1923 kun 1 paa 27 Reg. T.,
men enkelte mindre og c. 100 Baade under 4
Reg. T.

<sp>Finansielle Forhold</sp>. Kommunens
Indtægter var 1925—26 195000 Kr. og
Udgifterne samme Aar 192000 Kr.; dens Formue og
Gæld ved Finansaarets Slutning henholdsvis
948000 og 733000 Kr. Ved Vurderingen til
Ejendomsskyld i Æ. 1924 var hele Summen 1,94
Mill. Kr., hvoraf Grundværdi 0,39 Mill. Kr. og
Bygningsassurancen 3,12 Mill. Kr.

<sp>Administrative Forhold</sp>. Købstaden
med Landdistrikt danner sammen med Draaby
Sogn et Pastorat i Øster-Lisbjerg og Mols
Herreders Provsti (Aarhus Stift). I verdslig
Henseende hører den til Æ. Amtsstuedistrikt, 58.
Retskreds (Æ. Købstad samt Mols Herred og
en Del af Sønder Herred) med Tingsted og
Dommer i Byen og til 42. Politikreds med
Politimester i Grenaa og Kontorafdeling i Æ.;
endvidere til Sønder-Djursland Lægekreds,
Randers Amts 6. Folketings-Opstillingskreds, 6.
Landstingskreds, Grenaa Skattekreds, Æ.
Vurderingskreds og 4. Udskrivningskreds (329.
Lægd). — Byraadet bestaar af i alt 11
Medlemmer, heri indbefattet den folkevalgte
Borgmester som Formand.

<sp>Forbindelser</sp>. Æ. er Udgangspunkt for
den 1901 aabnede Privatbane Æ.— Trustrup, og
Byen har regelmæssig Dampskibsforbindelse
med Kjøbenhavn og Aarhus.

<sp>Historie</sp>. Æ. (1301: Æpplætofte, 1356:
Æblætofthæ. 1532: Æbeltovtth, latiniseret
Pomagrina og Pomagrium), hvis Navn vistnok
kommer af »Æble« (i Byens ældste Sigiller
findes et Æbletræ), har sandsynligvis fra
Begyndelsen været en Landsby eller et
Fiskerleje. Byen nævnes, saa vidt det vides, første
Gang i 1301, da den fik Købstadsrettigheder af
Erik Menved; de er mange Gange senere blevne
bekræftede. I øvrigt omtales Byen kun sjældent
i Middelalderen. Det 17. Aarh. bragte trange
Tider for den. Først led den meget under
Pesten 1619—20, og saa kom de tre Krige, i
hvilke den blev ilde medtaget. Navnlig
brandskattedes den voldsomt i Krigen 1627—29,
foruden at den største Del af Byen blev
nedskudt. Men ogsaa i 1643—45 led den Skade,
og i 1657—60 havde de Svenske deres
Befæstning paa den ovenomtalte »Skansen«, og
der stod Kamp udenfor i Vigen mellem
danske og svenske Skibe. Efter Krigene kom Æ.
dog snart til Kræfter igen, og dens
Hovederhverv, Søhandel, tog saadan til i 2. Halvdel
af 17. Aarh., at den voksede sin Konkurrent,
Grenaa, over Hovedet; den havde store
Købmands- og Pakhuse samt Skibsbyggerier;
navnlig var dens Handel paa Bergen meget
indbringende. Byen, der i 1672 havde over 800
Indb., skal i denne sin Velmagtstid have haft
omtrent 30 Skibe. Men i den store nordiske
Krig mistede den en Del af Skibene, og det
begyndte at gaa til Agters for den; 1711 havde
den dog endnu 18 Skibe, men 1768 var Tallet
sunket til 9 og 1798 til 2; 1769 var
Indbyggerantallet gaaet ned til 562. Ogsaa i 19. Aarh.
har den staaet i Stampe, om end de bedrede
Havneforhold bragte noget mere Liv.
Jernbanen synes ogsaa at have bragt den en Del

<img>Situationsplan over Æbeltoft.</img>
<table>
<td r>1.<td>Læderfabrik
<td r>2.<td>Syge- og Epidemihus, Sanatorium
<td r>3.<td>Maltfabrik
<td r>4.<td>Jernbanestation, Post- og Telegrafstation
<td r>5.<td>Jernbanehotel
<td r>6.<td>Sparekassen for Æbeltoft og Omegn
<td r>7.<td>Hotel Æbeltoft
<td r>8.<td>Borger- og Realskole
<td r>9.<td>Æbeltoft Bank
<td r>10.<td>Hotel Vigen
<td r>11.<td>Apotek
<td r>12.<td>Raadhus
<td r>13.<td>Museum
<td r>14.<td>Dommerkontor
<td r>15.<td>Teknisk Skole
<td r>16.<td>Amtstue
<td r>17.<td>Missionshus
<td r>18.<td>Vandværk
<td r>19.<td>Svineslagteri
<td r>20.<td>Borgmesterkontor
<td r>21.<td>Kirke
<td r>22.<td>Præstebolig
<td r>23.<td>Hotel Skansenskilde
</table>
