Privatsekretær først hos Friherre von Soden i Nürnberg,
derpaa hos Grev v. Egloffstein, forsumpede
mere og mere, indtil hans vordende Svoger,
Goethe, der ægtede hans Søster Christiane,
1797 skaffede ham Ansættelse ved Hofteatret i
Weimar. Senere blev han Registrator og
udnævntes 1816 til storhertugelig Raad. Han
udgav den romantiske Historie »Rinaldo
Rinaldini« (4 Bd, 1797—99), der blev Forbillede for
en lang Række Røverromaner og oversat til
flere Sprog, ogsaa Dansk. I denne Bog, som
han ikke senere overtraf, forekommer Sangen
»In des Waldes düstren Grunden, in den Höhlen
tief versteckt«, der blev populær. Af hans
mangfoldige andre Romaner kan nævnes »Geschichte
Rlondchens« og »Glorioso, der grosse Teufel«
(1806), der straks blev oversat til Dansk. Af
V.'s folkelige Sange kan nævnes »Der Lenz ist
angekommen«. (<sp>Litt</sp>.: <sp>I. W. Appel</sp>, »Die
Ritter-, Räuber- und Schauerromantik«
[Leipzig 1854]; <sp>K. Müller-Fraureuth</sp>, »Die
Ritter- und Räuberromane« [Halle 1894]).
<i>C. B-s.</i>
</chapter>

<chapter name="Vulpius, Melchior">
<b>Vulpius</b> ['volpios], <sp>Melchior</sp>, tysk
Komponist, d. 1615 i Weimar, har komponeret en
Række kirkelige Værker: <i>Cantiones sacræ</i>
(1602—04), »Kirchengesänge und geistliche Lieder
Dr. Luthers« (1604), <i>Canticum beatissimæ
Virginis Mariæ</i> (1605), »Lateinische
Hochzeitsstücke« (1608), <i>Opusculum novum
selectissimarum cantionum sacrarum</i> (1610), »Das Leiden
und Sterben unseres Herrn Erlösers Jesu
Christi« (1613) (efter Matthæus Evangeliet), »Erster
(zweiter, dritter) Teil der sonntäglichen
Evangelischen Sprüche« (1619—21). V.'s Værker
anses for nogle af de ædleste inden for den
protestantiske Kirkemusik; hans Koraludsættelser
benyttes den Dag i Dag i adskillige
lutherske Kirker og er mønsterværdige med Hensyn
til deres paa samme Tid strenge, fromme og
dog saa inderlig følte Stil. V. nærede stærke
musikteoretiske Interesser og besørgede en
Nyudgave af Heinrich Faber's meget benyttede
teoretiske Værk, til hvilket V. føjede enkelte
Kapitler af eget Forfatterskab.
<i>E. A.</i>
</chapter>

<chapter name="Vulst">
<b>Vulst,</b> se <sp>Torus</sp>.
</chapter>

<chapter name="Vulstjern">
<b>Vulstjern,</b> se <sp>Profiljern</sp>.
</chapter>

<chapter name="Vultur">
<b>Vultur,</b> se <sp>Gribbe</sp>, S. 119.
</chapter>

<chapter name="Vult von Steijern, Fredrik">
<b>Vult von Steijern</b> ['vult-fån-'stæ^iæ<sub>r</sub>n],
<sp>Fredrik</sp>, svensk Musikforfatter (1851—1919), levede
i Stockholm som Musikrecensent og
Medarbejder ved forskellige Fagblade; han er kendt
som en af Ranebryderne i Sverige for R.
Wagner's Musik og som Oversætter og selvstændig
Bearbejder af K. Gjellerup's Bog om Wagner
og hans »Nibelungenring«.
<i>W. B.</i>
</chapter>

<chapter name="Vulva">
<b>Vulva,</b> se <sp>Kønsorganer</sp>.
</chapter>

<chapter name="Wunderhorn, Des Knaben">
<b>Wunderhorn</b> ['vond<sub>ə</sub>rhårn], <sp>Des Knaben</sp>,
den Samling af tyske Folkeviser, Achim von
Arnim og Clemens Brentano udgav i 3 Bind i
Aarene 1806—08. (<sp>Litt</sp>.: <sp>Ebner</sp>, »Des
Knaben W.« [1906]; Ries er, »Des Knaben W.
und seine Quellen« [1907—08]).
<i>C. B-s.</i>
</chapter>

<chapter name="Wunderlich, Karl Reinholdt August">
<b>Wunderlich</b> ['vond<sub>ə</sub>rlek], <sp>Karl
Reinholdt August</sp>, tysk Læge, f. 4. Aug. 1815 i
Sulz am Neckar, d. 25. Septbr 1877 i Leipzig.
W. var fra 1846 Professor i Tübingen. Han
grundlagde 1841 »Archiv für physiologiske
Heilkunde«. Efter at være overflyttet (1856) til
Leipzig studerede han den medicinske Kliniks
Fysiologi, specielt Legemsvarmens og Feberens
Forhold (»Das Verhalten der Eigenwärme in
Krankheiten«, 1868), og han indførte
Termometret som uundværligt ved Sygesengen. Han
skrev bl. a. »Grundriss der spec. Pathologie
und Therapie« (1856) og den berømte
»Geschichte der Medicin« (1859).
<i>J. S. J.</i>
</chapter>

<chapter name="Wundt, Wilhelm">
<b>Wundt,</b> <sp>Wilhelm</sp>, f. 16. Aug. 1832 i
Neckarau ved Mannheim, d. 1. Septbr 1920,
blev 1857 Docent, 1865 Professor i Fysiologi i
Heidelberg, var i flere Aar Helmholtz's
Assistent, blev 1874 Professor i Filosofi i Leipzig,
hvor han grundlagde det første
eksperimental-psykologiske Laboratorium. En stor
Mængde Psykologer, ogsaa Udlændinge, har faaet
deres Uddannelse her. (Ogsaa Alfr.
Lehmann har arbejdet hos ham.) Han er en af
den moderne Psykologis Grundlæggere. Hans
Bog »Grundzüge der physiologischen
Psychologie« fra 1874, der fra oprindelig at have
været eet Bind efterhaanden voksede til 3
Bind, udkom i 6. Udgave 1908, 1910, 1911. Den
har været en meget brugt Haandbog og har
været anset for et Standardværk, men er nu
forældet, hvilket vistnok ogsaa gælder store
Dele af hans »Völkerpsychologie«. Fra 1881
til 1903 udgav W. »Philosophische Studien« i
20 Bind med egne og Elevers Arbejder. Fra
1901 til 1907 udgav W. »Psychologische
Studien« i 10 Bind.

W. udviklede et helt filosofisk System, der kan
betegnes som voluntaristisk Monisme, og som
rcses for det store Omfang, hvori Tidens
positive Viden baade paa Aands- og
Naturvidenskabens Omraade er indoptaget. Han opfatter
det sjælelige som det egentlige til Grund
liggende. For det sjælelige er det karakteristisk,
at sjælelige Virksomheder, naar de
kombineres, frembringer Produkter, der er helt nye
i Forhold til dem, hver Virksomhed for sig
frembringer (skabende Syntese).

Af W.'s Værker, hvoraf flere er kommet i
stærkt ændrede nye Udgaver, kan nævnes: »Die
Lehre von der Muskelbewegung (Braunschweig
1858), »Beiträge zur Theorie der
Sinneswahrnehmungen (Leipzig 1862), »Vorlesungen über
der Menschen- und Tierseele (Leipzig 1863—64),
»Grundzüge der physiologischen Psychologie«
(Leipzig 1874) »Logik«, 1. Bind,
»Erkenntnisslehre«, 2. Bind »Methodenlehre« (Stuttgart
1880, 1883), »System der Philosophie« (Leipzig
1889), »Grundriss der Psychologie« (Leipzig
1896), »Volkerpsychologie«: »Eine Untersuchung
der Entwicklungsgesetze von Sprache, Mythus
und Sitte«, I, 1 og 2, »Die Sprache« (Leipzig
1908), II, 1, 2, 3, »Mythus und Religion« (1904,
1908, 1909), III. »Die Kunst« (1908), »Einleitung
in die Philosophie« (Leipzig 1901, »Elemente
der Völkerpsychologie« (Leipzig 1912), »Kleine
Schriften«, 1—2 (Leipzig 1910—11), »Sinnliche
und übersinnliche Welt« (Leipzig 1914). (<sp>Litt</sp>.:
<sp>H. Høffding</sp>, »Moderne Filosofer« [Kbhvn
1904]).
<i>Edg. R.</i>
</chapter>

<chapter name="Wunsiedel">
<b>Wunsiedel</b> ['vonzi.d<sub>ə</sub>l], By i Bayern,
Regeringsdistrikt Oberfranken, ligger midt i den
af Fichtelgebirge omsluttede Lavning ved Egers
