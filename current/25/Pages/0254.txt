Søen har Navn efter den til Sioux-Ætten
hørende Indianerstamme <sp>Winnebago</sp>, som i
1910 talte 1063 Individer paa en Reservation i
Nebraska og 1270 paa forskellige Steder i
Wisconsin.
<i>(H. P. S.). G. Ht.</i>
</chapter>

<chapter name="Winnecke, Friedrich August Theodor">
<b>Winnecke</b> ['venæk<sub>ə</sub>], <sp>Friedrich August
Theodor</sp>, tysk Astronom, f. 5. Febr 1835 i
Gross-Heere, Hannover, d. 2. Decbr 1897 i Bonn,
studerede Astronomi i Göttingen, Berlin og Bonn
og var 1858—65 ansat ved Observatoriet i
Pulkovo, nogen Tid som dets Vicedirektør.
1872-82 var han Professor i Astronomi ved
Universitetet i Strassburg, hvis ny og
instrumentelt rigt udstyrede Observatorium er grundlagt
af ham. I Pulkovo arbejdede W. hovedsagelig
med den store Meridiancirkel, og hans
Observationer er offentliggjorte i <i>Observations de
Poulkova</i>, VIII. I Karlsruhe og senere i
Strassburg observerede han Kometer, hvoraf han i
alt har fundet 9 ny, deriblandt den periodiske
Komet, som bærer hans Navn. Foruden disse
har W. fundet 3 til, som det viste sig senere
var sete af andre, kort Tid før han fik dem at
se; 2 Gange var han den første til at finde igen
Encke's Komet. Ved Siden heraf har han
observeret talrige variable Stjerner og
Stjernetaager (»Annalen der kais. Univ. Sternwarte
zu Strassburg«, III, 1909). W.'s Udmaaling af
Præsepe, udført i Bonn, er beregnet og udgivet
af Schur (s. d.).
<i>J. Fr. S.</i>
</chapter>

<chapter name="Winnecke's Komet">
<b>Winnecke's Komet</b> ['venæk<sub>ə</sub>-], se <sp>Komet</sp>.
</chapter>

<chapter name="Vinnen, Karl">
<b>Vinnen,</b> <sp>Karl</sp>, tysk Maler, født 28. Aug.
1863 i Bremen, død 18. Apr. 1922. V., Elev
af Akademierne i Düsseldorf og Karlsruhe, og
videre uddannet paa Rejser
(Vesterhavskysterne), var en betydelig Landskabsmaler, der
særlig hentede sine Motiver fra nordtyske
Sletteegne (han boede længe paa Osterndorf, Gods i
Hannover); han henregnes — men med Urette
— gerne til Worpswede-Gruppen. Hans Kunst
ses i mange tyske Museer: »Aften« (1904,
Berlins Nationalgalleri), »Tidlig Foraar« (1899,
Dresdens Galleri) o. s. fr.
<i>A. Hk.</i>
</chapter>

<chapter name="Winnipeg">
<b>Winnipeg</b> ['win<sub>i</sub>peg], <sp>Winipeg</sp>, By i
Dominion of Canada. Hovedstad i Provinsen
Manitoba, ligger 1800 km VNV. f. Montreal,
230 m over Havet ved Assiniboines Indmunding
i Red River of the North og er et Hovedcentrum
for den kanadiske Pacifikbane og andre Linier
mellem det østlige og det vestlige Kanada.
(1921) 179087 Indbyggere. <sp>Greater W.</sp>, der
indbefatter Forstæderne, havde (1924) 283000
Indbyggere. W. er en velbygget og moderne
By med brede Gader og flere monumentale
offentlige Bygninger, af hvilke fremhæves
Parlamentsbygningen og det 1877 grundlagte
<i>University of Manitoba</i>, med hvilket er forbundet
flere Colleges. Universitetet omfatter 4
Fakulteter: <i>Arts and Science</i>, <i>Engineering and
Architecture</i>, <i>Medicine</i>, <i>Agriculture</i>, har 122
Professorer og (1924—25) 3469 Studenter. W., der
ligesom Chicago ligger ved Grænsen mellem
Skovland og Prærie, er Handelscentret for hele
det vestlige Kanada, og Byens enorme Vækst
holder Trit med det vældige Oplands
økonomiske Udvikling. W.'s Beliggenhed nær
Sydenden af Lake W. er analog til Chicagos
Beliggenhed nær Sydenden af Lake Michigan. Al
Handel og Samfærdsel mellem Kanadas østlige
og vestlige Halvdele maa nødvendigvis gaa
gennem det smalle Rum mellem Lake W. og
Kanadas Sydgrænse og her passere
Vejknudepunktet W. Kornhandel og Mølleindustri er bærende
Erhverv; der produceres 12500 Sække
Hvedemel om Dagen. Men i øvrigt er Industrien saare
mangesidet; der findes store Jernstøberier,
Maskinværksteder, Fabrikation af
Agerbrugsredskaber, Svineslagterier m. m. Fabrikkernes
Antal er over 1200, Arbejdernes over 27000. —
Ved Sammenløbet mellem de to Floder
opførtes 1835 Fort Garry til Støtte for Pelshandelen.
Efter 1860 opstod i Fortets Nærhed en
Landsby, som fik Navn efter Søen W. Denne
Landsby voksede kun langsomt i de første 10 Aar;
men da Hudson Bay Selskabets Landomraader
indlemmedes i Dominion of Canada og
Provinsen Manitoba oprettedes, kom W.'s
glimrende Beliggenhed til sin Ret. 1870 havde W.
kun 215 Indbyggere, 1874, da den blev Stad,
1869 Indbyggere, men 1901 42340 Indbyggere.
<i>G. Ht.</i>
</chapter>

<chapter name="Winnipegosis-Søen">
<b>Winnipegosis-Søen</b> [win<sub>i</sub>p<sub>i</sub>'gu.s<sub>i</sub>s-], <sp>Lake
Winipegosis</sp> ell. <sp>Winnipegons</sp> ['win<sub>i</sub>p<sub>i</sub>gu.s],
Sø i Dominion of Canada, Prov. Manitoba,
ligger V. f. Winnipeg-Søen og umiddelbart N. f.
Manitoba-Søen, fra hvilken sidste den kun er
skilt ved en meget smal Landtange (Meadow
Portage). W., hvis Navn betyder »lille
Winnipeg«, ligger 252 m over Havet, er 240 km lang
og 10—30 km bred og har et Areal paa 5400
km<sup>2</sup>. Den største Dybde er kun 12 m. W.'s
største Tilløb er Red Deer River, og den har
gennem den sejlbare Waterhen River Afløb til
Manitoba-Søen, der ligger 5 m lavere.
<i>(H. P. S.). G. Ht.</i>
</chapter>

<chapter name="Winnipeg River">
<b>Winnipeg River</b> ["win<sub>i</sub>peg-'rivə], <sp>Winipeg
River</sp>, Flod i Dominion of Canada,
Provinserne Ontario og Manitoba, danner Afløbet for
det store Søbassin Lake of the Woods, der
ligger paa det Sted, hvor de to nævnte Provinser
støder sammen med Staten Michigan i U. S. A.
Fra denne Sø strømmer W. R. under
forskellige Bugtninger mod NV., indtil den udmunder
i Traverse Bay i det sydøstlige Hjørne af
Winnipeg-Søen. Ø. fra optager W. R. English
River, der kommer fra Lonely Lake. Selve W. R.
er kortere, men i Virkeligheden langt
vandrigere end Winnipeg-Søens to andre store
Tilløb Saskatchewan og Red River. Regner man
imidlertid Hovedtilløbet til Lake of the Woods,
Rainy River, for W. R.'s Kildestrøm, faar
Flodsystemet en Længde af 1057 km. Rainy River
danner Grænsen mellem Michigan og Ontario
og kommer fra den ligeledes paa Grænsen
liggende Rainy Lake, der fra kanadisk Side
optager Tilløbene Manitou River, Sand Island
River og River la Seine og fra U. S. A.
Vermillion River. Til selve Rainy River strømmer Syd
fra Little Fork River og Big Fork River. W.
R.'s Opland er et af de allersørigeste Omraader
i Verden.
<i>(H. P. S.). G. Ht.</i>
</chapter>

<chapter name="Winnipeg-Søen">
<b>Winnipeg-Søen</b> ['win<sub>i</sub>peg-], <sp>Lake
Winnipeg</sp> eller <sp>Winipeg</sp>, Sø i Dominion of
Canada, ligger i Manitoba, og har en Længde fra
N. til S. af 450 km og en største Bredde af
100 km, men gennemgaaende er den betydelig
