er at nævne <i>Antiche leggende e tradizioni che
illustrano la Divina commedia</i> (1865), <i>Saggi</i>
(1878), <i>Lettere meridionali ed altri scritti sulla
questione sociale in Italia</i> (1878) og <i>I primi due
secoli della storia di Firenze</i> (2 Bind, Firenze
1893-94]).
<i>(E. G.). E. M-r.</i>
</chapter>

<chapter name="Villarica">
<b>Villarica</b> [wil<sub>j</sub>a'rika], lille By i Provinsen
Valdivia S. f. den 2840 m høje Vulkan V.
<i>M. V.</i>
</chapter>

<chapter name="Villa Rica del Espirito Santo">
<b>Villa Rica del Espirito Santo</b>
['wil<sub>j</sub>a-'rika-ð<sub>æ</sub>l-æ'spirit<sub>å</sub>-'sant<sub>å</sub>], By i Paraguay, ligger
midt i Landet, 205 m over Havet, forbundet
med Asuncion ved en Jernbane, har 26000
Indbyggere, Cigarfabrikation og Handel med
Landbrugsprodukter.
<i>M. V.</i>
</chapter>

<chapter name="Villarosa">
<b>Villarosa</b> [vil.a'råza], By paa Sicilien,
Provins Caltanisetta, ligger 28 km NV. f. Piazza
Armerina ved Salso og ved Banen fra Catania
til Santa Caterina. (1911) 11650 Indbyggere. V.
driver Tilvirkning af Makaroni samt Handel
med Olie.
<i>(H. P. S.). C. A.</i>
</chapter>

<chapter name="Villarreal">
<b>Villarreal</b> [w<sub>i</sub>l<sub>j</sub>ar.<sub>æ</sub>'al], By i det østlige
Spanien, Provins Castellon de la Plana, ligger 6
km S. f. Castellon de la Plana i Nærheden af
højre Bred af Mijares, 6 km fra Middelhavet
samt ved Banen fra Barcelona til Valencia.
(1920) 16700 Indbyggere. V. ligger i den
frugtbare Vega de la Plana, der vandes fra Mijares,
og har Rester af gamle Fæstningsværker samt
Handel med Vin.
<i>(H. P. S.). C. A.</i>
</chapter>

<chapter name="Villarrobledo">
<b>Villarrobledo</b> [w<sub>i</sub>l<sub>j</sub>ar.å'blæð<sub>å</sub>], By i det
sydøstlige Spanien, Provins Albacete, ligger 65 km
NV. f. Albacete 724 m over Havet ved Banen
fra Madrid til Cartagena. (1920) 10600
Indbyggere. V. ligger i Landskabet La Mancha og
driver Handel med Korn, Kork og Trækul samt
Fabrikation af Lervarer.
<i>(H. P. S.). C. A.</i>
</chapter>

<chapter name="Villars, Claude Louis Hector">
<b>Villars</b> [vi'la.r], <sp>Claude Louis
Hector</sp>, Hertug, Pair og Marskal af Frankrig, f. 8.
Maj 1653 i Moulins, d. i Torino 17. Juni 1734.
Han begyndte sin Løbebane under Turenne og
Condé og udmærkede sig særlig ved Pforzheim
og i Flandern (1693). I Fredsperioden 1698—1701
beklædte han den vanskelige Post som Gesandt
i Wien og deltog derefter med Hæder i den
spanske Arvefølgekrig; 1702 blev han Marskal.
V. vedblev nu indtil 1708 at føre Befalingen og
trængte frem i Tyskland, hvorefter han 1709 fik
Overkommandoen over den 120000 Mand stærke
Hær i Nederlandene, hvor han ved Malplaquet
sloges af Prins Eugen og Marlborough; sejrede
imidlertid 1712 ved Denain, erobrede 1713
Landau og Freiburg og førte derefter de
Forhandlinger med Prins Eugen, der førte til Freden i
Rastatt 1714. V. blev 1715 Præsident for
Krigsraadet og 1716 Statsminister. I den polske
Arvefølgekrig førte den nu 80-aarige Marskal en
Hær til Italien og udnævntes til Generalmarskal.
Han optraadte her i Forening med Kongen af
Sardinien, men traadte snart tilbage, utilfreds
med Forholdene, og døde paa Hjemrejsen til
Frankrig. (<sp>Litt</sp>.: <sp>Vogüé</sp>, <i>Mémoires</i> [Paris
1884—91]; <sp>Anquetil</sp>, <i>Vie du maréchal V.</i>
[Paris 1784]; <sp>Vogüé</sp>, <i>V. d'après sa
correspondance</i> [Paris 1888]).
<i>(B. P. B.). E. C.</i>
</chapter>

<chapter name="Willarts">
<b>Willarts,</b> se <sp>Willaerts</sp>.
</chapter>

<chapter name="Villaservitut">
<b>Villaservitut.</b> Ved en V. forstaas en
Servitut, der gaar ud paa, at der paa en Ejendom
kun maa opføres Bygninger, der har
Karakteren af en »Villa«, d. v. s. en Bygning af et
vist mindre Omfang, i faa Etager, opført i en
vis Stil og indrettet til Beboelse for en eller
nogle faa Familier. V. vil hyppigt ved
Udstykningen af en større Ejendom blive paalagt
samtlige Parceller, i hvilke den udstykkes. Om V.
gælder de almindelige Regler om Servitutter
(s. d.); men i Praksis har det voldt megen
Tvivl, hvem der kan anses berettiget til at
paatale Overtrædelser af V., særlig, hvor denne er
paalagt de fra en større Ejendom udstykkede
Parceller. I Almindelighed antages
Paataleretten at tilkomme Ejeren af Hovedejendommen,
selv efter at han har udstykket hele
Ejendommen uden selv at beholde nogen Del deraf,
men i saa Fald kun som en personlig Ret, der
bortfalder ved hans Død, samt desuden alle
Ejerne af de servitutbehæftede Parceller over
for hverandre indbyrdes. Ifølge
Tinglysningsloven af 31. Marts 1926 § 10 skal et
Servitutdokument nu altid angive den eller de
paataleberettigede. — Jfr.
<sp>Demarkationsservitut</sp>.
<i>A. D. B.</i>
</chapter>

<chapter name="Willatzen, Peter Johann">
<b>Willatzen</b> ['velats<sub>ə</sub>n], <sp>Peter Johann</sp>,
tysk Forfatter (1824—98), var Lærer i Altona og
Haderslev, blev afskediget 1850 af den danske
Regering, senere Lærer i Bremen. Hans
Digtsamlinger som »Uferblumen« og »Tagfalter«,
samt hans episke Digt »Hannibals Tod« er nu
glemt, men han har indlagt sig Fortjeneste
som Oversætter fra de nordiske Sprog, bl. a.
Tegnér's Lyrik og gammelislandske Digtninge.
<i>C. B-s.</i>
</chapter>

<chapter name="Villavicencio, Pedro Núnez de">
<b>Villavicencio</b> [wil<sub>j</sub>awi'þænþ<sub>iå</sub>], <sp>Pedro
Núnez de</sp>, spansk Maler (1635—1700), var en
fortræffelig Folkelivsskildrer; særlig berømmes
hans Fremstillinger af Gadedrenge. Han er
repræsenteret bl. a. i Prado-Museet i Madrid.
<i>A. Hk.</i>
</chapter>

<chapter name="Villaviciosa">
<b>Villaviciosa</b> [wil<sub>j</sub>awi'þ<sub>i</sub>åsa], Navn paa flere
Byer og Landsbyer i Spanien, af hvilke nævnes
1) <sp>V. de Córdoba</sp> i Provinsen Córdoba i det
sydlige Spanien, ligger 20 km NV. f. Córdoba
paa Sydsiden af Sierra Morena og paa den
høje, højre Bred af Guadiato. (1920) 5000
Indbyggere. V. driver stor Vinavl. — 2) <sp>V. de
Guadalajara</sp>, Landsby i Provinsen
Guadalajara i det mellemste Spanien, ligger 35 km
NØ. f. Guadalajara. V. er berømt fra den store
og afgørende Sejr, som Franskmændene under
Vendôme 10. Decbr 1710 vandt over de
allieredes Tropper under Starhemberg. 3) Havneby i
det nordlige Spanien, Provins Oviedo, ligger 21
km SØ. f. Gijon. (1920) 21350 Indbyggere. Stor
Fiskerihavn.
<i>(H. P. S.). C. A.</i>
</chapter>

<chapter name="Villaviciosa, José de">
<b>Villaviciosa</b> [wil<sub>j</sub>awi'þ<sub>i</sub>åsa ], <sp>José de</sp>,
spansk Digter, f. i Siguenza 1589, d. 28. Oktbr
1658 i Cuenca. Han var en rig Gejstlig,
Domherre i Cuenca. Det eneste, V. har forfattet, er
det virkelig morsomme, parodiske Heltedigt <i>La
Mosquea</i> i 12 Sange, som hidrører fra hans
Ungdom; det er en Efterligning af den homeriske
Batrachomyomachi og har til Emne en Kamp
mellem Fluerne og Myrerne; fra de sidste 40
Aar af hans Liv kendes intet Digterværk af
ham. Mosquea's 1. Udg. er fra 1615 (Cuenca),
siden optryktes det i 17. Bd af Rivadeneyra's
<i>Biblioteca de Autores Españoles</i>. (<sp>Litt</sp>.: <sp>J. P.
W. Crawford</sp>, <i>T. Folengo's Moschaea and</i>
