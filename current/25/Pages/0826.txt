blot de udvendige Muskler, som maa arbejde
sammen; ogsaa de indvendige Muskler maa
samtidig indstilles ganske nøjagtig, for at man
kan faa et tydeligt Billede af det, man vil se.
Alle disse Bevægelser er saa godt indøvede, at
vi den hele Dag bruger Øjnene uden at ofre de
meget komplicerede Bevægelser en Tanke, —
i den Grad har vor Vilje faaet Herredømmet
over Musklerne.
<i>G. N.</i>
</chapter>

<chapter name="Øjenbetændelse">
<b>Øjenbetændelse</b> omfatter alle
betændelsesagtige Tilstande i selve Øjet og dets
Bindehinde Man taler derfor om Betændelse i
Synsnerven (<i>neuritis optica</i>), i Nethinden (<i>retinitis</i>),
i Aarehinden (<i>choroiditis</i>), i <i>corpus ciliare
(cyclitis)</i>, i Regnbuehinden (<i>iritis</i>), i
Hornhinden (<i>keratitis</i>, sjælden <i>corneitis</i>), i Senehinden
(<i>scleritis</i>) og i Bindehinden (<i>conjunctivitis</i>);
endvidere om Forbindelser af disse Sygdomme som
<i>neuroretinitis</i>, <i>keratoiritis</i>, <i>iridocyclitis</i>,
<i>iridochoroidoretinitis</i> o. s. v.

Betændelserne i de dybere Dele af Øjet, som
man først nærmere har lært at kende efter
Øjenspejlets Opfindelse, skyldes oftest
almindelige universelle Sygdomme, som f. Eks. Syfilis,
Nyresygdomme, Sukkersyge m. m., eller de
skyldes medfødte Lidelser, saaledes <i>retinitis
pigmentosa</i> (se <sp>Natteblindhed</sp>), eller
endelig lokale Irritamenter. <sp>Hele Øjet kan
angribes af Betændelse</sp>
(<i>panophthalmitis</i>), enten som Følge af septiske Embolier,
ɔ: Blodprop i en af Øjets Pulsaarer,
udgaaende fra et Sted, hvor der findes en ondartet
Betændelse, f. Eks. ved Barselfeber, eller som
Følge af Læsion og dermed fulgt Infektion af
det andet Øje (sympatisk <i>ophthalmi</i>). Er hele
Øjet saaledes angrebet, gaar det enten helt
til Grunde ved Suppuration, eller Øjet lider
saa meget, at Synet som oftest gaar tabt. Af
størst Vigtighed er den sympatiske Ophthalmi,
der ikke er saa ganske sjælden. Aarsagen er
altid Læsion af det ene Øje med et
perforerende Saar; meget ofte er et fremmed Legeme
trængt ind i og blevet liggende i Øjet. Er
Betændelsen i det læderede Øje stærk, vil man
ikke betænke sig længe paa at ofre dette Øje
for at sikre det andet; men er Betændelsen
kun ringe, er Behandlingen overordentlig
vanskelig; thi det kan hænde, selv efter ringe
Betændelse i det læderede Øje, at der nogle
Maaneder senere kommer Betændelse i det
andet Øje, og Faren for Synet paa begge Øjne
er da stor. Der gaar sjælden under 6 Uger,
inden den naar det andet Øje. Vedvarer
Betændelsen paa det først angrebne Øje i c. 6
Uger, maa man tage under Overvejelse, om
man skal fjerne dette Øje og derved sikre det
andet, eller om man tør vove at bevare det.

Af Betændelser inde i Øjet, som ogsaa har
været nærmere kendte, før man opfandt
Øjenspejlet, fortjener <sp>Betændelserne i
Regnbuehinden</sp> (<i>iritis</i>) at omtales, da de
ingenlunde er sjældne, har en betydelig
Tilbøjelighed til at komme igen og efter flere Anfald
kan faa ikke ringe Betydning for Synet.
Aarsagerne er hyppigst Reumatisme eller Syfilis.
Sygdommen er næsten altid meget smertefuld,
idet Smerterne ikke alene lokaliseres til Øjet,
men straaler ud i Halvdelen af Hovedet. Det
gaar stærkt ud over Appetit og Søvn, og
Sygdommen har derfor betydelig Indflydelse paa
Almenbefindendet. Der optræder stærk Rødme
af Øjet, Regnbuehindens Farve forandres, og der
kommer snart Sammenklæbninger mellem
Randen af Pupillen og Linsekapselen (<i>synecchier</i>),
som senere under Sygdommens Forløb bliver
til Sammenvoksninger. En af Behandlingens
Opgaver bliver at forhindre disse
Sammenvoksninger; thi vokser hele Pupillarranden
sammen med Linsen, spærres Passagen fra
bageste til forreste Øjenkammer, og Øjets
Spænding tiltager derved stærkt, ɔ: der
opstaar den for Synet ødelæggende Sygdom
Glaukom (»grøn Stær«).

Lettest tilgængelige for Undersøgelse og
Behandling er de mere overfladiske Sygdomme i
Hornhinde og Bindehinde, som ogsaa er langt
hyppigere end de dybere Øjensygdomme, da
saavel Hornhinde som Bindehinde er meget
udsatte for Smitteoverførelse. Betændelsen kan
optræde isoleret i Hornhinde eller Bindehinde,
men kan ogsaa gribe over fra den ene til den
anden, og navnlig angribes Hornhinden let
ved de alvorlige Betændelser i Bindehinden.

<sp>Betændelse i Hornhinden</sp>
(<i>keratitis</i>) kan være ganske overfladisk, eller den
kan trænge mere eller mindre i Dybden, ja
den kan i den Grad gaa i Dybden, at
Hornhinden gennembrydes, Vandvædsken
udtømmes, Regnbuehinden falder frem gennem
Saaret, Linsen gaar tabt gennem Saaret. Efter en
saa alvorlig Betændelse falder hele Øjets
forreste Afsnit sammen, bliver uigennemsigtigt,
saa at der højst bliver saa meget Syn tilbage,
at Lys kan skelnes fra Mørke. En saa alvorlig
Sygdom skyldes som oftest enten Kopper eller
en meget svær gonorrhoisk eller difteritisk
Bindehindebetændelse eller en Taarevejslidelse
med Pus i Taaresækken eller en saa høj Grad
af Nedsættelse af Ernæringstilstanden, at
Taaresekretionen ophører, hvorved Hornhinden
bliver ganske tør og i Løbet af faa Dage gaar til
Grunde (se <sp>Xeroftalmi</sp>).

Oftest lykkes det at standse Betændelsen paa
et tidligere Stadium, eller den viser
overhovedet ikke Tilbøjelighed til at gaa saa meget i
Dybden og heler da, men vil altid efterlade en
hvidlig Plet paa Hornhinden, der i Tidernes
Løb vel kan klare op, men som Regel ikke
helt forsvinder. Sidder saadanne Pletter foran
Pupillen, generer de Synet ofte i langt højere
Grad, end man skulde tro, idet de spreder
Lysstraalernes Gang i Øjet eller kommer til at
virke paa lignende Maade som et mat Glas,
der vel tillader Lyset at passere, men
hvorigennem man ikke kan se.

Hornhindebetændelserne er meget
smertefulde, og navnlig er Lyset i højeste Grad
generende for Patienten.

De hyppigste Former af Ø. er
<sp>Bindehindebetændelserne</sp> (<i>conjunctivitis</i>). I de
letteste Tilfælde findes kun lidt Rødme og
Svulst af Bindehinden med lidt Slimafsondring,
i de sværere Tilfælde er der stærk Svulst og
Materieafsondring. Et vigtigt Spørgsmaal ved
alle Bindehindebetændelser er Smittefaren. Som
Regel kan man gaa ud fra, at findes Slim- og
