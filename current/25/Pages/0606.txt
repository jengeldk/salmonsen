(1921) 30697 Indb., for en stor Del Magyarer.
1918 blev Z. jugoslavisk. Handel med
Landprodukter, Fiskeri. 1697 overvandt Prins Eugen
af Savojen her Tyrkerne.
<i>N. H. J.</i>
</chapter>

<chapter name="Zeolitgruppens Mineraler">
<b>Zeolitgruppens Mineraler,</b> d. s. s.
<sp>Zeolitter</sp>.
</chapter>

<chapter name="Zeolitter">
<b>Zeolitter</b> (Kogesten, af græsk ζεῖν at koge
og λιθος, Sten) er Fællesnavn for et stort
Antal Mineraler, som baade efter kemisk
Sammensætning og efter Forekomstmaade danner
en naturlig Gruppe (<sp>Zeolitgruppens
Mineraler</sp>). De kan karakteriseres som
Silikater med Krystalvand; de fleste af dem er
lerjordholdige og indeholder desuden en
alkalisk Bestanddel (Natron, Kalk, sjældnere Kali,
Baryt, Strontian), derimod aldrig tunge
Metaller. I tør Luft og ved svag Varme begynder
mange af dem at afgive deres Krystalvand,
idet samtidig Krystallernes Egenskaber
langsomt forandres; i fugtig Luft optages da
Vandet paa ny, og den oprindelige Beskaffenhed
vender tilbage. Ved stærkere Ophedning
smelter Z. i deres Krystalvand og afgiver oftest
dette under en Slags Kogning, hvoraf de har
faaet Navnet Z. De dekomponeres let af
Saltsyre. Z. er farveløse, hvide eller lyst farvede;
de danner hyppig store og smukke Krystaller,
som trods deres regelmæssige Ydre ofte viser
en kompliceret Tvillingbygning ved
mikroskopisk Undersøgelse. Vægtfylden er meget ringe
(2,2—2,3) og Haardheden omtrent 5 (som
Apatit). Z. findes især som siddende Krystaller i
vulkanske Bjergarters Hulrum (Blærerum og
Sprækker), fremfor alt i Basalt og Fonolit; de
træffes dog aldrig i friske Lavaer, men opstaar
først ved Forvitringen og navnlig som Følge
af varme Kilders Indvirkning paa Bjergarterne.
Færøerne og Island er overordentlig rige paa
Z.-Forekomster af denne Art, ligesaa mange
af de tertiære vulkanske Omraader i
Mellemeuropa, i Irland, Skotland og Hebriderne.
Mindre hyppig træffes Z. paa Sprækker i Granit
og Nefelinsyenit, ogsaa i Malmlejer kan man
undertiden finde dem som sekundære
Dannelser. Interessant er, at man har fundet Z. som
Nydannelser paa gammelt romersk Murværk i
Badeanlæg med varme Kilder. De vigtigste af
Z.-Gruppens Mineraler nævnes her i alfabetisk
Orden.

<sp>Analcim</sp> (<sp>Eudnofit</sp>), en
Natron-Lerjord-Z. (Na<sub>2</sub>O.Al<sub>2</sub>O<sub>3</sub>.4SiO<sub>2</sub>.2H<sub>2</sub>O), danner
regulære Ikositetraedre og findes i smukke
Eksemplarer paa de cyklopiske Øer ved Catania,
Fassadal i Tyrol, Langesundsfjord i Norge,
mindre hyppig paa Færøerne og Island. —
<sp>Apofyllit</sp> (<sp>Ichthyophthalm</sp>,
<sp>Fiskeøjesten</sp>) danner smukke tetragonale
Krystaller med stærk Perlemorglans paa den
basiske Spalteflade; den er i Modsætning til de
fleste andre Z. lerjordfri (K<sub>2</sub>O . 8CaO . 16SiO<sub>2</sub> .
16H<sub>2</sub>O ofte med et ringe Indhold af Fluor);
store Krystaller især fra Island og Poonah i
Ostindien, ogsaa jævnlig paa Malmgange
(Kongsberg i Norge, Andreasberg i Harz).
<sp>Brewsterit</sp>, en lidet udbredt, monoklin Z., et
Silikat af Lerjord, Strontian og Baryt.

<sp>Chabasit</sp>, en Kalk-Lerjord-Z. af noget
varierende Sammensætning, krystalliserer
rhomboedrisk, hyppigst i Grundrhomboedret med
95° Polkantvinkel og i gennemvoksede
Tvillinger; visse ejendommelig udviklede, næsten
linseformede Tvillinger har faaet Navnet
<sp>Fakolit</sp>. Den hører til de alleralmindeligste Z.

<sp>Desmin</sp> (<sp>Stilbit pt.</sp>) er ligeledes
overordentlig udbredt; den danner flade
Krystaller af rhombisk Habitus, men som i
Virkeligheden er gennemvoksede monokline Tvillinger.
Krystallerne er ofte samlede i Neg-lignende
Grupper; særlig smukke Eksemplarer af
saadanne faas fra Færøerne og Island. Den er en
Kalk-Lerjord-Z. (CaO . Al<sub>2</sub>O<sub>3</sub> . 6SiO<sub>2</sub> . 6H<sub>2</sub>O).
Nærstaaende i Udseende og Sammensætning er
den sjældne <sp>Epistilbit</sp> fra Island, Wallis
og andre Steder.

<sp>Edingtonit</sp>, en sjælden Baryt-Lerjord-Z.,
der findes som smaa, tetragonal-hemiedriske
Krystaller i Kilpatrick Hills nær Glasgow;
store Krystaller er fundet ved Böhlet i
Vestergötland.

<sp>Faujasit</sp>, en Natron-Kalk-Z. fra
Kaiserstuhl i Baden, danner regulære Oktaedre. —
<sp>Fillipsit</sp> (<sp>Christianit</sp>) er en rhombisk
Kalk-Lerjord-Z. med noget Kali og Natron,
almindelig i Hulrum i Tysklands Basalter. —
Den sjældne <sp>Gismondin</sp> (<sp>Aricit</sp>) staar
nær foregaaende i kemisk Sammensætning,
men dens Krystaller er tilsyneladende
tetragonale. — <sp>Gmelinit</sp> fra Montecchio
Maggiore i Øvreitalien og fra Irland ligner
Chabasit, men indeholder Natron i Stedet for største
Delen af Kalken.

<sp>Harmotom</sp> (<sp>Korssten</sp>, <sp>Morvenit</sp>)
er en Baryt-Lerjord-Z., som danner
korslignende, kompliceret byggede, monokline
Tvillinger; den er ret hyppig paa Malmgange. —
<sp>Heulandit</sp> (<sp>Bladzeolit</sp>, <sp>Stilbit pt.</sp>),
en Kalk-Lerjord-Z. (CaO . Al<sub>2</sub>O<sub>3</sub> . 6SiO<sub>2</sub> . 5H<sub>2</sub>O),
forekommer i pragtfulde, monokline Krystaller
med stærk Perlemorglans paa en Spalteflade,
der svarer til Symmetriplanen; særlig smuk fra
Island, men udbredt paa næsten alle
Z.-Forekomststeder. Beaumontit er en gullig
Varietet af sidstnævnte.

<sp>Laumontit</sp> (CaO . Al<sub>2</sub>O<sub>3</sub> . 4SiO<sub>2</sub> . 4H<sub>2</sub>O),
monokline Krystaller, som i tør Luft taber
Vand og falder hen til Pulver, findes ved
Oberstein nær Frankfurt a. M., paa
Kobberforekomsterne ved Lake Superior og andre Steder. —
<sp>Levyn</sp> ligner Chabasit, men afviger ved
ringere Vandholdighed (Hebriderne, Disko i
Grønland).

<sp>Mesolit</sp> (<sp>Traadzeolit</sp>) er sammensat
som en Blanding af de Forbindelser, der hver
for sig udgør de nedennævnte Z. Natrolit og
Skolecit; den danner lange, oftest haarfine,
monokline Krystalnaale, der er samlede i tætte
Bundter; den er almindelig i Basalthulrum.
En Varietet heraf er <sp>Antrimolit</sp> fra
Antrim i Skotland. — <sp>Mordenit</sp> fra
Ny-Skotland ligner Heulandit, men indeholder mere
Kiselsyre.

<sp>Natrolit</sp> (<sp>Brevicit</sp>, <sp>Galaktit</sp>,
<sp>Mesotyp</sp>), en Natron-Lerjord-Z. (Na<sub>2</sub>O. Al<sub>2</sub>O<sub>3</sub> .
3SiO<sub>2</sub>, 2H<sub>2</sub>O), krystalliserer rhombisk i
veludviklede prismatiske Krystaller og
radialstraalede Aggregater; den findes især i Fonolit samt
