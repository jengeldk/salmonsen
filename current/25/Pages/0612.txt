Aar afholde sig fra at æde Menneskekød, blev
den atter til et Menneske, men i modsat Fald
maatte den være Ulv sin Livstid. I Tørke gik
Præsterne til en Kilde paa Bjerget og berørte
under Bøn Vandet med en Egegren. Vandet
kom da straks i Bevægelse. En Taage steg op
og dannede en Sky, som drog andre Skyer til
og endelig frembragte Regn. Ældgammel er
ogsaa hans Dyrkelse paa <sp>Kreta</sp>, hvor
<sp>Kureterne</sp> dannede hans Præsteskab. I
Hesiodos' Teogoni fortælles om Z.'s Byrd. Han
betegner her først det tredie Gudedynasti. Efter
<sp>Chaos</sp> følger som de første Gudeherskere
<sp>Uranos</sp> og <sp>Gaia</sp>, derefter Titanslægten med
<sp>Kronos</sp> og <sp>Rheia</sp>. Da det er varslet
Kronos, at et af hans Børn skal berøve ham
Herredømmet, sluger han dem, efterhaanden
som de fødes. Den yngste, Z., undgaar dog
denne Skæbne. Rheia giver Kronos en Sten i
Svøb at sluge og lader Barnet føre til Kreta,
hvor han opfostres paa Ida-Bjerget; Bier
bringer Honning, en Ged, Amaltheia, Mælk, og
Duer henter Ambrosia. Paa vidunderlig Maade
bringes hans Søskende, Poseidon, Hades,
Demeter, Hera og Hestia, atter levende for
Dagens Lys (Kronos, »Tiden«), og nu rejses en
vældig Kamp, hvori Z. søger Hjælp hos
Hekatoncheirerne og Kykloperne. Disse bragte
ham den vældige Tordenkile, hine blev hans
stærke Hjælpere i Kampen, som førtes mellem
Bjergene Olympos, hvor Z. og hans
Forbundsfæller tog Sæde, og Othrys, hvor de andre
havde befæstet sig. Z. sejrede til sidst og gav
nu sine Brødre Del i Magten, Hades i
Underverdenen, Poseidon paa Havet. Endnu maatte
han kæmpe mod Uhyret Tyfon, Gaia's yngste
Søn, mod <sp>Giganterne</sp> (s. d.) og mod
<sp>Otos</sp> og <sp>Efialtes</sp>, Poseidon's Sønner, men
derefter stod hans Herredømme urokkelig fast.
Han ægtede sin Søster <sp>Hera</sp> og havde
Sønnerne <sp>Ares</sp> og <sp>Hefaistos</sp>, Døtrene <sp>Hebe</sp>
og <sp>Eileithyia</sp>. Fremdeles nævnes som hans
Hustru <sp>Themis</sp>, med hvem han havde
Børnene <sp>Horaerne</sp> og <sp>Moirerne</sp>;
<sp>Demeter</sp>, der fødte ham <sp>Persefone</sp>; <sp>Leto</sp>,
som havde Sønnen <sp>Apollon</sp> og Datteren
<sp>Artemis</sp>; <sp>Eurynome</sp>, der fødte
<sp>Chariterne</sp>; <sp>Mnemosyne</sp>, som blev
Musernes Moder; endelig forskellige jordiske
Kvinder, navnlig <sp>Leda</sp>, <sp>Danaë</sp>, <sp>Semele</sp>,
<sp>Alkmene</sp> og <sp>Europa</sp>. Endnu var <sp>Dione</sp>,
hans Hustru, Moder til <sp>Afrodite</sp>, og <sp>Maja</sp>,
der havde Sønnen <sp>Hermes</sp>. Allerførst
havde Z. ægtet <sp>Metis</sp>; men da det var
Skæbnens Villie, at hun skulde føde en Søn, der
blev Guders og Menneskers Konge, gemte han
Moder og Barn i sit eget Legeme, og siden
udsprang <sp>Pallas Athene</sp> af hans
Pande. Saaledes var der allerede i gammel
Digtning, i Hesiodos' og de homeriske Kvad,
genealogisk Slægtforbindelse mellem næsten hele
det olympiske Gudesamfund. Z. er de andre
Guder langt overlegen i Styrke. Han skildres
næsten altid som den store Gudehøvding,
Alfader, mod hvis Bud kun sjælden nogen af de
andre vover at gøre Oprør. Efterhaanden som
Digtningen syslede med Gudeskikkelserne og
gjorde dem mere menneskelige i deres Færd,
kommer ogsaa Fortællingerne om Stridigheder
og Opsætsighed mod Z. Komikerne og
Satirikerne vender deres Spot mod disse
Fortællinger, men i alt Fald for Z.'s Vedkommende er
der ikke Tvivl om, at man bag de mange
Fortællinger endnu anede den mægtige Guddom
og viste ham sin Ærefrygt.

Z. er Himmelens og Jordens Herre. Han
sender Lynilden og Tordenen, men ogsaa den
kvægende Regn. Han fører dels

<img>Fig. 2. Zeus fra Mylasa i Karien; nu i Boston.</img>

<img>Fig. 3. Zeus kranset af Nike. I højre Haand
Tordenkilen. Til venstre Verdenskuglen, ved Fødderne
Ørnen. Vægmaleri.</img>
