og alle andre Tvistigheder mellem de nævnte
Lande <sp>skal</sp> umiddelbart forelægges et fast
Forligsnævn paa fem for 3 Aar valgte
Medlemmer, af hvilke hver af de to stridende Parter
vælger et blandt deres egne Statsborgere og i
Fællesskab de andre tre blandt
udenforstaaende Magters Undersaatter og alle af forskellig
Nationalitet. Kan de to Magter ikke inden 3
Maaneder efter Traktatens Ikrafttræden enes
om Valget af de sidstnævnte 3 Medlemmer og
om, hvem af disse der skal være Nævnets
Formand, foretager Præsidenten for det
schweiziske Forbundsraad i Mangel af anden Aftale de
nødvendige Udnævnelser. Antager Parterne
ikke Forligsnævnets Mæglingsforslag, og kan de
derefter ikke enes om Stridens Afgørelse ved
V., forelægges Striden, hvis den er af retlig
Art, paa den ene Parts Begæring for Domstolen
i Haag, som endeligt afgør den. Er Striden ikke
af den Natur, at den kan forlanges afgjort ved
Dom, og kan Parterne ikke inden en Maaned
enes om at antage Forligsnævnets
Mæglingsforslag, kan hver af Parterne begære
Spørgsmaalet henskudt til Raadet for Folkenes
Forbund, som derefter tager Beslutning i
Overensstemmelse med Pagtens Art. 15.

6) I Henhold til Folkeforbundsforsamlingens
Resolution af 1922 (ovenfor V. 4) har navnlig
Danmark, Norge, Sverige og Schweiz indgaaet
Overenskomster om Oprettelse af <sp>staaende
Forligsnævn</sp> (<i>Commissions permanentes
de conciliation</i>), dels indbyrdes, dels med
andre Magter. Traktater af denne Slags har
Sverige saaledes undertegnet med Chile 1920 og
med Uruguay 1923, Schweiz bl. a. med
Danmark og Sverige 6. Juni 1924 og samme Aar
med Ungarn og Østerrig, med Norge 21. Aug.
1925 og samme Aar med Polen og Holland. 27.
Juni 1924 har Danmark, Norge, Sverige og
Finland med hverandre afsluttet 6 lignende
Overenskomster, hvis Hensigt er at skabe faste
Forligsorganer til Behandling af Tvistigheder af
mere politisk Art inden deres eventuelle
Forelæggelse for Folkeforbundsraadet. Disse
Overenskomster bestemmer, at alle mellem de
nordiske Magter opstaaende Tvister, som ikke
afgøres af den faste Domstol i Haag eller en
Voldgiftsret, skal henvises til det af de to
stridende Parter oprettede faste Forligsnævn.
Nævnene bestaar hver af fem for 3 Aar valgte
Medlemmer, hvoraf hver af Parterne vælger to,
af hvilke det ene kan være Statens egen
Undersaat. Det femte Medlem, der er Formand,
og som skal tilhøre en anden Nationalitet end
de øvrige, vælges af Parterne i Forening eller,
hvis de ikke kan blive enige om Valget, af
Præsidenten for den faste Domstol i Haag
eller, dersom denne er en af Parternes
Statsborger, da af Domstolens Vicepræsident. Ifølge
Traktaten med Schweiz vælges 3 af de 5
Medlemmer i Fællesskab, subsidiært af
Haagdomstolens Præsident, Vicepræsident eller ældste
Medlem, som ikke er Statsborger i nogen af de
kontraherende Stater. I Henhold til disse
Regler er det dansk-norske Forligsnævn
sammensat af Englænderen Viscount Cecil of Chelwood
(Formand), Danskeren Poul Johs. Jørgensen,
Svenskeren Johs. Hellner, Nordmanden J. Bredal
og Finnen R. Erich. Det dansk-svenske Nævn
bestaar af Schweizeren Bourcart (Formand),
Danskeren Erik Trolle, Italieneren Scialoja,
Svenskeren E. Löfgren og Belgieren Charles de
Visscher. I det dansk-finske, hvor Hollænderen
Loudon er Formand, sidder Danskeren F. C. G.
Schrøder, Nordmanden B. Vogt, Finnen L.
Kihlmann og Franskmanden A. de Lapradelle.
Det dansk-schweiziske Forligsnævn har
Hollænderen van Karnebeek til Formand og tæller
iøvrigt Danskeren Georg Cohn, Schweizeren W.
Rappard, Finnen Idman og Franskmanden H.
Fromageot. Af Danske er omvendt Greve C.
Moltke Medlem af det spansk-schweiziske Nævn,
Ove Rode af det norsk-svenske, Knud Berlin
af det norsk-finske, Kristian Sindballe af det
svensk-polske og V. Topsøe-Jensen af det
svensk-estniske. Nævnenes Betænkning og
Forligsforslag til Bilæggelse af en dem forelagt
Konflikt er ikke bindende for Parterne, som
blot »indenfor rimelig Tid« — efter Traktaten
med Schweiz indenfor en af Nævnet fastsat
Frist af højst tre Maaneder — skal underrette
hinanden om, hvorvidt de godkender Nævnets
Betænkning og antager det Forligsforslag, som
Nævnet maatte have fremsat.

Tilsvarende staaende Forligsnævn er oprettet
ved en særlig Konvention herom mellem
Danmark og Estland af 18. Decbr 1926 og ved de
nedenfor omtalte danske Voldgiftstraktater med
Tyskland, Polen, Frankrig, Tschekkoslovakiet,
Litauen og Belgien. Det dansk-tyske
Forligsnævn, hvis Formand i Tilfælde af Parternes
Uenighed om Valget udnævnes af Kongen af
Sverige, bestaar med Hollænderen Grev van
Lynden van Sandenburg som Formand af
Danskeren Julius Møller, Svenskeren Ø. Undén,
Tyskeren Fleischmann og Schweizeren von
Waldkirch. I Tilfælde af Uenighed om de
Nævnsvalg, som Parterne efter disse Traktater
skal foretage i Forening, besørges de fornødne
Udnævnelser enten af Domstolen i Haag paa
lignende Maade som omtalt for det
dansk-schweiziske Nævns Vedkommende — dette
gælder Danmarks Traktater med
Tschekkoslovakiet, Litauen og Belgien — eller af Præsidenten
for det schweiziske Forbundsraad, hvilket
gælder det dansk-polske Nævn, eller af
Dronningen af Nederlandene, hvilket er Tilfældet for
det dansk-franske Nævns Vedkommende.
Omvendt er Kongen af Danmark gaaet ind paa om
fornødent at foretage de subsidiære
Udnævnelser til det schweizisk-hollandske Nævn, der er
oprettet ved Traktat af 12. Decbr 1925.

De nordiske Landes Forligsnævnstraktater og
den dansk-estniske Traktat er indgaaet for et
tidsrum af fem Aar med stiltiende Fornyelse
for fem Aar ad Gangen, med mindre de opsiges
med seks Maaneders Varsel til Udløbet af en
Femaarsperiode. Traktaten med Schweiz er
afsluttet paa ti Aar med stiltiende Fornyelse for
fem Aar ad Gangen, med mindre den opsiges
paa tilsvarende Maade.

7. <sp>De danske Voldgiftstraktater</sp>
med Sverige af 14. Jan., med Norge af 15. Jan.
og med Finland af 30. Jan. 1926, af hvilke de
to førstnævnte træder i Stedet for de tidligere
nordiske Traktater af 1908 (se foran IV),
