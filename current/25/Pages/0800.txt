<sp>Lystanlæg og Mindesmærker</sp>. Ved Havnen
findes et smukt Parkanlæg med Svanedam
(anlagt 1888) og langs Stranden en Spadserevej;
Skovanlægget »Strandskoven« (c. 1 km V. f.
Byen) med Restaurant (opført 1904) og
udenfor en fortrinlig Badestrand med c. 40 Strand-
og Badehuse. Paa Torvet er der 1919 anlagt et
Genforeningsminde (en plantet Lind omgivet
af 4 Natursten med Indskrift og Relieffer).

<sp>Erhverv</sp>. Af Kommunens Befolkning lever
c. 31 % af Haandværk og Industri, 16 % af
Handel o. l., 14 % af Trafikvirksomhed og c.
11 % af Landbrug, som altsaa her er af ikke
ringe Betydning. Forholdsvis mange, nemlig
9 % lever af egne Midler, og Resten hører til
de mindre Erhvervsgrupper. Af <sp>Fabrikker
og industrielle Anlæg</sp> skal nævnes: et
Skibsbyggeri, en Ophalingsbedding for mindre
Skibe, et Kalkbrænderi, et Andelsmejeri, et
Hvidtølsbryggeri; desuden er der Savmølle,
Fabrik for Centrifugepumper, Mølle, Bogtrykkeri
m. m. — Af Pengeinstitutter: Æ. Spare- og
Laanekasse, oprettet 1820, samt Filialer af
Landmandsbanken og af Sydfyns Diskontobank i
Faaborg.

<sp>Havn og Skibsfart</sp>. Den gamle
Skibsbro »Højbro« er fra 2. Halvdel af 18. Aarh.
efterhaanden udviklet til den nuværende Havn,
hvis Bassin er c. 15000 m<sup>2</sup> med en Dybde af
indtil 3,7 m og 360 m Bolværk. Til Havnen fører
en 130 m lang, 35 m bred og 3,7 m dyb Rende.
Paa Reden er der 7—9
m dybt Vand, og
Havnepladsen er c. 17500
m<sup>2</sup>. - 1923 indgik fra
danske Havne 1707
Skibe med 14911 t Ladning,
heraf 1304 Dampskibe
(hovedsagelig i
Rutefart) med 1713 t
Ladning, og fra fremmede
Havne: 64 Skibe med
4985 t Ladning, deraf 5
Dampskibe med 272 t
Ladning. Samme Aar
udgik til danske
Havne 1689 Skibe med 3929
t Ladning, deraf 1035
Dampskibe med 2862 t
Ladning, og til
fremmede Havne: 70 Skibe
(deraf 4 Dampskibe)
uden Ladning. — Den
ved Æ. Toldsted
hjemmehørende
Handelsflaade (20 Reg. T. og
derover) bestod 1923 af 3
Damp- og Motorskibe
uden Sejl med i alt 199
Reg. T. (brutto) og 6
Sejl- og Motorskibe med
Sejl med i alt 380 Reg. T.

<sp>Finansielle
Forhold</sp>. Kommunens
Indtægter var 1926—27
95000 Kr. og Udgifterne
gamme Aar 93000 Kr.;
dens Formue og Gæld
ved Aarets Udgang
henholdsvis 0,37 og 0,13 Mill.
Kr. Ved Vurderingen til
Ejendomsskyld i Æ.
1926 var hele Summen
3,35 Mill. Kr., deraf
Grundværdi: 0,94 Mill.
Kr. Samme Aar var
Bygningernes
Brandforringssum 4,83 Millioner Kroner.

<sp>Administrative Forhold</sp> m. m.
Købstaden danner et Pastorat i Æ. Herred
(Fyns Stift). Den hører til 36. Retskreds
(Rudkjøbing Købstad og Langelands Herreder med
Æ. Købstad og Ærø Herred) med
Hovedtingsted i Rudkjøbing og Bitingsteder i Æ. og i
Marstal, og til 25. Politikreds (samme Omraade).
Endvidere til Ølandenes Lægekreds, Amtets 4.
Folketings-Opstillingskreds, 4. Landstingskreds,
3. Udskrivningskreds (83. Lægd), Rudkjøbing
Skattekreds og Æ. Vurderingskreds. Byraadet
bestaar af 9 Medlemmer, heri indbefattet den

<img>Situationsplan over Ærøskjøbing.</img>
<table>
<td r>1.<td><i>Gas- og Elektricitetsværk</i>
<td r>2.<td><i>Missionshus</i>
<td r>3.<td><i>Andelsmejeri</i>
<td r>4.<td><i>Præstebolig</i>
<td r>5.<td><i>Kirke</i>
<td r>6.<td><i>Ting-, Raad- og Arresthus, Dommerbolig</i>
<td r>7.<td><i>Fyns Diskontobank</i>
<td r>8.<td><i>Landmandsbanken</i>
<td r>9.<td><i>Kommuneskole</i>
<td r>10.<td><i>Apotek</i>
<td r>11.<td><i>Hotel Skandinavien</i>
<td r>12.<td><i>Posthus, Telegraf- og Telefonstation</i>
<td r>13.<td><i>Ærø Museum</i>
<td r>14.<td><i>Hotel Harmonien</i>
<td r>15.<td><i>I. L. Rises Fribolig</i>
<td r>16.<td><i>R. Knudsen Clausen's Fattigstiftelse</i>
<td r>17.<td><i>Anlæg</i>
<td r>18.<td><i>Skibsbyggeri</i>
<td r>19.<td><i>Hotel Phønix</i>
<td r>20.<td><i>Haandværkerhjem</i>
<td r>21.<td><i>Teknisk Skole</i>
<td r>22.<td><i>Kalkbrænderi</i>
</table>
