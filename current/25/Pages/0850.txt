denne ligger i Basis af en kegleformet Bentap,
<i>Processus mastoideus</i>, som man kan føle bag
Ø., og som indeholder en Mængde Hulrum,
<i>Cellulæ</i>. I Forvæggen findes ligeledes et Hul,
der fører ind til det <sp>Eustachi'ske Rør</sp>
(Øretrompeten, <i>Tuba Eustachii</i>), en dels af
Ben, dels af Brusk bestaaende Kanal, hvis
anden Ende udmunder i Næsesvælgrummet.
Gennem Mellemøret løber nogle Nerver, som
har en vis Betydning. Vigtigst af disse er
<sp>Ansigtets Bevægenerve</sp> (<i>Nervus facialis</i>),
der kommer fra den indre Øregang, løber
gennem en tyndvægget Benkanal over
<i>Fenestra ovalis</i> og derefter gaar ned
igennem den dybe Del af <i>Processus
mastoideus</i>. Da Kanalen paa et Stykke er
ganske overordentlig tyndvægget eller
Væggen endog til Dels gennembrudt,
forplanter en Betændelse i
Trommehulen sig let til denne Nerve. Den
anden Nerve er <i>Chorda tympani</i>, en
bueformet Nervestreng, som udgaar fra
Ansigtets Bevægenerve, løber midt
igennem Trommehulen og ud gennem en
Spalte i Benet; den staar i Forbindelse
med Tungenerverne, hvorfor en
Ørebetændelse ogsaa kan give
Smagsforstyrrelser. Den tredie Nerve endelig
er den <sp>Jacobson'ske Nerve</sp>
(opdaget af den danske Kirurg og Anatom
L. Jacobson); den løber i en lille Fure
paa den indre Trommehulevæg, og
sammen med flere andre Nerver danner
den et Fletværk, som spiller en vis
Rolle for Opstaaelsen af Øresmerter
(s. d.).

<sp>Det indre Ø.</sp>, <sp>Labyrinten</sp>, bestaar
af den hindede Labyrint og den benede, af
hvilke den sidste som en meget haard Kapsel
omgiver den første saaledes, at man hos begge
finder i det væsentlige de samme ydre
Former, kun at den hindede Labyrint er langt
spinklere, saa den ikke nær udfylder Rummet
i den benede; det mellem dem liggende Rum
er fyldt med en Vædske, <sp>Perilymfen</sp>,
medens en Vædske af ganske samme Karakter,
<sp>Endolymfen</sp>, fylder den hindede
Labyrint. Ved den følgende Beskrivelse af
Labyrintens Form tænkes nærmest paa den
hindede Labyrint. Labyrinten falder i to
Hovedafsnit, Forgaarden med Buegangene og
Sneglen, <sp>Forgaarden</sp> (<i>Vestibulum</i>) ligger lige
inden for Trommehulen; den bestaar af 2
Sække, en bageste (øverste), mere aflang,
<i>Utriculus</i> og en forreste (nederste), mere rund,
<i>Sacculus</i>; de staar i Forbindelse med
hinanden ved en smal Y-formet Kanal, som
fortsætter sig i <sp>Forgaardsvandledningen</sp>
(<i>Aquæductus vestibuli sive Cotunnii</i>, <i>Ductus
endolymphaticus</i>); denne sidste udmunder paa
Bagsiden af Tindingebenet i en lille Sæk
(<i>Sacculus endolymphaticus</i>), der ligger lige under
Hjernehinden. Fra <i>Utriculus</i> udgaar 3
halvcirkelformede <sp>Buegange</sp> (<i>Canales
semicirculares</i>), som danner tilnærmelsesvis rette
Vinkler med hinanden, saa de svarer til
Rummets 3 Dimensioner. I <i>Utriculus</i> og <i>Sacculus</i>
findes, svarende til Nervernes
Indtrædelsessteder, <sp>Otolitorganerne</sp>, smaa Pletter
med langagtige Haaroeller, over hvilke der
ligger fine Kalkkrystaller, <sp>Øresandet</sp>
(<i>Otoconia</i>), svarende til Otolitterne hos de lavere
Dyr. I Buegangene ender derimod Nerverne i
en kamformet Dannelse, beliggende i den ene,
udvidede Ende (<sp>Ampullen</sp>) af Buegangen,

<img>Fig. 2. Vertikalt Længdesnit gennem Øregang og
Mellemøre. (Efter Politzer). <i>1</i> ydre Øre, <i>2</i> Øregang, <i>3</i>
Trommehinde, <i>4</i> Trommehule, <i>5</i> Hammer, <i>6</i> Ambolt,
<i>7</i> Stigbøjle, <i>8</i> Kanalen for Ansigtsnerven, <i>9</i> Hjernen.</img>

<img>Fig. 3. Afstøbning af højre benede Labyrint, set
ovenfra. (Efter Siebenmann). 3 Gange forstørret.</img>

<img>Fig. 4. Mikroskopisk Snit af en af Sneglens Vindinger.
(Efter Henle). 30 Gange forstørret.</img>
