opstilledes 3 Klasser, inden for hvilke den
udgjorde henholdsvis 21, 30 og 40 Kr. pr. hl.
Efter Valutaloven af December 1924 forhøjedes
Ø. for de to sidste Grupper (Luksusøllet)
med 50 %, hvilket førte til
Prisforhøjelser, der stærkt nedsatte Forbruget af
Luksusøllet, men denne Forhøjelse er senere
bortfaldet. Desuagtet hører Danmark, naar bortses
fra enkelte Lande som England, til Staterne
med den højeste Ølbeskatning.
<i>C. T.</i>

De nugældende Bestemmelser om Ø. i Norge
findes i Lov af 28. Juni 1912 med Tillægslov
af 29. Juni 1917. Øllet deles med Hensyn til
Beskatningen i 3 Klasser: 1) Øl indeholdende
indtil 2,5 % Alkohol, som beskattes med 15
Øre pr. l; 2) Øl med 2,5—4,75 % Alkohol
beskattes med 25 Øre, og 3) Øl med fra 4,75—7
% Alkohol beskattes med 40 Øre pr. l. Det er
forbudt at fremstille Øl med over 7 %
Alkohol.
<i>M. H.</i>
</chapter>

<chapter name="Ölsnitz">
<b>Ölsnitz</b> ['ölsnets], 1) Ö. i <sp>Vogtland</sp>, By
i den sydvestligste Del af Fristaten Sachsen,
Kreishauptmannschaft Zwickau, Hovedstad i
Amtshauptmannschaft Ö., ved Weisse Elster,
10 km S. f. Plauen, er et Jernbaneknudepunkt
og har (1925) 17008 Indb. Betydelig Fabrikation
af Tæpper, Korsetter, Kamgarnsstoffer,
Maskiner, Cementvarer, Skotøj, Jutevæveri, Bryggeri,
Tegl- og Kalkbrænderi samt Kvægmarkeder.
2) Ö. i <sp>Erzgebirge</sp>, By i Fristaten Sachsen,
Kreishauptmannschaft Chemnitz, 14 km Ø. f.
Zwickau ved Jernbanelinien
St. Egidien—Stollberg, har (1925) 18288 Indb. Maskin- og
Strømpefabrikation, Stenkulsgruber, Savværker,
Teglbrænderi.
<i>(Joh. F.). O. K.</i>
</chapter>

<chapter name="Ølsted, Peter Iver Johannes">
<b>Ølsted,</b> <sp>Peter Iver Johannes</sp>, dansk
Landskabsmaler, f. i Kbhvn 6. Oktbr 1824, d.
smst. 17. Juli 1887, var Elev af
Kunstakademiet og af J. L. Lund. Han hørte fra 1849—82 til
de stadige Udstillere og malede saavel
Skovinteriører som vide Udsigter; værdifuldest er
Vandfarvetegninger og Gouacher.
<i>(S. M.). P. J.</i>
</chapter>

<chapter name="Ølstykke">
<b>Ølstykke,</b> <sp>Herred</sp> i det nordøstlige
Sjælland, det sydligste og mindste i Frederiksborg
Amt, omgives mod N. og NØ. af
Lynge-Frederiksborg og Lynge-Kronborg Herreder, mod
SØ. og S. af Kjøbenhavns Amt (Smørum og
Sømme Herreder), fra hvilket sidste det
skilles ved Værebro Aa, og mod V. af Roskilde
Fjord. Dets største Udstrækning fra V. til Øst
er 22 km, medens det fra N. til S. højst er
9—10 km. Hele Arealet er 114,15 km<sup>2</sup>, og 5.
Novbr 1925 var der 6311 Indb. (1921: 6166,
1901: 5432, 1850: 5524, 1801: 3484), altsaa 55
pr. km<sup>2</sup>. Overfladen er i den østlige Del ret
højtliggende og bakket, med Toppe mellem 50
og 60 m; mod V. derimod lavere og mere
jævn, de højeste Toppe mellem 30 og 40 m.
Jorderne er i det hele taget meget gode,
særlig i den vestlige Del, og næst efter Horns
Herred er det Amtets højest boniterede
Herred, idet der kun gaar c. 6 ha paa 1 Td.
Hartkorn. Langs Nordgrænsen findes
betydelige Skove (Ganløse Ore, Ganløse Eged og
Slagslunde Skov), men i øvrigt er Herredet
omtrent skovløst. Lyng og udyrkelig Grund findes
saa godt som ikke. Af hele Arealet var 1919
9653 ha Ager, Eng, Græsgang, Have o. l.,
95 ha Mose til Tørveskær, 809 ha Skov og
Plantage, 620 ha Vej, Jernbane, Byggepladser
o. l. og 227 ha Vandareal. Det dyrkede Areal
var 1924 saaledes benyttet: 3965 ha til
Kornsorter til Modenhed (af Vintersæden c. 1/3
Hvede), 1397 ha til Rodfrugter, 63 ha til
anden Høstafgrøde, 432 ha Brak og 2047 ha til
Grønfoder, Høslæt og Græsning; desuden var
der 91 ha Høslæt uden for Agermarken. 1924
fandtes der 1854 Heste, 7587 Stkr. Hornkvæg,
188 Faar og 7977 Svin.

Ø. Herred omfatter 7 Sogne i Horns, Ø. og
Lynge-Frederiksborg Herreders Provsti
(Kjøbenhavns Stift). I verdslig Henseende hører
de 3 østlige Sogne (Slagslunde, Ganløse og
Farum) til 8. Retskreds (Hillerød Købstad med
Frederiksborg Birk) med Tingsted og Dommer
i Hillerød, og til 7. Politikreds i Hillerød; de
4 vestlige Sogne (Snostrup, Ø., Stenløse og
Veksø) derimod til 10. Retskreds
(Frederikssund Købstad og Horns Herred med
Frederiksværk Købstad og Halsnæs Birk) med Tingsted
og Dommer i Frederikssund, og til 8.
Politikreds i Frederiksværk. — Gennem Herredet
gaar Statsbanen Kbhvn—Frederikssund. —
Herredet hørte i Middelalderen til Sjællands
Østersyssel og hed oprindelig <sp>Jurlunde</sp>,
senere <sp>Jørlunde</sp> Herred, efter Jurlunde ɔ:
Hjørlunde Sogn, og Græse Mølleaa dannede
Herredets Nordgrænse; men da Ude- og
Oppesundby samt Hjørlunde Sogn i 1562 lagdes ind
under Lynge-Frederiksborg Herred, fik Ø.
Herred sit nuværende Navn. De tre østligste
Sogne, Slagslunde, Ganløse og Farum, hørte i
18. Aarh. til Kbhvn's Amt, indtil hele det
nuværende Herred samledes under Frederiksborg
Amt i 1800. Ø., eller Jørlunde, samt Strø og
Lynge Herreder var i Middelalderen og endnu
længe efter Reformationen sammenlagte til een
(vistnok oprindelig gejstlig) Jurisdiktion: Try
Herred (Trygghæhæreth ɔ: de 3 Herreder).
(<sp>Litt</sp>.: <sp>A. P. Andersen</sp>, »Tryherred« i
»Fra Frederiksborg Amt« [1909]).
<i>(H. W.). M. S.</i>
</chapter>

<chapter name="Øludskænkningsapparat">
<b>Øludskænkningsapparat,</b> Apparat til
glasvis Aftapning af Øl fra Forsendelsesfustagen,
bestaar dels af en med Reduktionsventil
forsynet Beholder med fast eller flydende
Kulsyre, der forbindes med Fustagen, som
sædvanlig er anbragt uden for
Udskænkningslokalet, dels af en, undertiden ved Is afkølet
Ledning, der fra Fustagen leder hen til
Aftapningshanen. Kulsyretrykket tjener herved dels
til at trykke Øllet op til Hanen, dels til at
forhindre, at det ved Henstand i Fustagen mister
noget af sin naturlige Kulsyre.
<i>K. M.</i>
</chapter>

<chapter name="Ølurt">
<b>Ølurt,</b> d. s. s. <sp>Urt</sp>, se <sp>Øl</sp>.
</chapter>

<chapter name="Ølvalde">
<b>Ølvalde,</b> Fader til Jætten Thjasse.
</chapter>

<chapter name="Öman, Viktor Emanuel">
<b>Öman</b> ['ø.man], <sp>Viktor Emanuel</sp>, svensk
Forfatter, f. 22. Aug. 1833, d. 23. Aug. 1904,
Student i Lund 1852, <i>Dr. phil.</i> i Jena 1859, har siden
sysselsat sig med forskelligartet Produktion,
navnlig som Medarbejder ved og Redaktør af de
i Örebro udgivne Aviser, »Allehanda för folket«
og »Nerikes allehanda«. Som Oversætter har
han vundet Anerkendelse, idet han har oversat
Milton's »Det förlorade paradiset«, Euripides'
»Medea« samt en Del slaviske, magyariske og

