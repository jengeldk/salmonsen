Søn var Sognepræst til Vestre Frederikstad,
Hofprædikant <sp>Christopher Andreas V.</sp>
(1826—1905), til Topografen <sp>Andreas V.</sp>
(s. d.), hvis Søn var Publicisten <sp>Johan
Ludvig Niels Henrik V.</sp> (s. d.), og til Rektor
<sp>Frederik Ludvig V.</sp> (s. d.). —
Ovennævnte Borgmester M. V.'s Datter, <sp>Mette V.</sp>,
ægtede Biskop i Lund, <i>Dr. theol.</i> Mads Jensen
Medelfar. Deres Søn, <sp>Michael V.</sp> (1627—90),
der optog sit mødrene Slægtsnavn, var først
knyttet til den rigsgrevelige Familie Rantzau,
traadte 1673 ind i Statstjenesten som
Kancelliraad ved Hertugdømmernes Regering i
Glückstadt og kaldtes 1678 til Kbhvn for som
»Inspektør« at lede den 7-aarige Prins Frederik's
(IV's) Opdragelse og Undervisning. Han kom i
høj Gunst hos Christian V, fik 15. Decbr 1679
Vaabenbrev, optoges 1680 som Geheimeraad i
Konseillet og udnævntes endelig 1683 til
Vicekansler i Danske Kancelli og Justitiarius i
Højesteret. Det følgende Aar fik han det hvide
Baand. Han efterlod kun en Søn, Statholderen
<sp>Ditlev V.</sp> (s. d.), som var ugift.
<i>P. B. G.</i>
</chapter>

<chapter name="Vibe, Andreas">
<b>Vibe,</b> <sp>Andreas</sp>, norsk Officer og
Topograf, f. i Kristiansand 3. Maj 1801, d. i Oslo
24. Novbr 1860, blev Officer 1815 og var 1853
naaet op til at blive surnumerær Major i
Ingeniørbrigaden. V. var 1826 Medlem af
Grænsereguleringskommissionen, var 1828—31
Trigonometrist ved den nordlandske Kystopmaaling
og var fra 1836 Detaljør og Assistent ved den
geografiske Opmaaling. 1832—48 konstruerede
han ifølge Opdrag af det offentlige 10
Specialkort og 2 Generalkort over den nordlige Kyst
og 1851—56 5 Specialkort og 1 Generalkort over
Kysten fra den svenske Grænse til
Kristiansand. Sine Erindringer fra Kystmaalinger har
V. nedlagt i nogle spredte Skitser (udgivne
1860), og efter hans Død udkom
»Højdemaalinger i Norge fra 1774 til 1860«. I Samtiden
sattes han meget højt for sine æstetiske
Interesser; for Scenen bearbejdede og oversatte han
flere franske Lystspil, og han var stadig paa
Færde med lystige Viser, der fra Vennelag og
snævrere Kredse trængte ud i Almenheden.
<i>(O. A. Ø.). Wt. K.</i>
</chapter>

<chapter name="Vibe, Ditlev">
<b>Vibe,</b> <sp>Ditlev</sp>, dansk Statsmand, f. 15.
Novbr 1670, d. 5. Oktbr 1731, Søn af den under
Christian V indflydelsesrige Michael V., var fra
Barndommen Kammerat med den senere
Frederik IV, beklædte efter dennes Tronbestigelse
forskellige høje Embeder og blev hans stadige
Raadgiver, der øvede afgørende Indflydelse paa
dansk Udenrigspolitik under den store nordiske
Krig. Efter Anna Sophie Reventlow's Ophøjelse
til Dronning fjernedes han imidlertid 1721 fra
sine hidtidige Stillinger og udnævntes til
Statholder i Norge, hvor han virkede til sin Død
og fik til Eftermæle at have været en for
Landets Tarv »omhyggelig Herre«.
<i>H. J-n.</i>
</chapter>

<chapter name="Vibe, Frederik Ludvig">
<b>Vibe,</b> <sp>Frederik Ludvig</sp>, norsk
Skolemand, Andreas V.'s Broder, f. i Bergen 26.
Septbr 1803, d. i Oslo 21. Juni 1881. Han tog
filologisk Embedseksamen 1827 og blev 1831
Lektor, 1838 Professor i græsk Filologi.
1848—72 var han Rektor ved Oslo Katedralskole.
Flan var en af Grundlæggerne af
»Christianiaposten« (s. d.), som han redigerede 1848—53
sammen med C. Arntzen i strengt konservativ
Aand. Han har forfattet nogle filologiske
Afhandlinger og udmærkede sig som smagfuld
Oversætter af græske Dramer (Aristofanes,
»Fuglene« [1856], og Aischylos, »Prometeus i
Lænker« [1869]).
<i>(K. F). Wt. K.</i>
</chapter>

<chapter name="Vibe, Johan">
<b>Vibe,</b> <sp>Johan</sp>, norsk Vicestatholder, f. i
Brabant før 1634, d. i Oslo 4. Febr 1710, var
Søn af nedennævnte Peder V.; han var født
uden for Ægteskab, men lystes af Christian V
i Kuld og Køn og adledes 1671. I norsk
Krigstjeneste havde han staaet siden 1659. Under
Operationerne i Bohus Len under
Gyldenløve-Fejden deltog han med Udmærkelse ved flere
Lejligheder. 1682—1708 var han som
kommanderende General knyttet til det nordenfjeldske
Norge, hvis Forsvarsvæsen han bragte i
fortrinlig Stand. Men da han det sidstnævnte Aar
blev Vicestatholder og Stiftsbefalingsmand over
Akershus Stift, var han for gammel og svækket
til at fylde denne vanskelige Stilling, hvortil
der just stilledes store Krav under de
herskende Krigsuroligeder.
<i>(O. A. Ø.). Wt. K.</i>
</chapter>

<chapter name="Vibe, Johan Ludvig Niels Henrik">
<b>Vibe,</b> <sp>Johan Ludvig Niels Henrik</sp>,
norsk Publicist, ovennævnte A. V.'s Søn, f. i
Oslo 23. Novbr 1840, d. smst. 26. Marts 1897.
Allerede i sine første Studenteraar optraadte
han som Publicist, idet han 1862 deltog i
Grundlæggelsen og Redaktionen af »Vikingen« i dens
første Tid, redigerede derefter 1866 sammen
med H. Schulze Dagbladet »Norge«, der bestod
i 14 Dage, og udgav senere »Litterært
Tidsskrift«, der udkom i eet Hæfte. Efter at have
været ude i praktisk juridisk Virksomhed var
han 1877—79 artistisk Direktør for Christiania
Teater og gik derefter over i »Aftenposten«'s
Redaktion, hvortil han var knyttet i 10 Aar.
Hans seneste journalistiske Virksomhed tilhørte
»Nationaltidende«'s sidste Levetid. Til hans
journalistiske Virksomhed maa regnes nogle
kritiske og biografiske Essays om Naturalismen
og Holberg, begge udkomne 1884. Som Novellist
udgav han de kvikke Fortællinger »Alexander
Møllers Erindringer« (1875), »En Professor«
(1882), »Et Testamente« (1884), »Fantastiske
Fortællinger« (1891), »For Livet eller paa
Opsigelse« (1892) og »Om Tusind Aar« (1894). I
sin sidste Levetid udgav han med
Statsunderstøttede som Led af Serien »Norges Land og
Folk« Beskrivelserne over Buskeruds Amt
(1894—95), Søndre Bergenhus Amt (Hordaland
Fylke, 1895—96) og Akershus Amt (1897). (<sp>Litt</sp>.:
»Norsk Forf.-Leks.«, VI).
<i>(O. A. Ø.). Wt. K.</i>
</chapter>

<chapter name="Vibe, Peder">
<b>Vibe,</b> <sp>Peder</sp>, dansk Rentemester, d. 7. Aug.
1658, Søn af ovennævnte Mikkel V., studerede
ved tyske Universiteter og kom senere til
Frankrig, hvor han i 3 Aar tjente i Ludvig XIII's
Gendarmerikorps. 1627 blev han dansk politisk
Agent i Paris, senere Resident her, optoges i
den franske og den danske Adelsstand og blev
1634 Resident i Sthlm, en Stilling han med stort
diplomatisk Talent beklædte i 10 Aar, 1646
gjorde Hannibal Sehested ham til Medlem af sit
Generalkommissariat paa Akershus (et Slags
Rentekammer for Norge), og 1648 blev han
Rentemester i Kbhvn. Her sluttede han sig
snart til Corfits Ulfeldt's Fjender, og efter
dennes Fald var han stadig paa Post mod det
