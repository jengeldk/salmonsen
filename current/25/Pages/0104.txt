nøgne og til det drøje og saftige, Svagheden
for den barokke og letkøbte Morsomhed. Men
hans Kunst har en Spidshed og Skarphed, der
anderledes fast end Forgængerens kan ramme
Dumheden, Forlorenheden og Filureriet paa
Pletten, og hans Studium af menneskelig
Ondskabsfuldhed eller adelig Landboplumphed er
friskt og originalt. Paa den anden Side er hans
Subjektivisme endnu mere lovløs og lunefuld
end Forgængerens, og ophæver endnu mere end
dennes uafbrudt den kunstneriske Objektivitet.
Helt tam og skikkelig synes ogsaa Schandorph's
akademiske, bondevenlige Radikalisme ved
Siden af den W.'ske Digtnings Satyrer og
Klovner, der aldrig helmer i Kampen mod
Kultur-»skaberiet«, før de faar stillet den uforfalskede
Menneskelighed frem <i>in puris naturalibus</i>.
Satyrer og Klovner — thi, hvor W.'s Kunst er
betydeligst, stikker virkelig baade Shakespeare's
Narrehætte og Naturgudens Bukkehorn op
rundt om midt imellem »Morsomheder«, der
kun er den gammeldags »Humorist«'s, og
satiriske Betragtninger, som alene er den jævne
Lollik-Forstands.
<i>(V. V.). J. Cl.</i>
</chapter>

<chapter name="Wiedemann, Ferdinand Johan">
<b>Wiedemann</b> ['vi.d<sub>ə</sub>-], <sp>Ferdinand Johan</sp>,
estnisk Sprogforsker (1805—87), var født af
tyske Forældre i Haapsalo i Estland. Han virkede
efter tilendebragte Studier i Dorpat som Lærer
i klassiske Sprog i Mitau fra 1830, fra 1837 ved
Dorpat Gymnasium samt fra 1857 som Medlem
af Videnskabsakademiet i Petrograd, hvor han
repræsenterede den finsk-ugriske
Sprogforskning. W.'s Undersøgelser gælder til Dels visse
Østersøfinners, til Dels fjernere finsk-ugriske
Stammers Sprog. Hans Produktion er
overordentlig stor. Den bærer Spor af at være
udgaaet fra en flittig Stuelærd og savner den
Friskhed, som en umiddelbar Omgang med
levende Folk og Sprog giver, men er desuagtet
banebrydende for den moderne finsk-ugriske
Sprogforskning. (<sp>Litt</sp>.: <sp>Julius Krohn</sp>, »F.
J. W.« [Valvoja 1888]; <sp>E. N. Setälä</sp>, »Dem
Andenken F. J. W.'s« [»Finn.-ugr.
Forschungen« V, 1905]).
<i>Eva M.</i>
</chapter>

<chapter name="Wiedemann, Gustav Heinrich">
<b>Wiedemann</b> ['vi.d<sub>ə</sub>-], <sp>Gustav Heinrich</sp>,
tysk Fysiker, f. i Berlin 2. Oktbr 1826, d. 23.
Marts 1899. W. studerede Fysik og Kemi i
Berlin, især under H. G. Magnus. 1854 blev
han Professor i Fysik ved Universitetet i Basel,
1863 i Karlsruhe og 1871 Professor i fysisk
Kemi ved Universitetet i Leipzig. Senere
ombyttede han Stillingen med Professoratet i
Fysik smst. Af W.'s fysiske Arbejder maa
nævnes: 1853 en Række Maalinger sammen med
Franz) af Metallers Varmeledningsevne og
dennes Forhold til den elektriske Ledningsevne,
1856 Undersøgelser over elektriske Forhold ved
Vædskers Bevægelse gennem porøse Vægge
(elektrisk Endosmose) og omtrent paa samme
Tid Arbejder over Forbindelsen mellem Jernets
magnetiske og mekaniske Forhold. Mere kendt
blev W. dog ved sin Redaktørvirksomhed. 1860
begyndte han paa sin store Haandbog »Die
Lehre vom Galvanismus und Magnetismus«. I
tredie Udgave ændredes Titlen til »Die Lehre
von der Elektricität«, der i 2. (4.) Udgave
(Braunschweig 1893—98) fylder 4 meget store
Bind. Ved Poggendorff's (s. d.) Død 1877
overtog W. Redaktionen af »Annalen der Physik
und Chemie«, Tysklands ældste og anseligste
fysiske Tidsskrift, samt af de samme Aar
begyndte »Beiblätter«, der indeholder en meget
udførlig Litteraturoversigt. Tidsskriftet blev fra
1893 redigeret af G. W. og Sønnen E. W. i
Forening; ved Faderens Død gik Redaktionen over
til Paul Drude (d. 5. Juli 1906), og Navnet
forandredes samtidig til »Annalen der Physik«.
<i>(K. S. K.). A. W. M.</i>
</chapter>

<chapter name="Wiedemann, Poul Vilhelm">
<b>Wiedemann</b> ['vi.ð<sub>ə</sub>-], <sp>Poul Vilhelm</sp>,
dansk Operasanger, f. 9. April 1890 i Kbhvn.
Efter akademisk Uddannelse gennemgik W.
Musikkonservatoriet og fortsatte sine
Sangstudier i Udlandet, bl. a. under Jean de Reszke i
Paris. 29. April 1915 debuterede han i
Titelpartiet i »Parsifal« paa det kgl. Teater, hvor
han siden har udført et betydeligt Repertoire,
f. Eks. Kong Erik i »Drot og Marsk«, Herodes
i »Salome«, Samson i »Samson og Dalila«, Don
José i »Carmen«, Canio i »Bajadser«, Rodolphe
i »Bohême«. W. er navnlig i dramatisk
Henseende en begavet Tenorbarytonist, hvis bedste
Skikkelser, f. Eks. Ujarak i »Kaddara« og
Lægen i »Den kgl. Gæst«, ejer et menneskeligt
Indhold, som er sjælden paa vor Operascene.
<i>R. N.</i>
</chapter>

<chapter name="Wiedemanns Annalen">
<b>Wiedemanns Annalen</b> ['vi.d<sub>ə</sub>mans-], se
<sp>Wiedemann, G. H.</sp>
</chapter>

<chapter name="Wiedewelt, Johannes">
<b>Wiedewelt</b> ['vi.ð<sub>ə</sub>væl't], <sp>Johannes</sp>, dansk
Billedhugger, f. i Kbhvn 1. Juli 1731, d. smst.
17. December 1802. Faderen var
Billedhugger ved Holmen, og hos ham blev W.
Svend 1748;
desuden besøgte
han det ældre
Kunstakademi,
hvor Petzoldt
var hans
Lærer. Rejste 1750
til Paris, hvor
han ved
Wasserschlebe's
Hjælp fik Plads
i den yngre
Coustou's
Værksted. 1752
fik han
Understøttelse fra
Kongen, 1754
Akademiets
Stipendium for
3 Aar, siden
fornyet til 1758. At dømme efter en
Anbefaling, Kobberstikkeren Cochin gav W., er
han i Paris bleven betragtet som en lovende
ung Kunstner, hvilket forudsætter, at han havde
tilegnet sig i det mindste en Del af den franske
naturalistiske Formdygtighed og Teknik. Han
vandt ogsaa en Sølvmedaille og fik Anbefaling
til Direktøren for det franske Akademi i Rom.
Hertil rejste han 1754. Men i Stedet for at holde
sig til de franske Kunstnere, kom W. i
Berøring med Raphael Mengs og Aaret efter med
Winckelmann, hvis intime Ven han blev. Under
disses Paavirkning gav han sig helt den ny
Klassicisme i Vold, for hvilken Efterligning af
Antikken stod som rette og eneste Vej. Den

<img>J. Wiedewelt.</img>
