<i>Commissioners for foreign Missions</i> fra 1810;
men hertil kommer baptistiske, metodistiske,
presbyterianske og lutheranske Selskaber samt
<sp>den kristelige
Studenterbevægelse</sp> (s. d.), der gennem
<sp>Frivilligbevægelse</sp> har haft stor Betydning for Y. M.
Efter som Tiden er gaaet, er Amerika mere og
mere blevet den største Magt i
Missionsarbejdet baade hvad Mandskab og Penge angaar —
ikke mindst efter Verdenskrigen.

Af større evangeliske Missionsselskaber i
andre Lande maa nævnes i Holland: <sp>Det
Nederlandske Missionsselskab</sp> (fra
1797); i <sp>Frankrig</sp>: <sp>Pariser
Missionsselskabet</sp> (fra 1824); i <sp>Norge</sp>: <sp>Norske
Missionsselskab</sp> (fra 1842) (s. d.); i
<sp>Sverige</sp>: <sp>Svenska Kyrkans Mission</sp>
(fra 1876) (s. d.), <sp>Svenska
Missionsförbundet</sp> (fra 1878) (s. d.) og
<sp>Evangeliska Fosterlandsstiftelsen</sp> (fra
1856) (s. d.) og i <sp>Finland</sp>: <sp>Finska
Missionssällskapet</sp> (fra 1858).

Foruden <sp>Trankebar-Missionen</sp> har
Danmark haft Mission i <sp>Finmarken</sp> blandt
Lapperne, ledet af <sp>Thomas v. Westen</sp> (d.
1727) og paa <sp>Grønland</sp> med <sp>Hans Egede</sp>
(d. 1758) som Missionens Grundlægger og
betydeligste Personlighed. I det store og hele havde
Menigheden kun ringe Forstaaelse af Missionen.
Først i Begyndelsen af det 19. Aarh. kan man
tale om begyndende Missionsinteresse i
Forbindelse med <sp>Det danske
Missionsselskab</sp> (D. M. S.) (s. d.), der blev stiftet 1821 paa
Foranledning af Præsten <sp>Bone Falch Rønne</sp>.
Selvstændig Missionsmark fik Dansk
Missionsselskab først i 1864 i Syd Indien, hvor nu 53
Missionærer arbejder (1927) sammen med 335
indiske Medarbejdere i en Befolkning paa c. 2
Mill. De Kristnes Antal er 4727. I 1891
besluttede man at tage et Arbejde op i Kina, men
der gik nogen Tid, før man fik begyndt i
Syd-Mantshuriet. 1910 udvidedes Arbejdet N. paa.
Missionærantallet er 75, de indfødte
Medarbejderes 252, og den kristne Menighed tæller i alt
4126 kinesiske Kristne. Efter Dansk
Missionsskab er <sp>Santal-Missionen</sp> (s. d.) den
største Mission i Danmark (begyndt 1867). Det
er en nordisk Mission med et Missionærantal
paa 47 med 436 indfødte Medarbejdere og i
alt 27964 Kristne. Derefter kommer
Sudan-Missionen (fra 1911) (s. d.) med 21
Missionærer, <sp>Østerlandsmissionen</sp> (fra
1898) (s. d.) med 16 Missionærer,
<sp>Brødremenighedens danske
Hedningemission</sp> (fra 1922) med 14 Missionærer,
<sp>Kvindelige Missions Arbejdere</sp> (K.
M. A.) (fra 1900) med 13 Missionærer,
<sp>Teltmissionen</sp> (begyndt 1904) (s. d.), Dansk
Kirke-Mission i Arabien (fra 1904) (s. d.),
Israelsmissionen (fra 1885), hvortil kommer
Missionsvirksomheder som L. P. Larsens og Bittmanns,
knyttede til enkelte Missionærer. — I alt
arbejder fra de nordiske Lande c. 1300 Missionærer
paa forskellige Missionsomraader sammen med
7000 indfødte Missionsarbejdere. Kirken paa
Missionsmarkerne tæller i alt 300000 Kristne.

5) <sp>Verdensmission og
Samarbejde</sp>. I de evangeliske Kirkers Arbejde har Y. M.
stadig faaet større og større Plads. Af
vidtrækkende Betydning har det været, at man
med Held har forsøgt et vist Samarbejde
mellem de c. 400 Missionsorganisationer, som
virker forskellige Steder. Det begyndte ude paa
Missionsmarkerne med, at Missionærer fra
forskellige Selskaber kom sammen til Forhandling
(en af de første Konferencer af den Art blev
holdt i Allehabad [Indien] 1873), men snart
følte man Betimeligheden heraf ogsaa i
Hjemmemenigheden. 1888 samledes saaledes henved 1600
Delegerede fra saa godt som alle evangeliske
Missionsselskaber til en Konference i London,
i 1900 afholdtes en tilsvarende Konference i
New York med 2500 Delegerede og i 1910
<sp>Verdensmissionskonferencen i
Edinburgh</sp>, som kom i Stand efter flere
Aars grundigt Forarbejde med det som Maal,
at skaffe et saa fyldestgørende Materiale som
muligt vedrørende en Række betydningsfulde
Spørgsmaal, som kunde forelægges Konferencen
til Forhandling. Konferencens Leder <sp>John R.
Mott</sp> (s. d.) blev Formand for en
<sp>Fortsættelseskomité</sp>, som blev dannet efter
Konferencens Afslutning, med det som Maal at føre det
paabegyndte Enhedsarbejde videre.
<sp>Verdenskrigen</sp> medførte imidlertid en Afbrydelse af
Samarbejdet, ligesom den i det hele var en
alvorlig Hindring for Missionsarbejdet. Værst
gik det ud over den tyske Mission, som alle
Steder (med Undtagelse af hollandsk Indien)
blev afbrudt, idet Missionærerne enten blev ført
bort i Fangenskab eller sendt hjem. Efter Krigen
forsøgte man atter at finde hinanden i
Samarbejde. I 1921 dannedes <sp>det internationale
Missionsraad</sp> ved et Møde i <sp>Lake
Mohonk</sp>, og det var Planen, at det, gennem
Repræsentanter fra de forskellige Landes
Missionsraad, skulde være det faste Bindeled mellem al
evangelisk Mission. Tyskland blev indbudt til at
være med, og ved Missionsraadets næste Møde
i <sp>Oxford 1923</sp> genoptoges ved Tyskernes
Deltagelse det Samarbejde,
Edinburgh-Konferencen havde givet Indledningen til. Med John
Mott som Formand, J. H. Oldham og Warnhuis
som Sekretærer, gøres et betydeligt Arbejde.
Missionsraadets Organ er <i>International Revue
of Missions</i> — der er blevet det førende
Missionstidsskrift.

Ved den næste Konference, som skal
afholdes i <sp>Jerusalem i 1928</sp>, samles 200
Delegerede, hvoraf over Halvdelen er
Repræsentanter for de nationale Kirker paa
Missionsmarkerne, for at drøfte en Del af de
Spørgsmaal, som er brændende for Missionsarbejder
for Tiden. Det samlede Antal evangeliske
<sp>Missionærer</sp> (1925) var ifølge <i>World Missionary
Atlas</i> 29188, hvoraf 7663 arbejder i Kina, 5682
i Indien og 6289 i Afrika.
<sp>Missionsstationernes Antal</sp> opgives til 4598 og Antallet
af Kristne til 8342373.
<sp>Missionsselskabernes Antal</sp> anføres til 380, og
Udgifterne ved dette Arbejde staar opført til c. 270
Mill. Kr. <sp>Skolekommissionen</sp> arbejder
ved Hjælp af 24205 Elementærskoler, 101 højere
Skoler og 461 teologiske Seminarier eller
Bibelskoler. <sp>Lægemissionen</sp> omfatter 801
Læger samt 612 indfødte Læger, 858
