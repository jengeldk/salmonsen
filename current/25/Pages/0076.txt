Mytologi, og hans 1846 skrevne Drama:
»Konning Volmer og Havfruen« blev opført paa Det
kgl. Teater. 1845 blev han Sognepræst i Rynkeby
og Revninge, og 1862 forflyttedes han til Skt
Mikkels Kirke i Slagelse, hvor han virkede, til
han i 1883 tog sin Afsked. Han var en skattet
Taler ved grundtvigske kirkelige Møder og har
udgivet adskillige Prædikener, en Fortolkning
til de fire Evangelier (1857—62; 2. Oplag
1872—73) samt en Bearbejdelse af Salomon's
Højsang (1872). En 1878 paabegyndt Fortolkning
til Apostlenes Gerninger naaede han ikke at faa
fuldendt.
<i>H. M.</i>
</chapter>

<chapter name="Viborg Amt">
<b>Viborg Amt,</b> det midterste i Nørrejylland
og det eneste jyske Amt, der ikke berøres af
det aabne Hav, begrænses mod N. af
Limfjorden, i hvilken det udsender Halvøen
Sallingland, og Aalborg Amt, fra hvilket det for en
Del skilles ved Lerkenfeld Aa, mod Ø. af
Randers Amt, mod SØ. og S. af Aarhus Amt, fra
hvilket det paa en Strækning skilles ved
Gudenaa og Silkeborg Langsø, og mod V. af
Ringkjøbing Amt, mod hvilket Skive Aa danner
Grænsen. Til Amtet hører Øen Fur i
Limfjorden. Hele Arealet er 3057,7 km<sup>2</sup>, hvoraf
Landdistrikternes 2996,5, og 5. Novbr 1925 fandtes
der 139371 Indbyggere (1916: 125394, 1901:
106608, 1850: 62247, 1801: 41564), heraf i
Landdistrikterne 115423 (1916: 107015, 1901: 93394,
1850: 56952, 1801: 38665), altsaa 46 og 39 pr.
km<sup>2</sup> henholdsvis for hele Amtet og dettes
Landdistrikter.

<sp>Overfladen</sp> er i det hele
højtliggende, i den nordlige Del mere jævn, mod Øst
og Syd til Dels stærkt bakket med Dalstrøg
langs Aaerne; af Højdepunkter kan nævnes
Dejehøj Vest for Hovlbjerg (108 m), Store
Hørbyhøj ved Amtets Sydspids (130 m), Rishøj
N. f. Moselund Station (106 m) og Lyshøj S. f.
Hald Sø (94 m). Om Salling henvises til den
særlige Artikel. I en Del af Amtet findes store
Hedestrækninger, og paa Vestgrænsen danner
Alheden en vidtstrakt, ensformig Slette, der
skraaner mod Vest og Syd ned til Skive Aa.
Jorderne er af meget forskellig, men i det hele
ret mager Beskaffenhed, naar undtages den
nordlige Del af Salling, der har gode
Agerjorder; i Gennemsnit gaar der c. 15 ha paa 1 Td.
Hartkorn, og af de jyske Amter staar kun
Aalborg, Hjørring, Ribe og Ringkjøbing Amter
lavere. Af de mange Vandløb nævnes, foruden
de ved Grænserne omtalte, Jordbro Aa, Skals
Aa og Simested Aa, der søger til
Limfjorden, og Alling Aa, Tange Aa og Nørreaa, alle
Biaaer til Gudenaa. I Midten af Amtet findes
en Del mindre Søer. Af Amtets hele Areal var
(1919) 232905 ha Ager, Eng, Græsgang, Have o. l.,
22082 ha Skov og Plantage, 33345 ha Hede, 8509
ha Veje, Jernbaner, Byggepladser o. l., 4510
ha Tørveskær, 615 ha Klit og Flyvesand og
3799 ha Vandareal. Af Høstarealet var (1924)
Anvendelsen følgende: 89451 ha til Kornsorter
(heraf næsten Halvdelen Havre; Hvede kun
ubetydeligt); 36629 ha til Rodfrugter (heraf
Kaalrabi omtrent Halvdelen, og Kartofler og
Runkelroer hver 1/5); andre Høstarealer 665 ha,
Brak 7417 ha; Grønfoder, Høslet og Græsning
60206 ha; hele det dyrkede Areal saaledes
194268 ha og desuden 15709 ha Høslet uden
for Agermarken. — Kreaturholdet bestod (1924)
af 36963 Heste (hvoraf mange islandske og
russiske), 189005 Stkr Hornkvæg (hvoraf en Del
Stude), 31775 Faar og 188090 Svin. Det
samlede Hartkorn var (1905) 19364 Tdr, og
Fordelingen af dette var i Landdistrikterne (1924)
saaledes, at der fandtes 47 større Gaarde (12 Tdr.
Hartkorn og derover) med tilsammen 1103 Tdr.,
122 km<sup>2</sup> Areal og 11,7 Mill. Kr. Ejendomsskyld;
5189 Bøndergaarde (1—12 Tdr. Hartkorn) med
tilsammen 14170 Tdr., 1630 km<sup>2</sup> Areal og 160,2
Mill. Kr. Ejendomsskyld samt 8992
Landbrugshuse (under 1 Td. Hartkorn) med i alt 3241
Tdr., 907 km<sup>2</sup> Areal og 84,4 Mill. Kr.
Ejendomsskyld. Ved Vurderingen til Ejendomsskyld (1924)
var hele Summen 391,2 Mill. Kr., hvoraf
Grundværdi 172,7 Mill. Af disse Summer faldt
henholdsvis 67,7 og 19,8 Mill. paa Købstæderne.
Samme Aar var Bygningsassurancen for hele
Amtet og for Købstæderne henholdsvis 410,1 og
76,9 Mill. Kr.

<sp>Inddeling</sp>: Viborg Amt omfatter
Købstæderne Viborg og Skive og Herrederne
Salling Nørre, Harre, Rødding, Hindborg (alle i
Salling). Fjends, Rinds, Nørlyng, Sønderlyng,
Middelsom, Lysgaard, Hids og Hovlbjerg. Det
udgør 1 Amtsraadskreds med et Amtsraad paa
13 valgte Medlemmer, og deles i kirkelig
Henseende i 6 Provstier: Viborg Købstads,
Middelsom og Sønderlyng Herreders, Rinds-Nørlyng
Herreders, Nørre, Hindborg, Harre og Rødding
Herreders, Fjends Herreds og Lysgaard, Hids
og Hovlbjerg Herreders; sidstnævnte under
Aarhus Stift, de øvrige under Viborg Stift. — I
verdslig Henseende er det delt i 88
Sognekommuner (150 Sogne) og hører under følgende 6
Retskredse med Dommer og Hovedtingsted de
vedføjede Steder: 77. Retskreds, Skive Købstad
og Sallinglands Herreder (Skive); 78., Viborg
Købstad med Fjends-Nørlyng og
Middelsom-Sønderlyng Herreder (Viborg); 79. Lysgaard
samt en Del af Hovlbjerg Herreder (Kellerup).
De øvrige Herreder hører sammen med Dele
af omgivende Amter til Retskredse med
Hovedtingsted og Dommer uden for Amtet, saaledes
Hids Herred til 51. (Silkeborg), Hovlbjerg
Herred (undtagen 2 Sogne) til 56. (Hammel), Rinds
Herred til 63. (Hobro). Af disse Retskredse
dannes 6 Politikredse med Hovedkontor og
Politimester de vedføjede Steder, nemlig: 56. i
Skive (77. Retskreds), 57. i Viborg (Viborg
Købstad og 79. Retskreds), 58. i Viborg (78.
Retskreds undtagen Viborg Købstad), 38. i Silkeborg
(af V. A.: Hids Herred), 39. i Aarhus (af V. A.:
Hovlbjerg Herred undtagen 2 Sogne) og 46. i
Hobro (af V. A.: Rinds Herred). Amtet hører til
6. Landstingskreds, kun en Del af Rødding
Herred til 5., det er delt i 5
Folketings-Opstillingskredse med Valgsteder i Skive, Viborg,
Kellerup, Sønder-Vinge og Løvel. Der er 4
Lægekredse: Viborg, Fjends, Lysgaard og Salling,
4 Skattekredse og 1 Skyldkreds, som er delt i
6 Vurderingskredse. Amtets sydøstlige Del
hører til 4., det øvrige til 5. Udskrivningskreds
— Amtet hørte i Middelalderen til Sallingsyssel
(Salling og Fjends Herred), Himmersyssel
(Rinds Herred), Ommersyssel (Middelsom,
