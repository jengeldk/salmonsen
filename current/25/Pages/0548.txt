<i>Carolinepine</i> (s. d.) og <i>Cuban pine</i> (<i>Pinus
cubensis</i>) hører, og 2) <i>Western Y.</i> eller <i>Bullpine</i>
(<i>Pinus ponderosa</i>), der er det værdifuldeste
Træ i Rocky Mountains Regionen. I England
er Y. Betegnelsen for den nordamerikanske
<i>Whitepine</i> (<i>Pinus strobus</i>). I Danmark og
Tyskland sælges Splinten af Pitchpine ofte under
Navnet Y.
<i>E. Su.</i>
</chapter>

<chapter name="Yellowstone National Park">
<b>Yellowstone National Park</b> ['je£o<sub>u</sub>sto<sub>u</sub>n-
eller -st<sub>ə</sub>n-], se <sp>Nationalpark</sp>.
</chapter>

<chapter name="Yellowstone, River">
<b>Yellowstone, River</b> ['je£o<sub>u</sub>sto<sub>u</sub>n- eller
[-st<sub>ə</sub>n-'rivə], Flod i U. S. A., udspringer i Yellowstone
Nationalparken, hvor den strømmer ud af <sp>Y. Lake</sp>
(2359 m o. H.), som en bred Strøm, der flyder
Nord paa mellem skovklædte Højder; derpaa
danner Y. Strømhvirvler, idet den indsnævrer
sig til en Bredde af 30 m, og styrter endelig
over en 120 m høj Klippevæg ned i den 30 km
lange Grand Cañon, hvis Sider dannes af
340—450 m høje Klippevægge af vulkanske
Bjergarter. Paa sit videre Løb mod NØ. gennem
Staten Montana danner Y. endnu 3 mindre
Cañons, og først efter at have optaget Clarkes
Fork udvider den sig til 450—550 m og flyder
videre som en rolig og mindst 1 m dyb Strøm.
Syd fra optager Y. yderligere Big Horn River,
hvis mudrede Vande gør Floden uklar, samt
Tongue River og Powder River, og efter et
Løb paa i alt 860 km udmunder den ved Fort
Buford 566 m o. H. i højre Bred af Missouri,
hvis største Tilløb den er. Paa en Strækning af
640 km er Y. sejlbar for Pramme.
<i>(H. P. S.). G. Ht.</i>
</chapter>

<chapter name="Yemen">
<b>Yemen,</b> se <sp>Jemen</sp>.
</chapter>

<chapter name="Yen">
<b>Yen</b> [jen], se <sp>Japan</sp>, S. 822, og <sp>Jen</sp>.
</chapter>

<chapter name="Yeoman">
<b>Yeoman</b> ['jo<sub>u</sub>m<sub>ə</sub>n] (engelsk), Menigmand;
under tidligere Tiders skarpe sociale Skel i
England en Mand, der tilhørte det
Samfundslag, som stod imellem Ridderstanden og de
ufri; Selvejerbonde eller større Forpagter;
frivillig Rytter af Selvejerklassen (jfr.
<sp>Yeomanry</sp>); <i>Yeomen of the guard</i>, den kongelige
Livgarde, oprettet af Henrik VII i 1485; den
rekrutteres af Underofficerer eller Ligestillede,
der har særlig udmærket sig, og Officererne
er mindst af Kaptajns Grad. Styrken er paa
100 Mand. Uniformen, der næsten er lig den
oprindelige, bestaar af en guldbroderet,
skarlagenrød Vaabenfrakke med hvid Pibekrave og
bredt, guldbroderet Bandoler, røde Knæbukser
og lange Strømper, sorte Sko med Spænder,
samt en lav, lægget Hat. Vaaben er en
forgyldt Hellebard og et Sværd. Officererne bærer
derimod moderne Uniformer. <i>Yeomen of the
guard</i> forveksles ofte med Vagten i Tower, der
bærer samme Uniform med Undtagelse af
Bandoleret; dette Vagtmandskab rekrutteres
imidlertid af menige Soldater.
<i>P. R.</i>
</chapter>

<chapter name="Yeomanry">
<b>Yeomanry</b> ['jo<sub>u</sub>m<sub>ə</sub>nr<sub>i</sub>], engelsk Militsrytteri,
der nærmest maa betragtes som beredent
Fodfolk. Mandskabet hverves for Perioder paa 4
Aar fra det 17. til det 35. Aar. Genengagement
kan ske paa 1, 2, 3 og 4 Aar. Den første
Uddannelse gives i 20 Øvelser med paafølgende
Lejrøvelser. Hver Øvelse varer en Time,
Lejrøvelserne fra 8—15 Dage. Desuden uddannes
Mandskabet i Skydning. Der findes i alt 14
Regimenter. Y. er oprettet 1761 og har ved
mange Lejligheder gjort god Tjeneste.
<i>O. F.</i>
</chapter>

<chapter name="Yeovil">
<b>Yeovil</b> ['jo<sub>u</sub>vi£], By i det sydlige England,
Somersetshire, ved Floden Yeo, c. 60 km S. f.
Bristol, har en smuk Kirke (<i>The Lantern of
the West</i>) fra 15. Aarh., Latinskole, Automobil-
og Handskefabrikation. (1921) 14987 Indb. Fra
Summerhouse Hill og Babylon Hill uden for
Byen er smukke Udsigter.
<i>(M. Kr.). M. H-n.</i>
</chapter>

<chapter name="Yerkes, Charles Tyson">
<b>Yerkes</b> [jə.ks], <sp>Charles Tyson</sp>,
amerikansk Mæcen, f. 25. Juni 1837 i Philadelphia,
d. 29. Decbr 1905 i New York, drev
Bankiervirksomhed først i Philadelphia, fra 1881 i
Chicago, hvor han tillige spekulerede i
Jernbaner og derved tjente sig en stor Formue.
1892 tilbød han Univ. i Chicago en større
Kikkert; denne blev opstillet i <i>Yerkes
Observatory</i>, som blev bygget 1895—97 og ligger paa
Nordsiden af Lake Geneva i Williams Bay,
Wisconsin, 120 km fra Chicago. Det blev indviet
19. Oktbr 1897. Kikkerten, for Tiden Verdens
største Refraktor, har en Aabning af 102 cm
og en Fokallængde af 19 m. Foruden dette
Instrument blev Observatoriet moderne
udstyret med en hel Del mindre, der alle
anskaffedes af Y. og opstilledes i den af ham opførte
Bygning. Observatoriet har kostet 400000 Doll.
<i>(J. Fr. S.). J. M. V. H.</i>
</chapter>

<chapter name="Yersin, Alexandre">
<b>Yersin</b> [jær'sæ], <sp>Alexandre</sp>, fransk
Bakteriolog, f. 22. Septbr 1863 i Rougemont i
Schweiz, studerede i Lausanne og Marburg og
arbejdede fra 1885 hos Roux i Paris, blev 1888
Præparator ved Institut Pasteur og sendtes
snart derefter til Saigon, hvorfra han besøgte
Tonkin, Annam, Kina m. m. I 1894 opdagede
han samtidig med Kitasato Pestbacillen. Som
Marinelæge vendte han 1895 tilbage til Paris,
hvor han arbejdede med at fremstille
Pestserum, som han derefter det følgende Aar
anvendte i Amoy og Kanton. Efter Opfordring
af den kinesiske Regering indrettede han en
Filial af Institut Pasteur i Kanton. Y. er nu
Direktør for Pasteur-Instituttet i Nha Trang i
Annam, som er oprettet 1895 til Studiet af de
epidemiske Sygdomme i Indo-Kina, og hvor
der bl. a. tilberedes Pestserum.
<i>G. N.</i>
</chapter>

<chapter name="Yeu, Ile d'">
<b>Yeu, Ile d'</b> ['i.l-'d-<sub>i</sub>ø] eller <sp>Dieu</sp>, fransk Ø
i Atlanterhavet, Dept Vendée, 18 km fra
Fastlandet, 22 km<sup>2</sup>, 10 km lang og 4 km bred. Øen,
der hæver sig 35 m o. H. og bestaar af Granit,
er befæstet. Indbyggerne, c. 4000, lever af
Agerbrug og Vinavl, Fiskeri og Konservering af
Sardiner samt Søfart. Badested. Paa
Nordkysten ligger Havnebyen <sp>Port Breton</sp>. Y.
er Romernes <i>Oia insula</i>.
<i>(M. Kr.). E. St.</i>
</chapter>

<chapter name="Yezo">
<b>Yezo</b> ['jeso], d. s. s. <sp>Jeso</sp>.
</chapter>

<chapter name="Ygdrasil">
<b>Ygdrasil</b> (oldnordisk »<sp>Yggdrasill</sp>«), i den
nordiske Mytologi »Verdenstræet«, kaldes
almindelig Y.'s Ask; dets Top er i Himmelen,
dets tre Rødder hos Mennesker, Jætter og Hel;
Slangen Nidhugg (eller en hel Flok af Slanger)
gnaver dets Rod (hvilket ifølge A. Olrik er en
paa virkelig Iagttagelse bygget Beskrivelse, idet
de nedbrydende Kræfter skulde være Skadedyr
og Plantesygdomme), men vandet af Nornerne
grønnes det altid fra ny (fra denne
Omstændighed, at Træet altid er grønt, har flere
Forskere villet hævde, at det drejer sig om et
stedsegrønt Træ, Naaletræ). Y. er et Billede
paa hele Verdenslivets Uforgængelighed trods
