Sagen alt, Personen eller politisk
Partistandpunkt intet, og saaledes lykkedes det ham snart
at knytte Medarbejdere fra de mest forskellige
politiske Lejre til Bladet og lade dette vinde
Udbredelse, i Kredse, som hidtil kun havde
hørt lidet eller meget ensidige Udtalelser om
Forsvarets virkelige Stilling.

Hertil bidrog ogsaa, at der ved Siden af det
belærende Stof gaves en Del af mere
underholdende Art, navnlig i krigshistorisk Retning,
ledsaget af Billeder og Kort, saaledes at Bladet
er en rig Kilde med Hensyn til Enkeltheder
vedrørende Begivenheder i de to slesvigske
Krige. Endelig var det en Hovedgrundsætning
for Bladet, at alt Arbejde derved, Redaktørens
saavel som enhver Bidragyders, skulde være
frivilligt og alene have sin Løn i sig selv.

Paa Grund af disse Forhold og Redaktørens
Utrættelighed, Maadehold og Fasthed fik V. F.
snart en overordentlig Udbredelse og
Indflydelse (det naaede snart 20000 Holdere), og hver
Øre i Overskud af dets Drift anvendtes
endvidere til gratis Udgivelse af en Mængde
Smaaskrifter Forsvarssagen vedrørende, hvoraf flere
er udkomne i Oplag paa 20—30000 Eksemplarer.

Men medens Hall vedblev at være tro mod
sit indtagne Standpunkt, at Forsvarssagen
skulde staa over Partierne, blev Forholdet for
disses Vedkommende mere og mere et andet; der
gik Politik i Sagen. Venstre rejste sig imod ham,
da Kjøbenhavns Befæstning blev paabegyndt
provisorisk, fordi han om dette Anlæg udtalte:
»naar man angribes af en fremmed Røver, er
det et Gode at have en Revolver i Huset, selv
om den endnu ikke er betalt«, og Regeringens
Mishag paadrog han sig ved i Slutningen af
Provisorietiden at paavise, at Kjøbenhavn
endnu ikke var sikret mod Overrumpling og
Bombardement. Endelig vendte Højre sig fra ham,
da Bladet hævdede, at de efter Forliget dannede
Højreregeringer paatog sig Ansvaret for
Forsvarets Forsømmelse, naar de forblev ved
Roret, skønt Venstre nægtede dem de begærede
Bevillinger. V. F. beskyldtes endogsaa for at have
medvirket ved Systemskiftet og for at nære
overdreven Tillid til det ny Ministerium, skønt
det stedse havde bekæmpet Forsvarssagens lange
Forsumpning i »Forsvarskommissionen« og
Venstreregeringens Sympati med et fra Landsiden
ubefæstet Kjøbenhavn. At Bladets
Abonnentantal derved betydelig formindskedes, og dets
Indflydelse aftog, er ubestrideligt; det kunde i
de senere Aar kun holdes oppe ved betydelige
pekuniære Ofre fra Redaktørens Side; men
Hall forblev desuagtet trofast paa sin Post, og
lod sig ikke rokke et Haarsbred fra sin
uafhængige, for al Partipolitik fremmede Stilling, og
dette maatte saa meget mere paaskønnes, som
det efterhaanden blev vanskeligt nok at skaffe
det fornødne Stof til Veje, da kun faa
Sagkyndige vedblev at følge ham. Det var derfor
givet, at med hans pludselige Død 6. Maj 1908
maatte V. F. ophøre at udgaa.

I alt udkom 714 Numre af V. F. under
Redaktør Hall's Ledelse, medens et sidste
Nummer med hans Portræt og Levnedsbeskrivelse
udgaves af hans Broder, Sekretær Oluf Hall.
(<sp>Litt</sp>.: »Carl Hall og Forsvarssagen i 60 Aar«.,
Afhandlinger samlede af Dr. <sp>H. P. B.
Barfod</sp> [Kbhvn 1909]).
<i>(P. Nw.). O. F.</i>
</chapter>

<chapter name="Worthing">
<b>Worthing</b> ['wə.ðiŋ], Badeby paa den
engelske Kanalkyst, West Sussex, 18 km Vest for
Brighton, oprindelig et Fiskerleje, der i
Begyndelsen af 19. Aarhundrede blev søgt som
Badested af Kongefamilien, da Klimaet her er
mildere end i Brighton, og der findes udmærket
Sandbund. Nu er W. et fornemt Badested med
400 m lang Landingsbro af Jern. Her drives
betydelig Frugtdyrkning samt Avl af Grønsager,
og store Arealer er dækkede af Drivhuse. (1921)
35224 Indbyggere.
<i>(M. Kr.). M. H-n.</i>
</chapter>

<chapter name="Vorticella">
<b>Vorticella,</b> se <sp>Infusionsdyr</sp>, S. 374.
</chapter>

<chapter name="Wortley">
<b>Wortley</b> ['wə.t£i], By i det nordlige
England, West Riding of Yorkshire, 15 km N. f.
Sheffield, har betydelig Uldmanufaktur og (1921)
33238 Indbyggere.
<i>(M. Kr.). M. H-n.</i>
</chapter>

<chapter name="Vorupør">
<b>Vorupør</b> eller <sp>Vorupøre</sp> (<sp>Nørre</sp>- og
<sp>Sønder-V.</sp>), Fiskerleje ved Vesterhavet i det
nordvestlige Nørrejylland (Hundborg Sogn,
Hundborg Herred, Thisted Amt), ligger c. 20
km Vest for Thisted. Den samlede Bebyggelse
havde 1921 207 Gaarde og Huse med 968 Indb.,
hvoraf henholdsvis 164 og 763 (1925: 701) i det
større Nørre-V.; her er Filialkirke, opført 1902
(Arkitekt Winholt), Skole, Missionshus (1887),
Badehotel, Redningsstation, oprettet 1852,
Faresignalstation for Fiskere, Telegraf- og
Statstelefonstation, Købmandsforretninger m. m. I
Sønder-V. er der Skole, Statstelefonstation og
Købmandshandel. — Fiskeriet er i V. en meget
vigtig Indtægtskilde; i 1924 var der 196 Fiskere
med tilsammen 139 Fartøjer. For at lette
Landingen blev der 1905—12 bygget en 310 m lang
og 2 m høj Læmole.
<i>M. S.</i>
</chapter>

<chapter name="Vorwärts">
<b>Vorwärts</b> ['fo.rværts], det tyske
Socialdemokratis officielle Centralorgan, grundlagdes 1884
under Titel »Berliner Volksblatt«, men fik 1890
sit nuværende Navn. Det udkommer daglig i
Berlin og ejes af det socialdemokratiske Parti.
Det redigeredes 1891—1900 af Wilh. Liebknecht,
senere af Hans Weber. Da det
socialdemokratiske Parti kom til Magten i 1918, og V. blev
Regeringsorgan, steg Oplaget stærkt, og Bladet
gik over til at udkomme 2 Gange daglig. Den
nuværende Redaktør er <sp>Friedrich
Stampfer</sp>. Til Tider har Venstresocialisterne haft
stor Indflydelse paa Redaktionen, men efter at
Socialdemokratiet var delt i Venstre- og
Højresocialisterne, sluttede Bladet sig til
Højresocialisterne. Sammen med V. følger som
Søndagsbilag »Die neue Welt«.
<i>(K. F.). P. R.</i>
</chapter>

<chapter name="Vos, Cornelis de">
<b>Vos</b> [fås], <sp>Cornelis de</sp>, flamsk Maler, f.
1585 i Hulst, d. 1651 i Antwerpen. Han var,
fraset korte Udenlandsrejser (Paris m. m.), bosat
i Antwerpen (1618 Mester i Lukasgildet). Selv
om han ikke i sin Kunst kom helt uden om
Rubens og dennes Skole, som ellers
enevældig beherskede Kunsten i Antwerpen paa
den Tid, indtager V. (Elev af David Remeeus)
en selvstændig og betydelig Stilling, særlig som
en fortræffelig Portrætmaler, hvis Styrke laa i
en egen jævn og ærlig Opfattelse, en rolig og
klar malerisk Holdning og en solid, til Tider
lidt tung Gennemførelse. Ogsaa hans religiøse
(og mytologiske) Billeder har uden al Sving
og Fantasi de samme gode borgerlige
