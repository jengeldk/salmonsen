meget vanskeligt at foretage det Brud, som
Omvendelsen til Kristendommen vilde være.
Kristendommens Indflydelse spores derfor mere
indirekte, som f. Eks. i
<sp>Reformbevægelserne</sp> inden for Hinduismen, saasom
<sp>Brama Samaj</sp>, stiftet 1830 af Ram Mohan Roy
(blandt de ledende Skikkelser inden for
Bevægelsen maa endvidere Debendranath Tagore
og Keshab Chande Sen nævnes), ja selv <sp>Arya
Samaj</sp>, der er Kristendommens bitre
Modstander, men i Kampen mod Afgudsdyrkelse,
Børneægteskaber og for Enkers Ægteskab har
været virksom til at svække Hinduismens Magt
paa en Række Omraader — noget, der ogsaa
har haft Betydning for Missionen. Disse Aars
Brydninger har forberedt det aandelige Omslag
i dannede Inderes Stilling over for
Kristendommen, som man har sporet saa stærkt i de
sidste Aar. Ikke mindst har en Skikkelse som
<sp>Mahatma Gandhi</sp>, om end han ikke
vil kaldes Kristen, men tværtimod hævder,
at han er en ægte Hindu, haft stor Betydning i
Retning af at vække Interesse for Jesusskikkelsen
og give Rum for Kristus i Indiens religiøse Liv.
Den <sp>nationale</sp> Bevægelse har ogsaa sat sine
Spor i Missionsarbejdet i Kravet om en
<sp>indisk-kristen Kirke</sp> med gudstjenestelige
Ordninger, som Inderne kan kendes ved som
deres egne, og en Kirke, der er fri for de
dogmatiske Skillelinier, som præger den vestlige
Kirke. Indien skal tilegne sig Evangeliet frit
og naturligt, for at det kan slaa Rod i indisk
Jordbund. Noget af den indiske
Kristendomstype møder os hos en Mand som Sadhu
Sundar Singh (se <sp>Sundar Singh</sp>), der i sig
forener det centrale i Kristendommen med en
følelsesbetonet, spekulativ Mystik.

Antallet af evangeliske Kristne opgives til
2242798, Missionærernes Antal er 5682 og de
indiske Medarbejderes Tal 48787. Der arbejdes
ud fra 920 Missionsstationer.

4) <sp>Muhammedanermission</sp>.
Muhammedanernes Antal opgives til c. 235 Mill.,
hvoraf c. 106 Mill. lever under engelsk
Herredømme. I Indien er der c. 70 Mill., i Kina c. 10
Mill. og i hollandsk Ostindien 36 Mill. —
Medens Kirken som Helhed kun har gjort lidt for
at bringe Evangeliet til Muhammedanerne, er
der helt tilbage til den ældste Tid lige efter
Islams Fremkomst en Del Eksempler paa, at
enkelte har givet sig hen i denne Gerning.
Saaledes virkede i det 8. Aarhundrede
<sp>Johannes af Damaskus</sp> baade med Mund
og Pen til Forsvar for den kristne Tro, og i
det 9. Aarhundrede skrev <sp>Al Kindi</sp>, en
kristen Araber, sit berømte Forsvarsskrift for
Kristendommen. Midt under Korstogene driver
Kærligheden til Kristus <sp>Frans fra Assisi</sp>
til Missionen blandt Saracenerne, først i Syrien,
senere i Marokko og Ægypten, og hans
Eksempel blev efterfulgt af flere Munke
(Franciskanere og Dominikanere). 1198 stiftedes
Trinitariernes Orden med den Opgave dels at
løskøbe kristne Slaver fra Muselmændenes
Fangenskab og dels at omvende de vantro. Frans'
Forbillede har ogsaa virket med paa den
største Muhammedanermissionær i Middelalderen
<sp>Raimundus Lullus</sp>, hvis hele Liv, efter
at han 30 Aar gammel havde oplevet en
Omvendelse, var helliget Arbejdet blandt
Muhammedanerne. Hans Virksomhed var
opfyldt af Arbejdet for at vække Interesse i
Kirken for Muhammedanermissionen, litterær
Virksomhed og Missionsrejser. Han led
Martyrdøden 1315 under en Rejse i Algier. I
de følgende Aarhundreder gøres der saa godt
som intet i Retning af Missionen blandt
Muhammedanerne. Først med <sp>Henry Martyn</sp>
(d. 1812) vendes Kristendommens Tanker atter
mod den muhammedanske Verden. I C. M. S.'s
Tjeneste virkede i en Aarrække Dr.
<sp>Pfander</sp>, først i Nordindien, senere nogle Aar i
Konstantinopel. Han døde 1865. Ved Pfander's
Side stod Biskoppen af Lahore <sp>Valpy
French</sp>, der 65 Aar gammel gik ind i
Pionerarbejdet i Muhammedanermissionen, drog
til Maskat i Arabien, hvor an døde kort Tid
efter. I Egnen omkring Aden begyndte
Skotten, Prof. <sp>Keith-Falconer</sp> et Arbejde,
der efter dennes pludselige Død blev fortsat
af <sp>Dr. Young</sp>. Nutidens betydeligste
Muhammedanermissionær og
Muhammedanermissionens utrættelige Talsmand Dr. <sp>S. M.
Zwemer</sp> har faaet stor Betydning for Missionen
gennem sit indgaaende Kendskab til Islam og
sin praktiske Indsigt i Forholdene blandt
Muhammedanerne Verden over.

Aarene efter Verdenskrigen har i høj Grad
forandret den politiske, sociale og aandelige
Stilling inden for den muhammedanske
Verden. Der er intet Kalifat mere, og Vestens
Kultur trænger ind saa godt som alle Vegne og
virker omdannende paa det sociale og aandelige
Liv i de muhammedanske Lande, og medfører
en Kulturkrise, der før eller senere vil munde
ud i en religiøs Krise. Situationen i
<sp>Tyrkiet</sp> viser dette tydeligt, — her er foreløbig
direkte Mission udelukket. I <sp>Indien</sp> er
der Mulighed for Missionen, men af de c. 6000
Missionærer, som arbejder her, er kun c. 20
Muhammedanermissionærer. De største
Resultater har Missionen haft i
<sp>Hollandsk-Ostindien</sp>, hvor Tusinder af Muhammedanere
er gaaet over til Kristendommen. I
<sp>Ægypten</sp> er det fremfor alt Kairo, som er
Udgangspunktet for Missionen. Her findes det
kristne, amerikanske Universitet, som søges af
mange unge Muhammedanere. Endvidere maa
nævnes »Nil Mission Press«, der udgiver en
Mængde større og mindre Skrifter. <sp>Arabien</sp>
er saa godt som uden Missionærer — lidt over 20
i alt. I <sp>Aden</sp> arbejder »Dansk
Kirke-Mission« (s. d.). I <sp>Syrien</sp> arbejder
»Østerlandsmissionen« (s. d.). Hvad <sp>Nordafrika</sp>
angaar, er Antallet af Missionærer ogsaa der
ganske utilstrækkeligt. I Muhammedanermissionen
har <sp>Lægemission</sp> og <sp>Skolemission</sp>
haft en overmaade stor Betydning; hvor der
ikke har været Adgang for de almindelige
Missionærer, har Læger og især i nyeste Tid
Lærere faaet Adgang.

5) <sp>Israelsmissionen</sp>. Den ældste
kristne Mission var Israelsmissionen (jfr. Mt. 15, 24;
Mt. 10, 5 og Ap. G. 1, 8), og den store
Hedningemissionær Paulus glemte aldrig Herrens
eget Folk, selv om han som oftest mødte den
stærkeste Modstand blandt Jøderne. Afstanden
mellem Jøderne og de Kristne blev i Tidens
