disse) og gør ham Rangen stridig; største
Parten af de moderne folkelige Religionsformer i
Indien kan derfor henføres til en af de to
Hovedformer: Visbnuisme og Çivaisme. V.
anraabes under mange forskellige Navne, af
hvilke <sp>Hari</sp> meget ofte forekommer i
Mahabharata og endnu bruges i moderne
Religionssamfund, f. Eks. hos Sikherne (s. d.). Under
Navn af <sp>Narayana</sp> identificeres han med
den personlige Side af Urvæsenet, der sætter
Vandene i Bevægelse og hviler paa Slangen
<sp>Çesha</sp> (s. d.), medens <sp>Brahman</sp> stiger
frem af en Lotusblomst, som vokser ud fra
hans Navle. Som hans Hustru nævnes <sp>Aditi</sp>
og <sp>Sinivali</sp> (s. d.), senere derimod
Skønhedsgudinden <sp>Lakshmi</sp> eller <sp>Çri</sp> (ogsaa
<sp>Sarasvati</sp>, s. d.). Hans Attributter er et
Mærke (Çrivatsa) paa Brystet og en Juvel
(Kaustubha); han har Lotus-Øjne og fire Arme, i
hvilke han holder et Muslingehorn, en Diskus,
en Kølle og en Lotus, foruden Bue og Sværd;
han forestilles kørende paa en 8-hjulet, gylden
Vogn eller ridende paa Fuglen <sp>Garuda</sp>; hans
Klædning er gul, og hans ene Fod er blaa.
Karakteristisk for V. er hans Inkarnationer
(<sp>Avatarer</sp>, s. d.), forskellige Dyre- og
Menneskeskikkelser, som han fra Tid til anden har
paataget sig for at frelse Verden fra
forskellige Ulykker eller lignende. Antallet af disse
Inkarnationer angives i Almindelighed til 10
(senere mange flere): 1) som <sp>Fisk</sp> (<i>Matsya</i>),
i hvilken Skikkelse han frelser og belærer
<sp>Manu</sp> (s. d.); 2) som en <sp>Skildpadde</sp>
(<i>Kurma</i>), der bistaar Guderne under Kerningen
af Verdenshavet (for at frembringe <sp>Amrita</sp>,
s. d.); 3) som et <sp>Vildsvin</sp> (<i>Varaha</i>), der
engang opgravede Jorden, da den var
nedsænket i Havet, ødelagt af Asurerne; 4) som en
<sp>Mandløve</sp> (<i>Nrisinha</i>), i hvilken Skikkelse
han sønderriver <i>Hiranyakaçipu</i>, Fader til
<sp>Prahlada</sp> (s. d.); 5) som en <sp>Dværg</sp>
(<i>Vamana</i>) (Daityakongen <sp>Bali</sp> truede med at
tilintetgøre Gudernes Herredømme; da kom V.
i Skikkelse af en Dværg til ham og opnaaede
det Løfte af ham, at han maatte faa saa stort et
Omraade til Bolig, som han kunde overspænde
med 3 Skridt, hvorefter han tog hele Universet
i V.'s 3 Skridt: gennem Jord, Luft og Himmel);
6) som <sp>Paracu-Rama</sp> (s. d.); 7) som
<sp>Rama</sp> (eller <sp>Ramacandra</sp> [se <sp>Rama</sp>]); 8) som
<sp>Krishna</sp> (s. d.); 9) som <sp>Buddha</sp>, der
prædiker kætterske Meninger og forleder
Dæmonerne til Frafald fra Vedaerne og Ofringerne,
saa at Guderne samler sig til fornyet Kamp
mod dem og nu med Lethed adsplitter dem,
da de som Følge af Kætterier har tabt deres
Kraft (symboliserende Buddhismens
Fortrængelse fra Indien); 10) endelig som <sp>Kalki</sp> skal
V. engang i Fremtiden vende tilbage, naar
Menneskeslægten er nedsunket i Ugudelighed,
for at udrydde alt det onde og genoprette
Lykke og Retfærdighed paa Jorden. Vigtigst blandt
disse Inkarnationer er naturligvis <sp>Rama</sp> og
<sp>Krishna</sp>, thi under disse Former har V.
en anselig Skare af Tilbedere i det nuværende
Indien. Den vishnuitiske Teologi har i Tidernes
Løb spaltet sig i en hel Del forskellige Skoler
i Indien, angaaende hvis Læresystemer her blot
henvises til de særskilte Artikler; de vigtigste
Afdelinger er følgende: 1) <sp>Ramanuja</sp>, hvis
Sekt er talrig i Sydindien, mindre talrig i
Nordindien, hvor Benævnelsen er
<sp>Çri-Vaishnava</sp> (eller <sp>Çri-Sampradayin</sp>); 2)
<sp>Ramananda</sp> (eller <sp>Ramavat</sp>), udbredt i
Ganges-Landet, navnlig Agra-Distriktet, især
omfattende talrige Skarer af de lavere
Samfundsklasser; 3) <sp>Kabir Panthin</sp>, stiftet af
<sp>Kabir</sp>, i Øvre- og Central-Indien; 4)
<sp>Vallabhacarya</sp> (eller
<sp>Rudra-Sampradayin</sp>), rundt om i Indien, særlig
Central-Indien (Krishna-Dyrkere); 5)
Madhvacarya (eller <sp>Brahma-Sampradayin</sp>) i
Sydindien; 6) <sp>Vaishnava'erne i
Bengalen</sp> (omtrent 1/3 af Befolkningen der), hvis
Sekt blev stiftet af <sp>Caitanya</sp> (s. d.) omkring
1500 (Krishna-Dyrkere); endelig 7) forskellige
mindre betydelige Sekter. Om det religiøse og
filosofiske Grundlag jfr. særlig Artiklen
<sp>Bhagavadgita</sp>. (<sp>Litt</sp>.: <sp>P. Wurm</sp>, »Geschichte
der indischen Religion« [Basel 1874]; <sp>V.
Fausbøll</sp>, Indian Mythologi [London 1902]; <sp>Muir</sp>,
<i>Original Sanskrit Texts</i>, Vol. IV [London 1873];
<sp>H. H. Wilson</sp>, <i>Sketch of the Religions Sects
of the Hindus</i> [1832]; <sp>Th. Goldstücker</sp>,
<i>Literary Remains</i>, Bd I [London 1879]).
<i>D. A.</i>
</chapter>

<chapter name="Vishnu-Purana">
<b>Vishnu-Purana</b> er et af de vigtigste Værker
i den indiske Litteratur af den Slags, som
benævnes <sp>Purana</sp>'er (s. d.), særlig fordi den i
mere systematisk Form indeholder hele det
indiske Myte- og Sagnstof vedrørende
Kosmogonien, Verdens, Guders og Menneskers
Tilblivelse, Genealogier over Gude- og Patriarkslægter,
gamle Dynastiers og Kongers Historie, o. s. v.
Den er gentagne Gange udgivet i Indien
(Bombay 1865; 1887; Kalkutta 1888) og oversat først
af <sp>H. H. Wilson</sp> (London 1840, paa ny
udgivet af <sp>Fitzedward Hall</sp>, 5 Bind,
London 1864—70, i <sp>Wilson</sp>'s <i>Works</i>), senere af
<sp>M. N. Dutt</sp> (Kalkutta 1894). (<sp>Litt</sp>:
<sp>Macdonell</sp>. <i>History of Sanskrit Literature</i>
[London 1900]).
<i>D. A.</i>
</chapter>

<chapter name="Vishnu Smriti">
<b>Vishnu Smriti,</b> Navn paa en gammel indisk
Lovbog, som er udgivet af <sp>J. Jolly</sp> (Kalkutta
1881) og oversat paa Engelsk af samme i <i>Sacred
Books of the East</i> (Oxford 1880).
<i>D. A.</i>
</chapter>

<chapter name="Vishnutherium">
<b>Vishnutherium</b> [visjnu-'te'-], se <sp>Giraf</sp>.
</chapter>

<chapter name="visibel">
<b>visibel</b> (lat), synlig; til at faa i Tale.
</chapter>

<chapter name="Visin">
<b>Visin,</b> russisk Sagnkæmpe, dræbt af Starkad.
</chapter>

<chapter name="vis inertiæ">
<b>vis inertiæ,</b> d. s. s. <sp>Inerti</sp> (se <sp>Bevægelse</sp>).
Man betragter ikke nu Inerti som en »Kraft«
(lat. <i>vis</i>).
<i>(K. S. K.). A. W. M.</i>
</chapter>

<chapter name="Vising, Per Johan">
<b>Vising</b> ['vi.siŋ], <sp>Per Johan</sp>, sv. Sprog- og
Litteraturforsker, f. 20. April 1855. Blev Student
i Uppsala 1874 og kastede sig straks over
Studiet af romanske Sprog; erhvervede
Doktorgraden i 1882, blev samme Aar Docent i Fransk
ved Uppsala Universitet, overgik 1886 til Lunds
Universitet og udnævntes 1890 til Professor i
romanske Sprog ved den nyoprettede Högskola
i Göteborg, hvis Rektor han var fra 1899 til
1909. V., der beklædte sit Embede til 1922, har
udfoldet en meget omfattende Virksomhed som
romansk Filolog: han har særlig dyrket
Anglo-Normansk, men hans Studier berører iøvrigt
