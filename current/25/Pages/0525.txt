<h1>Y</h1>

<chapter name="Y">
<b>Y</b> er det 24. eller (hvis <i>w</i> regnes med) det
25. Bogstav i vort Alfabet. Romerne brugte
oprindelig ikke Bogstavet Y, idet de af det
græske <i>Y</i>, som i ældre Græsk betegnede Lyden <i>u</i>,
havde dannet Bogstavet V; men i det sidste
Aarh. f. Kr. optog Romerne ogsaa Tegnet Y
og brugte det med den senere græske
Lydværdi <i>y</i>, men dog kun i fremmede Ord (f. Eks.
græske Navne). Som et for Romerne fremmed
Tegn stilledes Y efter X, det sidste af de
egentlige latinske Bogstaver. — Bogstavets Navn i
de nyeuropæiske Sprog er som oftest »græsk i«
(<i>i grec</i> o. s. v.) eller Ypsilon; i Engelsk kaldes
det <i>wy</i> [wa^i], i Tschekkisk <i>jery</i>. Som
<sp>Vokaltegn</sp> betegner <i>y</i> i de fleste Sprog Lyden <i>i</i>
eller Lyd, som kan betegnes med Bogstavet <i>i</i>,
saaledes i Engelsk, Fransk, Spansk, Polsk (smlg.
engelsk <i>city—cities</i>, <i>try—tried</i>). Ogsaa i
Nyislandsk udtales <i>y</i> ligesom <i>i</i> (d. e. Lyden <i>e</i>),
<i>ey</i> som <i>ei</i>, <i>ý</i> som <i>i</i> (d. e. Lyden í). I Hollandsk
brugtes <i>y</i> tidligere som Tegn for Diftongen a^i,
der nu betegnes ved <i>ij</i> (<i>Ryn</i>, nu <i>Rijn</i>). Som
Tegn for forskellige <i>y</i>-Lyd bruges <i>y</i> foruden i
Dansk, Norsk og Svensk ogsaa i Tschekkisk
(<i>ý</i> betegner der langt <i>y</i>) og Finsk; i Tysk
bruges Bogstavet <i>y</i> meget sjælden: foruden i nogle
Navne, hvor det betegner <i>i</i>-Lyd (<i>Schwyz</i>,
<i>Wilderswyl</i>, <i>Schynige Platte</i>), kun i rene
Fremmedord (som <i>lyrisch</i>, <i>Mythe</i>); i øvrigt betegnes
<i>y</i>-Lyd ved <i>ü</i> (opstaaet af <sup>e</sup>u). Som Tegn for
<sp>Konsonanten</sp> <i>j</i> bruges <i>y</i> i Engelsk (<i>yes</i>,
<i>Yankee</i>) og Spansk (<i>yerno</i>, <i>ayuno</i>). I
Magyarisk betegner det »mouilleret« Udtale af den
foregaaende Konsonant (se <sp>Magyarisk
Sprog</sp> og <sp>Litt</sp>.: S. 418). — I de germanske
Sprog er <i>y</i>-Lyd altid fremkaldt ved forskellige
særlig germanske Lydovergange, især <sp>Omlyd</sp>
(s. d.): gotisk fulljan — oldnordisk fylla, dansk
fylde, angelsachsisk fyllan (engelsk fill), tysk
füllen; gotisk siggwann — vestnordisk syngva.
Fælles for Svensk og Dansk er Overgangen
<i>iu</i> til <i>y</i> efter <i>r</i> og efter <i>l</i> med foregaaende
Konsonant: vestnordisk <i>rjúka</i>, svensk ryka,
dansk ryge; vestnordisk fljúga, svensk flyga,
dansk flyve; særlig dansk er Skriftsprogets fra
17. Aarh. gennemførte Overgang <i>iu</i> til <i>y</i> i alle
Tilfælde undtagen foran <i>l</i>: gammeldansk biuthæ,
lius, diur, nu: byde, Lys. Dyr.
<i>V. D.</i>
</chapter>

<chapter name="Y.">
<b>Y.</b> I Matematikken betegner <i>y</i> en anden
ubekendt Størrelse, i Kemien er <i>Y</i> Tegnet for
Yttrium.
</chapter>

<chapter name="Y">
<b>Y</b> [æ^i] (hollandsk <sp>Het Y.</sp> eller <sp>Het Ij</sp>),
tidligere Bugt, der fra den sydvest. Del af
Zuidersøen strakte sig dybt ind i den nederlandske
Provins Nordholland til Beverwijk ved Foden af
Nordsøklitterne, men nu er næsten
fuldstændig udtørret og beskyttet ved Diger. Af Y's
gamle Areal, c. 60 km<sup>2</sup>, er kun den yderste
sydøstlige Del dækket af Vandet og tjener
særlig som Amsterdams Havn. 1865—76 blev
største Delen af Y udtørret samtidig med
Anlæggelsen af den 25 km lange Nordsø-Kanal
(Noordzee-Kanal).
<i>(Joh. F.). M. H-n.</i>
</chapter>

<chapter name="Yacht">
<b>Yacht</b> ['jåt, dansk jagt], et fra det engelske
Sprog indført Udtryk for <sp>Lystjagt</sp>.
<sp>Y.-Kaptajn</sp>, se <sp>Jagtkaptajn</sp>.
</chapter>

<chapter name="Yachtklub, kgl. dansk">
<b>Yachtklub, kgl. dansk</b> ['jagt-, 'jåt-],
Benævnelse paa den største danske
Sammenslutning af Lystfartøjsejere. Stiftet 1866 under
Navnet »Dansk Forening for Lystsejlads«. Har
Klubhus med offentlig Restauration ved
Langelinie. Udgiver Medlemsbladet »Sejlsport«.
<i>C. B-h.</i>
</chapter>

<chapter name="Yacodhara">
<b>Yacodhara,</b> ifølge de buddhistiske Legender
en Prinsesse, som blev gift med Buddha,
medens han endnu var Prins (se <sp>Buddha</sp>, S.
201).
<i>D. A.</i>
</chapter>

<chapter name="Yadava'erne">
<b>Yadava'erne</b> er i den indiske Sagnhistorie
Navnet paa en Kongeslægt eller Folkestamme
i det vestlige Indien. De er Efterkommere af
<sp>Yadu</sp>, der allerede nævnes blandt Rigveda's
Helte; han blev frelst af Indra under en
Vandflod, og de episke Sagn gør ham til Søn
af Yayati (s. d.) og Broder til Puru. Til Y.'s
Slægt hørte ogsaa <sp>Krishna</sp> (s. d.), som
ifølge Sagnet blev Aarsag til hele Slægtens
Undergang.
<i>D. A.</i>
</chapter>

<chapter name="Yadkin">
<b>Yadkin</b> ['jädk<sub>i</sub>n], se <sp>Pedee</sp>.
</chapter>

<chapter name="Yaguarundi">
<b>Yaguarundi,</b> se <sp>Jaguarundi</sp>.
</chapter>

<chapter name="Yajnavalkya">
<b>Yajnavalkya,</b> en gammel indisk Vismand,
der allerede nævnes i Veda-Litteraturen som
Lærer og Autoritet for den hvide Yajur-Veda
(se <sp>Veda</sp>) og visse Dele af
<sp>Çatapatha-Brahmana</sp> (jfr. <sp>Brahmana</sp>). Ifølge Traditionen
er han ogsaa Forfatter af en berømt indisk
Lovbog (»Yajnavalkya-dharmaçastra«), der
antages at stamme fra Skolen i Mithila (i
