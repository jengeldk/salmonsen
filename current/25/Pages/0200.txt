Samvirken med Franskmændene. Efter at have ført
et Armékorps blev han 1917 Englands
Repræsentant i Krigsraadet i Versailles og 1918 Chef
for den engelske Generalstab efter Robertson.
W. deltog i Fredsforhandlingerne og udnævntes
1919 til Feltmarskal og Baronet. 1922 tog han
sin Afsked for at blive Politiker, men blev
myrdet i London. Han var en af Englands mest
fremragende Chefer. (<sp>Litt</sp>.: <sp>Callwell</sp>,
<i>Field-Marschall Sir Henry W., his life and
Diaries</i> [London 1927]).
<i>E. C.</i>
</chapter>

<chapter name="Wilson, Horace Hayman">
<b>Wilson</b> ['wi£s<sub>ə</sub>n], <sp>Horace Hayman</sp>,
berømt engelsk Orientalist, den mest produktive
af Sanskrit Studiets Grundlæggere, f. i London
26. Septbr 1786, d. 1860. W. begyndte 1804 at
studere Medicin paa St. Thomas Hospital og
blev senere Reservelæge i det asiatiske
Kompagnis Tjeneste; som saadan kom han til
Bengalen, hvor han kastede sig over Studiet af
Hindustansk og Sanskrit. Allerede 1813 udgav han
Kalidasa's Digt »Meghaduta« med engelsk
Oversættelse og Kommentar og i 1819 en <i>Sanskrit
and English Dictionary</i> (2. Udgave 1833; 3.
Udgave 1874), som i 50 Aar var et af de
uundværligste Hjælpemidler for Sanskrit-Studiet. Under
sit Ophold i Indien var han Sekretær for <i>the
Asiatic Society of Bengal</i>, i hvis Tidsskrift han
leverede adskillige Bidrag, fra 1823 Medlem af
<i>the Royal Asiatic Society of Great Britain and
Ireland</i>, 1832 blev han Professor i Sanskrit ved
Oxford-Universitetet, en Post, som blev
oprettet af Joseph Boden; 1833—36 opholdt han sig i
Oxford, men derefter flyttede han til London
for at overtage Posten som Bibliotekar ved <i>East
India Company</i> efter Wilkins. Fra 1837 var han
Præsident i <i>Royal Asiatic Society</i>, hvis Arbejde
han ledede med stor Energi indtil sin Død. W.
var selv en stor Haandskriftsamler og deltog
med Iver i Katalogiseringen af de indiske
Haandskrifter i England; derom vidner hans
Fortegnelse over <i>The Mackenzie Collection</i>, Bd
I—II (Calcutta 1828; 2. Udgave Madras 1882), og
<i>Sanskrit Mss. now deposited in the Bodleian
Library</i> (1842). Af hans øvrige omfangsrige
Produktion maa særlig hævnes: <i>Select Specimens of
the Theatre of the Hindus, transl. from the
original Sanskrit</i> (1826—27; 2. Udgave 1835); <i>Sketch
of the Religious Sects of the Hindus</i> (1832);
<i>Historical Sketch of the Kingdom of Pandya</i>
(1836); <i>Sankhya-karika</i> (1837); Oversættelse af
<i>Vishnu-Purana</i> (1840); <i>On the religious
practises and opinions of the Hindus</i> (1840); <i>Ariana
antiqua</i> (1841); <i>Introduciion to the Grammar of
the Sanskrit Language</i> (1841; 2. Udgave 1847);
<i>History of British India from 1805 to 1835</i>
(1844—48); <i>Glossary of judical and revenue terms
and of useful words occurring in official
documents etc. from the Arabic, Persian,
Hindustani, Sanskrit, Hindi and other Languages</i> (1855);
af hans ikke helt fuldendte <i>Translation of the
Rigveda</i> (Bind 1—6, 1850 ff.) udkom en Del først
efter hans Død; en samlet Udgave af hans
<i>Works</i> (Bind 1—10) udkom i London 1862-77,
indeholdende alle hans <i>Essays</i> og en ny Udgave
af hans betydningsfulde Oversættelse af
Vishnu-Purana med Index, besørget af R. Rost.
Fuldstændig Fortegnelse over hans Skrifter findes i
<i>Annual Report of the Royal Asiatic Society</i>
(1860). (<sp>Litt</sp>.: <i>Dictionary of National
Biography</i>). <i>D. A.</i>
</chapter>

<chapter name="Wilson, John">
<b>Wilson</b> ['wi£s<sub>ə</sub>n], <sp>John</sp>, engelsk
Matematiker og Retslærd, f. 1741 i Westmoreland, d. 1793
i Kendal. W. beklædte forskellige
Dommerstillinger; som Matematiker er han bekendt ved
den til hans Navn knyttede Sætning: Hvis p er
et Primtal, er 1. 2. 3. . . . (p-1) + 1 delelig
med p, hvilket let ses ikke at gælde for
Talrækkens sammensatte hele Tal. W. fremsatte
Sætningen uden Bevis i 1770; Aaret efter beviste
Lagrange den, og Gauss har senere givet den
en væsentlig Udvidelse.
<i>Chr. C.</i>
</chapter>

<chapter name="Wilson, John">
<b>Wilson</b> ['wi£s<sub>ə</sub>n], <sp>John</sp>, skotsk Forfatter,
f. 18. Maj 1785 i Paisley i Skotland, d. 3. Apr.
1854 i Edinburgh. Han studerede i Oxford,
arvede ved sin Faders Død en Formue og bosatte
sig i Windermere, hvor han omgikkes
»Søskolens« Digtere, Wordsworth, Coleridge og
Southey, og hans første Digte <i>The Isle of Palms</i>
(1812) og <i>The City of the Plague</i> (1816) viser
ogsaa Paavirkning fra disse Digtere. Imidlertid
mistede han sin Formue og flyttede til
Edinburgh, hvor han nedsatte sig som Sagfører, men
samtidig kastede sig over Litteraturen. 1820 blev
han udnævnt til Professor i Filosofi ved
Edinburghs Universitet. I de følgende Aar skrev W.
en Række Skildringer af skotsk Liv, som <i>Lights
and Shadows of Scottish Life</i> (1822); <i>The Trials
of Margaret Lindsay</i> (1823); <i>The Foresters</i>
(1825). Størst Betydning fik han dog som
Medarbejder ved Blackwood's Magazine, hvor han
under Navnet Christopher North skrev en lang
Række satiriske, vittige, joviale Essays, senere
samlede som: <i>The Recreations of Christopher
North</i> (1842); <i>Noctes Ambrosianæ</i> (1843);
<i>Miscellaneous Essays</i> (1866). Hans samlede
Værker er udgivne af Ferrier (12 Bind, Edinburgh
1855—58). (<sp>Litt</sp>.: <i>Christopher North, a
Memoir of J. W. by his Daughter</i> [1862]).
<i>(T. L.). I. O.</i>
</chapter>

<chapter name="Wilson, Richard">
Wilson ['wi£s<sub>ə</sub>n], <sp>Richard</sp>, engelsk
Landskabsmaler, f. 1714 i Pinegas
(Montgomeryshire), d. 1782 i Llanberis (Wales). W., der kom
til London 1729, studerede først under
Portrætmaleren Th. Wright; efter det lange Ophold i
Italien (1749—55) blev Landskabskunsten hans
Fag. Han naaede højt med sine idealiserende
Landskaber, der skaffede ham Æresnavnet
»Englands Claude Lorrain« og engelsk
Landskabskunsts Fader. I øvrigt kneb det for ham,
baade paa Grund af hans Temperament og
efter den herskende Kunstsmag, at naa fuld
Anerkendelse hos Datidens toneangivende paa
Kunstens Omraade; han hørte dog til Roy.
Academy's første Medlemmer og opnaaede en
Succes med »Niobe« (1760). Billeder af W. i
offentlige britiske Samlinger (London, Edinburgh,
Dublin m. v., særlig i Cardiffs National Museum
of Wales). (<sp>Litt</sp>.: <sp>Wright</sp>, <i>W.</i> [1824]).
<i>A. Hk.</i>
</chapter>

<chapter name="Wilson, Robert Thomas">
<b>Wilson</b> ['wi£s<sub>ə</sub>n], <sp>Robert Thomas</sp>, Sir,
engelsk General, f. 17. Aug. 1777 i London, d.
smst. 9. Maj 1849. Han indtraadte i Hæren
1793 og kæmpede i Aarene til 1819 paa mange
forskellige Krigsskuepladser, bl. a. ogsaa i
Sydamerika under Bolivar. Han er navnlig kendt
fra sin Virksomhed i 1808, da han i Portugal
organiserede den lusitaniske Legion, der var en
god Støtte for Wellington. 1819 blev han
