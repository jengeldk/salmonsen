ved Le Mans, som han indtog. Kort efter
Krigens Slutning maatte han paa Grund af
Svaghed tage sin Afsked.
<i>(B. P. B.). E. C.</i>
</chapter>

<chapter name="Voikka">
<b>Voikka</b> ['vå^ik.a], Fabriksanlæg ved
Kiminojoki (Kymmene älv) i Nylands Län, sydlige
Finland. Drivkraft faas fra Vandfaldet V., 6,64 m
højt, 693 m langt, 26400 H. K. Har Nordens
største Papirfabrik, Træsliberi,
Sulfitcellulosefabrik, Savværk og 2 Kraftstationer. 1904 slaaet
sammen med Kymmene og Kuusankoski
Fabrikker og danner nu Kymmene Aktiebolag.
5000 Indb.
<i>M. H-n.</i>
</chapter>

<chapter name="Voile">
<b>Voile</b> [dansk: vo'al, fransk: vwal],
Slørstoffer og løst vævede Kjolestoffer af fast tvundet
Garn.
<i>K. M.</i>
</chapter>

<chapter name="Voiron">
<b>Voiron</b> [vwa'rå], By i det sydøstlige
Frankrig, Dept Isère, i 290 m's Højde ved Morge, en
Biflod til Isère, og Jernbanen Lyon—Grenoble,
NV. f. Grenoble, 12000 Indb. V. har en gotisk
Kirke. Betydelig Industri (Lærred, Silke, Ramié,
Papir, Straahatte, Staalvarer). Paa Vouise (735
m), et Højdepunkt N. f. V., er rejst en
Kæmpestatue af den hellige Jomfru.
<i>(M. Kr.). E. St.</i>
</chapter>

<chapter name="Voirons, Les">
<b>Voirons, Les</b> [le-vwa'rå], Bjergkæde i
Chablais-Alperne i det franske Dept
Haute-Savoie, Ø. f. Genève, hæver sig i Calvaire til
1486 m og byder herfra et omfattende
Rundskue.
<i>(M. Kr.). E. St.</i>
</chapter>

<chapter name="Vois, Arie de">
<b>Vois</b> [fo.s], <sp>Arie de</sp>, hollandsk Maler, f.
mellem 1631 og 1634 i Utrecht, d. 1680 i
Leyden, Elev af N. Knupfer i Utrecht og A. v. d.
Tempel i Leyden (af hvis Malergilde han 1653
blev Medlem), malede med megen Farvefinhed
og Kraft og med Omhu for Enkelthederne
særlig Kroscener med drikkende Bønder og
Soldater, saaledes det dygtigt malede »Drikkeren«
i Dresdens Galleri (der endvidere ejer
»Badende Kvinder« og »Den skønne Hyrdinde«) og
flere Værker i Amsterdams Rijksmuseum (her
ogsaa et genremæssigt Dameportræt) m. v.
<i>A. Hk.</i>
</chapter>

<chapter name="Voit, August von">
<b>Voit</b> [få^yt?], <sp>August von</sp>, tysk Arkitekt,
f. 1801, d. 1870. Som Elev af Gärtner arbejdede
han med Forkærlighed efter romanske
Forbilleder, som han brugte ved en Række Kirker.
Hans Hovedværker er Neue Pinakotek (1846—53)
og Glaspalast (1854), begge i München.
<i>C. A. J.</i>
</chapter>

<chapter name="Voit, Carl von">
<b>Voit</b> [få^yt?], <sp>Carl von</sp>, tysk Fysiolog, Prof.
i Fysiologi i München, f. 31. Oktbr 1831, d. 31.
Jan. 1908, studerede Medicin og Fysiologi i
Göttingen, Würzburg og München, idet han særlig
sluttede sig til Fysiologerne Wagner,
Pettenkofer og Bischoff, hvis Assistent han blev 1856.
Allerede tidlig kastede han sig over Studiet af
det Afsnit af Fysiologien, hvor hans Livsværk
ligger: Læren om Stofskiftet og det
menneskelige Legemes Ernæring. Hans Undersøgelser
fastslog, at Æggehvidestofferne ikke havde den
alt overskyggende Betydning, som Liebig
havde tillagt dem, og paaviste den saakaldte
»Kvælstofligevægt«. Dels ene, dels sammen med
Bischoff og senere med Pettenkofer og en
Række Elever (Münchenerskolen) har han foretaget
en stor Række Undersøgelser over
Næringsstoffernes Betydning for Ernæringen, over
Menneskets Næringsbehov under forskellige
Livsforhold og Kostens Sammensætning. Hans
Undersøgelser fik hurtig direkte Betydning for den
praktiske Ernæring ved Ordningen af
Bespisningen i Hospitaler og Arbejdshuse, ved
Provianteringen for Soldater o. s. v., og hans
»Normalrationer« (se <sp>Folkeernæring</sp>)
blev i lang Tid lagt til Grund for disse
Kostordninger. En fuldstændig Oversigt over
Ernæringslæren har han givet i »Handbuch der
Physiologie des allgem. Stoffwechsels und der
Ernährung« (Hermann's Handbuch d.
Physiologie, VI, 1881), hvor man finder
Litteraturangivelser over hans Arbejder. Denne Oversigt
er nu paa mange Punkter forældet, men kan
stadig læses med stort Udbytte.
<i>(S. T.). L. F.</i>
</chapter>

<chapter name="Voiture, Vincent">
<b>Voiture</b> [vwa'ty.r], <sp>Vincent</sp>, fransk
Forfatter, f. 1598 i Amiens, d. 26. Maj 1648 i Paris.
V. var Søn af en Vinhandler, studerede i
Paris og fik trods sin borgerlige Herkomst
Indpas i de fineste Kredse i Kraft af sit Vid og
sine muntre Indfald, blev fremragende Medlem
af Hôtel-de-Rambouillet-Salonen og tjente først
Hertug Gaston af Orléans, senere Richelieu, til
sidst Kongen selv; i deres Tjeneste foretog han
Rejser til Spanien og Italien og skrev derfra
Breve hjem til Paris og fra Paris Breve til
Venner, der drog i Felten eller i diplomatisk
Mission. I levende Live fik V. intet udgivet,
han brød sig alene om at glimre i
Selskabslivet, at være galant, frivol og spirituel til
Salonbrug, at improvisere Sonetter og
Epigrammer, Rondeaux og Madrigaler over Døgnets
smaa Intriger og Pointer. Heller ikke hans
Breve er betydelige af Indhold, men
Udtryksmaaden spiller i en let kauserende og smidig
Form og opdyrker Sproget til en yndefuld og
behændig Udtryksfinhed, der indvarsler den
kommende Tids, særlig Voltaire's, glimrende
Prosa. Først efter hans Død samledes hans
<i>Æuvres</i> af hans Nevø Pinchêne (1650); senere
Udgaver skyldes Ubicini (1855), Roux (1856) og
Uzanne (1880).
<i>S. Ms.</i>
</chapter>

<chapter name="Voivod">
<b>Voivod</b> (polsk <sp>wojewoda</sp> [våjæ'våda])
ɔ: Hærfører) er den gamle slaviske
Benævnelse for de Høvdinge, der valgtes til
Førere i Krigstid, og gik derfra over til at
betegne Valgfyrster i det hele taget i forskellige
slaviske Lande samt i Vallachiet og Moldau. I
Kongeriget Polen var V. efter Middelalderen
Titlen for Guvernørerne af de Provinser, hvori
Riget var delt. Ogsaa i Rusland var Titlen V.
i samme Betydning i Brug indtil 19. Aarh. I
Bulgarien og Serbien kaldes endnu i vore Dage
Føreren af et Brudetog for V.
<i>J. Ø.</i>
</chapter>

<chapter name="voix mixte">
<b>voix mixte</b> ['vwa-'mikst] (fransk: »blandet
Stemme«), i ældre Tids Sangkunst Betegnelsen
for et Register i den menneskelige Stemme, der
skulde være en Mellemting mellem Brysttone
og Falset; nogen fyldestgørende fysiologisk
Forklaring paa v. m. har dog ikke kunnet gives.
Smlg. <sp>Falset</sp>.
<i>(S. L.). W. B.</i>
</chapter>

<chapter name="Vojeikov, Alexander Ivanovitsch">
<b>Vojeikov</b> [va'jæjkåf], <sp>Alexander
Ivanovitsch</sp>, russisk Meteorolog, f. 1842 i Moskva,
d. 1914 i Petrograd, studerede
Naturvidenskaberne i Petrograd og ved forskellige
Universiteter i Tyskland; foretog flere Rejser i en stor
Del af Europa, Amerika, Indien og Japan. Fra
1882 Professor i Petrograd i fysisk Geografi og
Præsident for den meteorologiske Kommission
i det russiske geografiske Selskab, har særlig
fremhævet Snedækkets Betydning som klimatisk
