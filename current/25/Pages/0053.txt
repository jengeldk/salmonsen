Berømmelse bl. a. i Wien og Paris. Efter sin
Hjemkomst indtog han en ledende Plads i det
københavnske Musikliv, ikke mindst som
Koncertspiller og Solist i »Musikforeningen«, som en
Virtuos af første Rang. Ikke desto mindre
maatte han i Kapellet, paa Grund af et mindre
godt Forhold til Kapelmesteren, Schall, lade
sig nøje med Stillingen som Sekondviolinist og
2. Balletrepetitør, og først 1835 rykkede han
op til Koncertmester og Forstander for den kgl.
Violinskole. Ogsaa som Kvartetspiller og som
Lærer var W. fremragende; blandt hans Elever
var H. S. Paulli, N. W. Gade og Ole Bull. 1823
ægtede W. Skuespillerinden <sp>Anna Brenøe</sp>,
der efter 1831 at være skilt fra ham blev gift
med Skuespilleren N. P. Nielsen (s. d). (<sp>Litt</sp>.:
<sp>Angul Hammerich</sp>, »Musikforeningens
Festskrift«, II [Kbhvn 1886]; <sp>C. Thrane</sp>, »Fra
Hofviolonernes Tid«).
<i>(S. L.). W. B.</i>
</chapter>

<chapter name="Wey">
<b>Wey</b> [we<sub>i</sub>] (<sp>Weigh</sp>, det »afvejede«), engelsk
Maal for tørre Varer = 1/2 Last = 5 Imperial
Quarters = 1453,95 l, for Byg og Havre tidligere
48 Bushels. Som Vægt for Uld = 13 Stones =
82,554 kg.
<i>(N. J. B.). H. J. N.</i>.
</chapter>

<chapter name="Weybridge">
<b>Weybridge</b> ['we<sub>i</sub>bridз], By i det sydlige
England, Surrey County, ved Weys Munding i
Themsen, har et katolsk Seminarium og (1921)
6688 Indbyggere. I det katolske St. Charles
Borromeo-Kapel var den franske Eks-Konge
Louis Philippe og hans Dronning samt flere af
Huset Orléans' Medlemmer begravede, indtil de
1876 overførtes til Dreux i Normandie. — I
Nærheden ligger <sp>Brooklands
Aërodrome & Motor Track</sp> (Flyveplads og
Motorbane), hvor der udfoldedes en livlig
Virksomhed under Verdenskrigen.
<i>(M. Kr.). M. H-n.</i>
</chapter>

<chapter name="Weyden, Rogier van">
<b>Weyden</b> ['væ^id<sub>ə</sub>(n)], <sp>Rogier (Roger) van
der (Rogier de la Pasture)</sp>, flamsk
Maler, f. 1399 (1400) i Tournai, d. 1464 i
Bryssel, var Elev af R. Campin (vist identisk med
Mesteren fra Flémalle) i sin Fødeby, hvor han
1432 blev Mester i Gildet, 1436 er han
»Stadmaler« i Bryssel, c. 1450 i Italien, hvor han
knyttedes til Lionello d'Este's Hof i Ferrara
(Portræt af Lionello d'Este i Privateje, Sir
Speyer, London); han virkede en Tid i sin
Fødeby, en Tid i Löwen. W. var Hovedmesteren
for den flamske Skole, der ved Siden af van
Eyck'ernes beherskede Kunstlivet i
Nederlandene, og han betyder i den kunstneriske
Udvikling for saa vidt et Fremskridt fremfor van
Eyck'erne, som han giver sine Billeder et
stærkere dramatisk Præg og uddyber det sjælelige
Udtryk, særlig i sine Fremstillinger af
Passionshistorien; til Gengæld er hans Kunst mindre
frisk og naiv, og i hans ofte gentagne Typer
spores af og til allerede en vis Manér. W. er
beslægtet med Flémalle-Mesteren, men mindre
fint naturiagttagende, mere behersket af Ideen:
en haard og streng Religiøsitet, der i hans
senere Værker (saaledes i de italienske) præges
i en skarpt tegnende, konturerende og
naturfremmed typisk Form; han fik stor Indflydelse
paa Billedstilen i Nederlandene. Hovedværker
af W. er »Korsnedtagelsen« (c. 1435, Escorial,
Madrid, gammel Kopi i Berlins Kaiser Friedrich
Museum), »Dommedag« (i Hospitalet i Beaune
ved Dijon), Fremstillingen af de syv
Sakramenter (Museet i Antwerpen), disse 3 hører til hans
største og betydeligste Kirkebilleder; mindre
Alterbilleder er »Miraflores-Alteret« (i Berlins
Kaiser Friedrich Museum) med Scener af
Maria's Liv (fra W.'s Værksted; Originalen, der
tilhørte Isabella den Katolske, i Capilla real i
Granadas Domkirke, højre Fløj i fransk
Privateje), et andet Triptychon fra Mesterens
tidligere Tid (smst.) har Emner fra Johannes
Døberens Liv; mest fremragende i denne Samling
er dog hans Alterbillede fra Middelburg
Bladelin-Alter (c. 1450) med Midterbilledets
Fremstilling af Kristi Fødsel. Endnu skal nævnes:
Madonna med Hellige (Frankfurt), den hellige
Lukas malende Madonna, i Münchens
Pinakotek (c. 1435, Gentagelser i Petrograds
Ermitage o. a. St.), hvor ogsaa »Kongernes
Tilbedelse« med Fremstilling af Bebudelsen og
Fremstillingen i Templet paa Fløjene hører til
hans værdifuldeste Værker; i Louvre et
Triptychon (Kristus mellem Maria og Johannes) fra
Mesterens seneste Tid, erhvervet 1913;
Portrætter i Londons National Gallery og Berlins
Kaiser Friedrich Museum, Pigeportræt i Vörlitz
m. v. (<sp>Litt</sp>.: <sp>Wauters</sp>, <i>R. v. d. W., ses
æuvres, ses élèves et ses descendants</i> [Bryssel
1856]; <sp>C. Hasse</sp>, »R. v. d. W. und Roger
van Brügge mit ihren Schulen« [»Studien zur
Kunstgesch. d. Auslandes«, XXX, Strassburg
1905]; <sp>P. Lafond</sp>, <i>R. v. d. W.</i> [Bryssel og
Paris 1912]; <sp>Fr. Winkler</sp>, »Der Meister v.
Flémalle und R. d. W.« [1913]; <sp>M.
Friedländer</sp>, »Van Eyck bis Bruegel« [Berlin 1916];
<sp>W. Burger</sp>, »R. v. d. W.« [Leipzig 1923]).
<i>(A. R.). A. Hk.</i>
</chapter>

<chapter name="Weyer, Johann">
<b>Weyer,</b> <sp>Johann</sp>, se <sp>Wier</sp>.
</chapter>

<chapter name="Weygaard, Georg Blicher">
<b>Weygaard,</b> <sp>Georg Blicher</sp>,
Skatteinspektør i Kbhvn, socialdemokratisk
Folketingsmand for Kbhvn's Amtskreds siden 11. April
1924, Borgerrepræsentant i Kbhvn 1910—12 og
siden 1917. Er af gammel sjællandsk
Bondeslægt, f. 19. Febr 1875 i Store Lyngby, Lille
Lyngby Sogn, Strø Herred. Vogterdreng og
senere Arbejdsdreng i Kbhvn, lærte
Skomageriet smst. og fik Haandværkerforeningens
Bronzemedaille for Svendeprøven, forlod imidlertid
hermed straks Faget, søgte Uddannelse i
Landvæsen, har været Avisforvalter og senere —
paa Helgenæs og Rudbjerggaard —
Regnskabsfører. Ansat under Kbhvn's Kommune 1900,
Skatteinspektør fra 1922. Har beklædt en lang
Række Tillidshverv saavel inden for
Arbejderbevægelsens forskellige Grene som af offentlig
Art. Landskendt som Agitator for Afholdssagen
i en Menneskealder; i 17 Aar Tillidsmand i
den danske Sygekassebevægelse, Formand for
»Fremtiden«, vort Lands største statsanerkendte
Sygekasse, og har Sæde i Sygekassernes
Centralledelse i Kbhvn. 1923 som Chefredaktør
forestaaet Udgivelsen af »Fremtiden«'s 25-Aars
Festskrift, en kulturhistorisk Fremstilling af
Syge-Forsorgens og -Forsikringens Opstaaen og
Udvikling. — W. har som Taler en vis
højskolepræget og tilforladelig Fremtræden, og hans
Kendskab til Landboforhold har medført, at
hans Parti i stor Udstrækning har udnyttet
hans betydelige agitatoriske Evner Landet over.
</chapter>
