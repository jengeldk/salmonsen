(<i>Journ. Amer. Or. Soc.</i>, 1881; allerede 1855—56
havde han sammen med <sp>R. Roth</sp> udgivet
Teksten); <i>The roots, verb-forms, and primary
derivatives of the Sanskrit language</i> (Leipzig 1885;
oversat paa Tysk af <sp>H. Zimmer</sp>, smst. 1885);
<i>A Practical French Grammar</i> (New York 1886);
endelig var han 1889—91 Chefredaktør for <i>The
Century Dictionary. An Encyclopedic Lexicon
of the English Language</i> (6 Bind, New York).
Ved Siden af hans <i>Sanskrit Grammar</i> og <i>Roots,
verb-formes</i> etc. hører hans Arbejder med
<i>Atharva-Veda</i> til de mest fremragende Værker
inden for den indiske Filologi; til denne sidste
havde han inden sin Død udarbejdet en
fuldstændig Oversættelse med Kommentar, udgivet
af <sp>Chr. R. Lanman</sp> i <i>Harward Oriental
Series</i>. 7.-8. Bind (Cambridge, Mass. 1905);
heri findes tillige en Skildring af hans Liv og
Virksomhed, ledsaget af en udførlig Oversigt
over alle hans litterære Arbejder.
<i>D. A.</i>
</chapter>

<chapter name="Whitneyit">
<b>Whitneyit</b> ['hwitn<sub>i</sub>-] (<sp>Darwinit</sp>), Mineral
af Sammensætningen Cu<sub>9</sub>As (Arsenkobber), er
metallisk med blegt rødligt Skær, men anløber
hurtig og bliver bronzebrunt i Luften; det
forekommer i ringe Mængde i Houghton Co. i
Michigan og i Nærheden af Copiapo i Chile.
<i>(N. V. U.). O. B. B.</i>
</chapter>

<chapter name="Whitstable">
<b>Whitstable</b> ['hwitstəb<sub>ə</sub>£], Havneby og
Badested i det sydlige England, Kent County, tæt
ved Swales Udmunding i Thems-Bugten, har
betydelig Østersfangst og Handel med Kul.
(1921) 9842 Indbyggere.
<i>(M. Kr.). M. H-n.</i>
</chapter>

<chapter name="Whittier, John Greenleaf">
<b>Whittier</b> ['hwit<sub>i</sub>ə]. <sp>John Greenleaf</sp>,
amerikansk Digter, f. 17. Decbr 1807 nær
Haverhill, Massachusetts, d. 7. Septbr 1892 i
Amerbury. W. var Søn af en fattig Landmand og
hjalp indtil sit tyvende Aar sin Fader; men han
var allerede begyndt at digte, og hans Digte
banede ham Vej til Journalistikken, hvorved
han kom i Forbindelse med Garrison og blev
Redaktør af forskellige Blade. Det var paa den
Tid, at Antislaveribevægelsen bredte sig i
Nordstaterne, og W. blev en ivrig og ensidig
Abolitionist, hvis <i>anti-slavery</i>-Digte gjorde stor
Lykke, og han blev 1836 Sekretær i <i>Anti Slavery
Society</i>. Senere trak han sig tilbage og levede
et stille Liv i Amerbury. Han var Kvæker og
gaar ofte under Navnet <i>the Quaker Poet</i>, og
der er ogsaa meget af Kvækernes trohjertede
Simpelhed og lyse Optimisme i hans Digte,
tillige med en indgaaende, kærlighedsfuld
Forstaaelse af hans Hjemstavn, dens Natur og
Mennesker; paa den anden Side kan der være
noget snæversynet, hjemstavnsbundet ved hans
Digtning. Af W.'s mange Digtsamlinger kan
nævnes: <i>Legends of New England</i> (1831),
<i>Ballads</i>, <i>Anti-Slavery-Poems</i> etc. (1838), <i>Lays of
My Home</i> (1843), <i>Voices of Freedom</i> (1849),
<i>Songs of Labor</i> (1850), <i>The Chapel of the
Hermits</i> (1853), <i>The Panorama</i> (1856), <i>Home
Ballads</i> (1860), <i>In War Time</i> (1863), <i>National
Lyrics</i> (1865), <i>Snow-Bound</i> (1866, et af hans
berømteste Digte, en ypperlig Vinterskildring fra
Ny-England), <i>Among the Hills</i> (1868), <i>At
Sundown</i> (1892). — Den bedste Udgave af W.'s
Værker er den saakaldte <i>Riverside Edition</i> (7
Bd, Boston 1888—89). (<sp>Litt</sp>.: <sp>W. S.
Kennedy</sp>, <i>John Greenleaf W., his Life, Genius, and
Writings</i> [New York 1882]; <sp>Pickard</sp>, <i>Life
and Letters of J. G. W.</i> [2 Bd, Boston 1894]; <sp>G.
R. Carpenter</sp>, <i>J. G. W.</i> [<i>American Men of
Letters</i>, Boston 1903]).
<i>(T. L.). I. O.</i>
</chapter>

<chapter name="Whittington">
<b>Whittington</b> ['hwit<sub>i</sub>ŋ't<sub>ə</sub>n], Fabriksby i det
mellemste England, Derbyshire, 16 km S. f.
Sheffield, bestaar af Landsbyerne <sp>Old</sp>- og
<sp>New-W.</sp>, har Kulgruber, Jern- og Staalværker,
Teglværker og Fabrikation af Sten- og
Lervarer. (1911) 17213 Indbyggere.
<i>(M. Kr.). M. H-n.</i>
</chapter>

<chapter name="Whittlesey">
<b>Whittlesey</b> ['hvit<sub>ə</sub>£si] eller <sp>Whittlesea</sp>,
By i det østlige England, Isle of Ely, 8 km
ØSØ. f. Peterborough i det flade Fendistrikt.
Har en smuk, gammel Kirke fra 15.
Aarhundrede. Omegnen er Marskland med mange
Kanaler, der afvandes til Nene, SV. f. Byen det
saakaldte <sp>W. Mere</sp>, en nu udtørret Sø. <sp>W.
Wash</sp>, et andet Marskdistrikt i Nærheden af
W., oversvømmes regelmæssigt hvert Aar.
Teglværker og Handel med Landbrugsprodukter.
(1911) 4214 Indbyggere.
<i>M. H-n.</i>
</chapter>

<chapter name="Whitwell's Blæstopvarmningsapparat">
<b>Whitwell's Blæstopvarmningsapparat</b>
['hwitwel-], se <sp>Højovn</sp> S. 125.
</chapter>

<chapter name="Whitworth">
<b>Whitworth</b> ['hwitwəþ], Fabriksby i det
nordlige England, Lancashire, 5 km N. f.
Rochdale, har Kulgruber, Stenbrud og (1921) 8782
Indbyggere.
<i>(M. Kr.). M. H-n.</i>
</chapter>

<chapter name="Whitworth, Charles">
<b>Whitworth</b> ['hwitwəþ], <sp>Charles</sp>, engelsk
Diplomat (1752—1825), blev 1785 Gesandt i
Polen og forflyttedes 1788 til Petrograd, hvor han
medvirkede til Fredsslutningen 1792 og senere
knyttede Forbundet mellem England og
Rusland imod Frankrig. I April 1800 drog han
bort efter Bruddet med Kejser Poul, sendtes
Aug.—Septbr samme Aar til Kjøbenhavn for at
træffe Aftale om Visitationsretten og
Konvojeringssystemet og September 1802 til Paris for
at klare de Tvistemaal, der var opkomne om
Freden i Amiens. W. førte Forhandlingerne
med Bonaparte med stor Værdighed, fremsatte
i April 1803 Englands bestemte Krav og forlod
Paris 12. Maj, da Bonaparte foretrak ny Krig.
1813—17 var han Statholder i Irland; ophøjedes
1813 til Peer som Viscount W. og forfremmedes
1815 til Jarl,
<i>(E. E.). H. J-n.</i>
</chapter>

<chapter name="Whitworth, Joseph">
<b>Whitworth</b> ['hwitwəþ], <sp>Joseph</sp>, Sir,
engelsk Mekaniker, f. 1803 i Stockport, d. 1887 i
Monte Carlo, arbejdede fra sit 14. Aar i
Fabrikker og grundlagde 1833 en lille Værktøjs- og
Værktøjsmaskinfabrik i Manchester. Denne
opnaaede snart et stort Ry for sine
Værktøjsmaskiner, Præcisionsinstrumenter og det
Skruesystem, som fik Navn af W.'s og endnu er det
herskende i Teknikken. Efter Krim-Krigen
mødte W. 1859 op med sine Bagladekanoner, hvis
Rifling frembringes ved, at en regulær Sekskant
snor sig efter en Skruelinie. De bukkede i
England under for Armstrong's Bagladekanoner,
som selv fik en stakket Levetid. I Danmark
forsøgtes W.'s Kanon ogsaa, men opgaves efter
en Sprængning paa Amager, som kostede et
Menneske Livet. W. har præsteret udmærkede
Resultater i Staalfabrikationen og er den første,
som har sammenpresset flydende Staal. Til
Fremme af den tekniske Dannelse i England
skænkede han 1868 en Sum paa 100000 £ St.,
hvorefter han 1869 blev Baronet.
<i>(F. W.). E. Su.</i>
</chapter>
