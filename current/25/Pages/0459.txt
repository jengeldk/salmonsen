<chapter name="Wyatt, Matthew Cotes">
<b>Wyatt</b> ['wa^i<sub>ə</sub>t], <sp>Matthew Cotes</sp>,
engelsk Billedhugger og Maler (1777—1862), Elev
af London-Akademiet, ydede en udpræget
realistisk Kunst. Dette gælder saaledes hans
bekendte Værk, den vældige Rytterstatue af
Wellington ved Hyde Park (udført sammen med
Sønnen James 1840—43), en portrættro
Skildring af Rytter og Hest, denne sidste »en af
Verdens livfuldeste Bronzeheste«. Andre
Arbejder: Nelson-Monumentet (Liverpool),
Rytterstatue af Georg III (London, Charing Cross)
etc.
<i>A. Hk.</i>
</chapter>

<chapter name="Wyatt, Richard James">
<b>Wyatt</b> ['wa^i<sub>ə</sub>t], <sp>Richard James</sp>,
engelsk Billedhugger (1795-1850), Elev af
Faderen, Billedhuggeren Edward W., senere
uddannet i Rom under Canova og ved forskellige
Arbejder knyttet til Gibson, som han er
paavirket af, har udført smukke Værker i
antikiserende Retning: »Penelope«, »Musidora«,
»Flora«, »Ino med Bakkus-Barnet« etc.
<i>A. Hk.</i>
</chapter>

<chapter name="Wyatt, Thomas">
<b>Wyatt</b> ['wa^i<sub>ə</sub>t], <sp>Thomas</sp>, Sir, engelsk
Digter, f. 1503 i Kent, d. 11. Oktbr 1542 i
Sherbourne. Han blev meget tidlig færdig med sine
Studier og blev derefter meget anvendt i
vigtige diplomatiske Sendelser, hvorved han fik
Lejlighed til at se sig om og tilegne sig Tidens
højeste Dannelse. Han staar som et af de
ædleste Eksempler paa Renaissancens
højtdannede Adelsmænd og bidrager ved sine Sange
og Satirer til at indføre Smagen for italiensk
Digtning i England. Foruden nogle Sange og
Sonetter skrev han tre smaa Satirer om
Hoflivet; alle disse Digte findes i Tottell's <i>Songes
and Sonettes</i> (1557), paa ny udgivet i Arber's
<i>Reprints</i>.
<i>(T. L.). I. O.</i>
</chapter>

<chapter name="Wycherley, William">
<b>Wycherley</b> ['wit∫ə£<sub>i</sub>], <sp>William</sp>, engelsk
Lystspilforfatter, f. 1640 i Clive i Shropshire,
d. 1. Jan. 1716 i London. Han tilbragte en Del
af sin Barndom i Frankrig, hvor han gik over
til Katolicismen, studerede derefter i Oxford
og London, gik ved Restaurationen atter over
til Protestantismen, tog Del i Krigen mod
Holland 1672 og levede efter sin Hjemkomst som
Litterat og Skønaand i London; senere var han
i økonomiske Vanskeligheder, sad endog en
Tid i Gældsfængsel og døde fattig og glemt.
Han er Forfatter af fire Lystspil: <i>Love in a
Wood; or St. James' Park</i> (1669), <i>The
Gentleman Dancing Master</i> (1671), <i>The Country Wife</i>
(1673) og <i>The Plain-Dealer</i> (1676). Disse
Lystspil er af stor kulturhistorisk Interesse, idet
de giver et djærvt og undertiden bittert
satirisk Billede af Tidens løse Sæder, men de er
tillige imellem de mest usædelige af Tidens
mange usædelige Skuespil. I sin Alderdom skrev
W. en Del lidet betydelige Digte, der blev
gennemsete af Pope og udkom som <i>Poems</i> (1704).
(<sp>Litt</sp>.: <sp>Leigh Hunt</sp>, <i>Dramatic Works of
Wycherley, Congreve, Vanbrugh and Farquhar</i>
[2. Udgave, London 1860]; <sp>Dobrée</sp>,
<i>Restoration Comedy</i> [Oxford 1924]).
<i>(T. L.). I. O.</i>
</chapter>

<chapter name="Wyck, Thomas">
<b>Wyck</b> [væ^ik] (<sp>Wijck</sp>), <sp>Thomas</sp>,
hollandsk Maler, f. i Beverwyck 1616 (?), d. i
Haarlem 1677, rejste i Italien og uddannedes
under Paavirkning af Pieter de Laer og Jan
Miel; efter sin Hjemkomst slog han sig ned i
Haarlem, hvor hans Virksomhed faldt, og for
hvis Lukasgilde han 1660 blev Formand. W.
malede italienske Gadescener, Havne- og
Strandbilleder, efter sin Hjemkomst især
Interiørstykker, der udmærker sig ved deres smukke
maleriske Holdning; særlig Gengivelsen af
Husgeraad, Kander, Fade o. l. har han gjort til sin
Specialitet. Arbejder af ham i
Lichtenstein-Galleriet i Wien, i Museer i Haarlem, Berlin,
Dresden, Braunschweig o. a. St. I Kunstmuseet
i Kjøbenhavn: »Italiensk Værtshusgaard«,
»Hollandsk Stue«, »Kedelflikker«, »Væverværksted«
m. m., og i den Moltke'ske Samling »Italiensk
Gyde«; i Gaunø-Samlingen Landskab. W. er
ogsaa repræsenteret i Oslo Nationalgalleri og
Bergens Museum.
<i>(A. R.). A. Hk.</i>
</chapter>

<chapter name="Wycliff, J.">
<b>Wycliff</b> ['wik£<sub>i</sub>f], <sp>J.</sp>, se <sp>Wicliff</sp>.
</chapter>

<chapter name="Wycombe">
<b>Wycombe</b> ['wik<sub>ə</sub>m], <sp>Chepping-W.</sp> eller
<sp>Chipping-W.</sp>, By i det sydlige England,
Buckinghamshire, 19 km NV. f. Windsor, har
en henrivende Beliggenhed paa Sydskraaningen
af Chiltern Hills, hvorfor Byen ogsaa kaldes
<sp>High-W.</sp>, har den smukkeste Kirke i hele
Shiret; den opførtes i 13. Aarh. og
restaureredes 1878. W. Abbey, der tidligere var Lord
Carrington's Residens, er nu omdannet til
Pigeskole. Byen fabrikerer Stole, Papir,
Possementvarer og har (1921) 21952 Indb. 3 km N. f.
W. ligger den lille By <sp>Hughenden</sp> (s. d.).
<i>(M. Kr.). M. H-n.</i>
</chapter>

<chapter name="Vycpálek, Ladislav">
<b>Vycpálek</b> ['vitspa.læk], <sp>Ladislav</sp>,
tschekkisk Musiker, f. 1882, Elev af V. Novák;
Komponist (af yderlig moderne Retning) af
Kantater (særlig religiøse), Sangcyklusser,
Korværker, Folkevisebearbejdelser m. m.
<i>W. B.</i>
</chapter>

<chapter name="Wyczolkowski, Leon">
<b>Wyczolkowski</b> [vyt∫åw'kåfski], <sp>Leon</sp>, polsk
Maler og Grafiker, f. 1852 i Warszawa. Han
blev uddannet i Tegneskolen (under Gerson) i
sin Fødeby, 1875 paa Münchens Akademi
(under Wagner), 1876 i Krakow under Matejko og
virkede derefter nogle Aar i Warszawa og
Ukraine; 1895 blev han Professor ved
Kunstakademiet i Krakow, hvor han endnu (1928)
virker (i et tysk Kunstnerleksikon af 1922 staar
fejlagtigt, at W. døde i Juni 1907 i Warszawa
ved at styrte sig ud af Vinduet for at undgaa
Fængsling). W. har malet Historiebilleder,
Genrestykker, Portrætter, Arkitekturbilleder m. m.;
han har ogsaa dyrket Skulptur, som det ses af
et Udkast i Gips (Brudstykke: polsk Husar) til
et Monument for Matejko (i Krakows Museum).
Nysnævnte Museum ejer endvidere »Optagning
af Sukkerroer«, »Jadwiga's Krucifiks«, »Okser«,
»Gammel Mand« og Pastellen »Fra Granada«; i
Poznans Museum ses de to karakterfulde
Portrætter: Selvportræt (1921) og Forfatteren Stef.
Zeromsky, »Tage fra Warszawa«.
Friluftsteatret smst., og to Gengivelser efter
Wawel-Gobelins. Populær i sit Hjemland ved denne
levende Kunst med dens betydelige
maleriske Egenskaber i et ofte impressionistisk,
let Foredrag har W. uden for Landegrænsen
især vundet Berømmelse ved fortrinlige
Litografier, udførte med største Virtuositet; især
en Krakow-Cyklus med Partier fra
Wawel-Slottet, Maria-Kirken og Katedralen; ogsaa en
Række fra Bialiweza (fra Bison-Urskoven,
Træstudier, Folketyper m. v.) med m. m. Paa den
polske grafiske Udstilling i Kbhvn 1923 saas
bl. m. a. hans ypperlige Wawel-Billeder,
Bjergboere fra Tatra og Partier fra Warszawa.
<i>A. Hk.</i>
</chapter>
