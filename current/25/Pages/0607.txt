i Nefelinsyenit, bl. a. ved Langesund i Norge
og ved Julianehaab i Grønland.
<sp>Bergmannit</sp> og <sp>Spreusten</sp> er Betegnelser for de af
Natrolit bestaaende Pseudomorfoser efter
Sodalit. — <sp>Okenit</sp>, en lerjordfri Kalk-Z. (CaO .
2SiO<sub>2</sub> . 2H<sub>2</sub>O), findes som hvide,
gennemskinnelige, traadede Aggregater og smaa, trikline
Krystaller, bl. a. paa Disko i Grønland.

<sp>Ptilotit</sp>, en Lerjord-Kalk-Kali-Z., der
findes som fine, traadede Masser eller rhombiske
Krystaller; den er ret udbredt, f. Eks. paa
Island og Færøerne.

<sp>Skolecit</sp> (<sp>Skolezit</sp>), en
Kalk-Lerjord-Z. af Sammensætningen CaO . Al<sub>2</sub>O<sub>3</sub> . 3SiO<sub>2</sub> .
3H<sub>2</sub>O, danner natrolitlignende, men monokline
Krystalprismer og -naale, ofte samlede i
prægtige, radialstraalede Grupper, smukkest fra
Island. — Nærstaaende i kemisk Sammensætning
(dog noget natronholdig) er <sp>Thomsonit</sp>
(<sp>Comptonit</sp>); rhombiske Krystaller fra
Eisenach og Skotland, kugleformede
radialtraadede Aggregater (s. k. <sp>Færøelit</sp>) fra
Færøerne.
<i>(N. V. U.). O. B. B.</i>
</chapter>

<chapter name="Zephyranthes">
<b>Zephyranthes</b> [-fy-tæs-] Herb., Slægt af
Narcisfamilien, Løgvækster med 1 (eller 2)
Blomster paa hvert Skaft. Blostret er
tragtformet, med brede og elliptiske Flige; Røret er
kort eller kun lidet forlænget. Frøene er
sammentrykte. C. 30 Arter i det subtropiske og
tropiske Amerika. Flere dyrkes i Koldhus som
Prydplanter.
<i>A. M.</i>

Z. formeres ved Sideløg, der fratages ved
Omplantningen om Foraaret og lægges 5—6 i
hver Potte i en let, nærende Jord; om
Vinteren vandes sparsomt. De dyrkes i Koldhus
eller Stue, og det er navnlig <i>Z. carinata</i> Herb.,
Centralamerika, med stor rød Blomst, og Z.
<i>rosea</i> Lindl, Kuba, med mindre, rosa Blomst,
der finder Anvendelse.
<i>P. F.</i>
</chapter>

<chapter name="Zephyrinus">
<b>Zephyrinus</b> [-fy-], Pave (198—217),
bekæmpede Monarkianerne, men om hans Papat
vides i øvrigt ikke noget med Sikkerhed.
<i>A. Th. J.</i>
</chapter>

<chapter name="Zepler, Bogumil">
<b>Zepler</b> ['tsæpl<sub>ə</sub>r], <sp>Bogumil</sp>, tysk
Komponist (1858—1918), gjorde sig først bemærket ved
en Parodi paa Mascagni's <i>Cavalleria rusticana</i>
(1891) og komponerede siden en Række
Operaer og navnlig Operetter samt Sange og
Dansemusik.
<i>W. B.</i>
</chapter>

<chapter name="Zeppelin, Ferdinand">
<b>Zeppelin</b>
[tsæp<sub>ə</sub>'lin],
<sp>Ferdinand</sp>,
Greve, tysk
General og
Aëronaut, f. 8.
Juli 1838, d. 8
Marts 1917,
blev Officer
1858, deltog i
Borgerkrigen i
Amerika 1863
og i Felttogene
1866 og
1870-71. Fra 1890,
da han tog
Afsked fra aktiv
Militærtjeneste som
Generalløjtnant —
1905 blev Z. General der Kavallerie —
beskæftigede han sig med Konstruktionen af et styrbart
Luftskib og begyndte 1900 sine Forsøg med en stor
Ballon. 1906 kronedes hans Arbejde med stort
Held. Hans Værk omfattedes med den største
Begejstring i Tyskland, hvilket viste sig efter
en stor Katastrofe ved Echterdingen 1908, idet
der i Løbet af kort Tid blev indsamlet over 6
Mill. Mark, for hvilke Z. 1909 grundlagde en
Zeppelin-Stiftelse til Støtte for Luftskibsfarten.

Før Verdenskrigen havde Z. foretaget Farter
til de fleste Storbyer i Europa, ogsaa
Kjøbenhavn, og under Krigen var Zeppelinerne i høj
Grad frygtede, idet de foretog en Mængde
Rekognosceringer og Bombardementer, bl. a. af
Lendon og Paris. Fra 1900 til 1919 blev der i
alt bygget 115 Zeppelinere, deraf 103 til Hær
og Flaade, (Se i øvrigt <sp>Luftsejlads</sp>.).
<i>E. C.</i>

<img>F. Zeppelin.</img>
</chapter>

<chapter name="Zer">
<b>Zer</b> (Ser eller Arschin), ogsaa Göss, Guz, Ges,
Gers, persisk Længdemaal, Z. Schahi for
Uldvarer = 1,12 m og Z. Mokæsær (lille Z.) for
persiske Tøjer = 1,025 m.
<i>(N. J. B.). H. J. N.</i>
</chapter>

<chapter name="Zera jid">
<b>Zera jid</b> (Albue), persisk Længdemaal à 24
Ashæ = 51,75 cm.
<i>H. J. N.</i>
</chapter>

<chapter name="Zer Babili">
<b>Zer Babili,</b> se <sp>Serubabel</sp>.
</chapter>

<chapter name="Zerbst">
<b>Zerbst</b> [tsærpst], By i den tyske Fristat
Anhalt, Kredsstad i Kredsen Z., ligger ved Elbens
Tilløb Nuthe, er et Knudepunkt paa
Jernbanelinien Magdeburg-Leipzig og har (1925) 19469
Indb. (med Garnison), Amtsret, Rester af
gammel Stadsbefæstning med Taarne og Vagthuse,
gammeldags Gavlbygninger,
Bartholomæus-Kirken med et fritstaaende Klokketaarn (1215),
Raadhus (15. Aarh.) med Stadsmuseet, i
hvilket findes en paa Pergament 1541 trykt og af
Lukas Cranach d. Y. udsmykket Luther-Bibel;
Gymnasium i et tidligere Franciskanerkloster,
grundlagt 1250. Paa Torvet en Søjle med en
forgyldt kvindelig Figur, kaldet »Butterjungfer«;
dens Betydning er ubekendt. Fabrikation af
Guld- og Sølvvarer, Sæbe, Stivelse,
Celluloidvarer, Kemikalier og Vogne; Kvægmarkeder;
Bryggeri (Zerbster Bitterøl). Z. nævnes
allerede 949 og er sandsynligvis af slavisk
Oprindelse. 1307 kom Z. under Fyrsterne af Anhalt,
og 1603—1793 var den Residensstad for
Fyrstendømmet Anhalt-Z.
<i>(Joh. F.). O. K.</i>
</chapter>

<chapter name="Zeres de la Frontera">
<b>Zeres de la Frontera</b> ['kær<sub>æ</sub>þ-ð<sub>æ</sub>-la-från
'tæra], se <sp>Jerez de la Frontera</sp>.
</chapter>

<chapter name="Zermagna">
<b>Zermagna</b> [tser'man<sub>j</sub>a], se <sp>Zrmanja</sp>.
</chapter>

<chapter name="Zermatt">
<b>Zermatt</b> [tsær'mat], se <sp>Monte Rosa</sp>.
</chapter>

<chapter name="Zer'n">
<b>Zer'n,</b> se <sp>Jisreel</sp>.
</chapter>

<chapter name="Zéro">
<b>Zéro</b> [ze'ro] (fransk), Nul (s. d.).
</chapter>

<chapter name="Żeromski, Stefan">
<b>Żeromski</b> [z<sub>j</sub>æ'råmski], <sp>Stefan</sp>, polsk
Forfatter, f. 1864, d. 1925, studerede ved
Warszawas Universitet, men maatte paa Grund af
Brystsvaghed afbryde Studierne 1889 og
opholde sig et Par Aar paa Landet som
Informator og Skolelærer, tilbragte senere i
Begyndelsen af 1890'erne nogle Aar i Vesteuropa, bl.
a. som Bibliotekar ved det polske
Nationalmuseum i Rapperswil (Schweiz), for senere
at vende tilbage til Polen, hvor han en Tid
havde Plads ved Zamoyski-Biblioteket i
Warszawa. Som Forfatter debuterede Z. 1892.
Hans Emner var til at begynde med de mørke
Sider af det polske Liv, saadanne som han selv
var kommet i intim Berøring med under sin
