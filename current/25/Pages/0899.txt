I Bosnien og Herzegovina varede
Tjenestepligten 12 Aar, deraf 3 Aar aktiv.

Fredsstyrken udgjorde 478000 Mand, og da
Rekruttilgangen var forholdsvis lavt ansat,
havde Østerrig-Ungarn ved Krigens Udbrud i 1914
kun c. 3000000 Mand, hvoraf den ene Trediedel
med kun 8—10 Ugers Uddannelse. Paa Grund
af den ringe Styrke uddannet Mandskab, der
raadedes over, var det vanskeligt at opstille
Reserveformationer.

Hærens Bestanddele:

<sp>Fodfolk</sp>: Ved Mobiliseringen i 1914
opstilledes 804 1/2 Batailloner. Fodfolket var
bevæbnet med et 8 mm's Magasingevær med kort
Bajonet af Model 1895, 1890 og 1888—90 (det
sidste et omdannet Mannlicher Gevær);
Mitrailleuseafdelinger var under Indførelse.

<sp>Rytteri</sp>: Ved Mobiliseringen i 1914
opstilledes 398 Eskadroner. Rytteriet var bevæbnet
med Sabel og Magasinkarabin af Model 1895.

<sp>Feltartilleriet</sp> var svagt. Ved
Mobiliseringen i 1914 opstilledes kun 375 Batterier
(2140 Piecer). Feltbatterierne var udrustet med
en 76 mm hurtigskydende Kanon af Staalbronze,
Model 1905, forsynet med et 4,5 mm tykt
Staalskjold. Af Bjergartilleri havdes 15—20
Batterier, Kaliber paa 7,25 cm.

<sp>Fæstningsartilleri</sp>: 3 Regimenter à
3 og 3 à 2 Batailloner, 3 selvstændige
Batailloner, 5 Kadrer til Belejrings-Haubitsdivisioner
og Luftballondetachementer.

<sp>Tekniske Tropper</sp>: 15
Pionerbatailloner à 5 Kompagnier i Fred, à 7 og 1 Depot i
Krig; 1 Jernbane- og Telegraf regiment à 3
Batailloner à 4 Kompagnier, der i Krig opstillede
12 Jernbanekompagnier og Feltbaneafdelinger.
Hver Bataillon udrustede 4
Krigsbroekvipager.

<sp>Train</sp>: 15 Traindivisioner, hvoraf 14 var
formeret i 3 Regimenter. 15. i Bosnien.

<sp>Sundhedstropper</sp>: 27
Sanitetsafdelinger ved Garnisonshospitalerne.

I Fredstid var Hæren inddelt i 15
Armékorps; heraf bestod de 11 af 2
Infanteridivisioner, 2 af 2 Infanteri- og 1 Kavalleridivision,
1 af 3 Infanteri- og 1 Kavalleridivision (Wien),
1 af 2 Infanteri- og 2 Kavalleridivisioner
(Lemberg), i alt 31 Infanteridivisioner og 5
Kavalleridivisioner.

Ved Mobiliseringen i 1914 maatte man i
Hovedsagen give Afkald paa at opstille
Reserveformationer (hvert Regiment kun 1 Bataillon).
Hæren formeredes i 49 1/2 Infanteridivisioner,
11 Kavalleridivisioner foruden 20
Landstormsbrigader (se i øvrigt <sp>Verdenskrigen</sp>, S. 772).

<sp>Befæstninger</sp>. Imod Tyskland havde
det østerrigske Monarki ikke længere nogen
Befæstning, uden for saa vidt Angrebet skulde
komme fra Bayern. Fæstningen Kufstein
spærrede saaledes Adgangen til Inn-Dalen, og
Værket Pas-Lueg Adgangen til Salzach-Dalen. Imod
Rusland havdes Hovedfæstningen Przemysl ved
San-Floden og Befæstningsanlæg ved Krakow,
medens Byen Eperies, der var omgivet af
Forter, dannede et Støttepunkt i 2. Linie. Som
Centralfæstning mellem Hovedstæderne Wien og
Budapest havdes Komorn ved Donau.

Imod Italien var Grænsen stærkt befæstet ved
en Række Spærreforter, som forsvarede
Adgangene over Alperne. Det vigtige
Brenner-Pas spærredes ved en Del Værker omkring
Byen Riva ved Garda-Søen og andre
Spærreforter, hvis Hovedreduit var Fæstningen Trient.
S. f. Brenner-Passet laa Franzensfeste, der
tillige beherskede Pusterdalen. Jernbanen til
Tarvis spærredes af Værkerne ved Malborgetto,
og Isonzo-Dalen af Fort Predil. I Bosnien var
Zwornick og Visegrad befæstede, og der
havdes desuden en Mængde Smaaforter.

Af befæstede Havne havdes Triest, Pola,
Fiume, Zara, Sebenico, Spalato, Ragusa og
Cattaro; desuden fandtes Befæstninger paa Øerne
Lesina, Lissa og Lussin-Picolo.

(<sp>Litt</sp>.: <sp>Veltzé</sp>'s »Armee-Almanach«;
<sp>Glückmann</sp>, »Das Heerwesen der
österr.-ung. Monarchie«; <sp>Seidel</sp>'s »Kleiner Armee
Schema« og Löbell, »Jahresberichte«).

<sp>Den nuværende østerrigske Hær</sp>
er med Hensyn til Størrelse og
Sammensætning underkastet de Indskrænkninger, som blev
fastsat ved Fredsslutningen i St. Germain efter
Verdenskrigen (s. d. S. 866), og efter hvilke Ø.'s
Hær ikke maa overstige 30000 Mand (Officerer
indbefattet).

<sp>Hærens højere Styrelse</sp>.
Krigsministeren har den øverste Ledelse af Hærens
Anliggender. Han raader hertil over
forskellige Hjælpeorganer, bl. a.: Arméinspektøren,
Chefen for den militære Sundhedstjeneste,
Chefen for Hærens Intendantur, Chefen for Hærens
Bygningsvæsen m. fl.

<sp>Hærens Sammensætning</sp>: Hæren er
inddelt i 6 blandede Brigader. Til hver
Brigadekommando er der knyttet: 1
Brigadeforbindelseskompagni (3 Delinger og 1 Depot), 1
Brigadeautomobilsektion, 1 Trainsektion og 1
Brigadematerieldepot.

Hver Brigadekommando har direkte under
sig 2 Infanteriregimenter (eller Alpejægere) (i
2 af Brigaderne desuden 2 selvstændige
Infanteribatailloner eller Alpejægere), endvidere i
Reglen 1 (undertiden 2) Cyklistbataillon, 1
Eskadron og et Brigadeartilleri. Endelig har
hver Brigadekommando i Almindelighed en
teknisk Bataillon under sig.

De enkelte Vaabenarter:

<sp>Fodfolket</sp> omfatter 6
Infanteriregimenter, 6 Regimenter Alpejægere, 2
Infanteribatailloner, 2 Alpejægerbatailloner, 6
Cyklistbatailloner. Infanteriregimenterne bestaar af 1
Regimentsstab, 2 Batailloner à 4 Kompagnier (3
Infanterikompagnier og 1
Maskingeværkompagni). Af de 6 Jægerregimenter har de 2 samme
Sammensætning som Infanteriregimenterne,
medens de 4 andre Jægerregimenter bestaar af
1 Regimentsstab og 2 Batailloner, hver paa 4
Kompagnier (nemlig 3 Alpejægerkompagnier og
1 Maskingeværkompagni). De 2
Infanteribatailloner og de 2 Alpejægerbatailloner, som staar
uden for Regimenterne, har samme
Sammensætning som de andre Batailloner. Hver
Cyklistbataillon bestaar af 1 Bataillonsstab, 3
Cyklistkompagnier og 1
Cyklistmaskingeværkompagni.

<sp>Rytteriet</sp> omfatter 6 Eskadroner. Hver
Eskadron bestaar af 1 Eskadronsstab, 3
