Hospitaler, 1686 Poliklinikker med 389712 kliniske og
10441539 polikliniske Patienter.

II <sp>Den evangeliske
Verdensmission</sp>. 1) <sp>Missionen blandt primitive
Folk</sp>. a. <sp>Ozeanien og de ostindiske
Øer</sp>. For <sp>Australnegrene</sp> gælder det,
som de primitive Folk i det hele taget, at de
Hvides Indflydelse og Herredømme har været
deres store Ulykke. Nu er der vel kun c. 50000
tilbage af den oprindelige Befolkning, og disse
synes ikke at kunne reddes fra Undergang,
uagtet der nu gøres en hel Del fra
Regeringens Side som en Slags Bod for Fortidens
Misgerninger. Den første, der tog Missionens
Arbejde op her, var <sp>Samuel Marsden</sp> (d.
1838), men hans Arbejde, der blev gjort ud fra
den Tanke, at Papuaerne skulde have
Civilisation, før de fik Kristendom, førte ikke til varige
Resultater. Efter flere forgæves
Missionsforsøg begyndte <sp>Brødremenigheden</sp> et
Arbejde, som satte Spor, ikke mindst paa Grund
af den store Trofasthed og Udholdenhed,
hvormed det blev gjort. Den betydeligste af
Missionærerne var <sp>Hagenauer</sp> (d. 1909).

Langt bedre gik det paa <sp>Ny Zeeland</sp>
blandt Maorierne, hvor <i>Church Missionary
Society</i> paa Marsden's Foranledning begyndte en
Mission i 1814. Senere kom <sp>Wesleyanerne</sp>
til, og Arbejdet fortsattes under store Vækkelser.
Biskop <sp>Selwyn</sp> fik stor Betydning for Missionen
her. I <sp>Polynesien</sp> er Missionen især
knyttet til <sp>John William</sp>'s Navn. Som
ganske ung blev han grebet af, hvad han hørte om
Missionen paa Tahiti, hvor <i>London Missionary
Society</i> havde begyndt Missionen 1797. 1816
blev han udsendt og fik sin Virksomhed paa
forskellige Øer — Raiatea, Rarotonga og
Samoaøerne, indtil han fandt Martyrdøden 1839 paa
Eromanga — en af Ny Hebriderne. Med Rette
har han faaet Navnet »Sydhavsøernes Apostel«.
Nu kan det egentlige Missionsarbejde i
Polynesien siges at være afsluttet, idet de Indfødte
har overtaget Ledelsen af Kirkerne.

Paa <sp>Hawaji-Øerne</sp>, hvor <i>American
Board</i> begyndte Arbejdet 1820, fik
Kristendommen en saadan Indgang til at begynde med,
at den allerede 1840 erklæredes for at være
Folkets Tro. 1850 dannedes et hawajisk
Missionsselskab, som har bragt Evangeliet til
Markesas-Øerne. Fra 1863 kan man sige, at Hawajis
Kirke har været selvstændig.

I <sp>Melanesien</sp> befinder Missionen sig
endnu i sit Begyndelsesstadium. Befolkningens
Grusomhed og det vanskelige Klima — især
paa Ny Guinea, har her lagt Missionen store
Hindringer i Vejen. Biskop <sp>Selwyn</sp> foretog 1847
en Missionsrejse til en Del af Øerne. 1861 indviede
han <sp>John Coleridge Patteson</sp> til
Biskop over Melanesien. Efter ti Aars velsignet
Virksomhed led han Martyrdøden 1871. Paa
<sp>Ny Guinea</sp> har der været tyske
Missionærer fra 1855 og Missionærer fra <i>London
Missionary Society</i> fra 1871. Arbejdet har kun
baaret ringe Frugter endnu. Flere Missionærer er
blevet dræt — saaledes <sp>James Chalmers</sp>
1901. I alt findes der paa disse Øer c. 200000
Kristne.

Paa de <sp>ostindiske Øer</sp> lagde den
hollandske Regering længe Hindringer i Vejen for
Missionen. Gennem <sp>Det nederlandske
Missionsselskab</sp> er der dog alligevel
blevet gjort et værdifuldt Arbejde flere Steder,
f. Eks. blandt Alifurerne paa Celebes (fra 1822),
hvor der kun er faa Hedninger tilbage af en
Befolkning paa 150000 Indb. Paa Sumatra har
<sp>Det rhinske Missionsselskab</sp> fra
1861 udført et meget stort Arbejde blandt
Batakkerne. Her har <sp>Nommensen</sp> virket indtil
sin Død 1918, paa hviket Tidspunkt der var c.
200000 Kristne, hvoraf mange er vundne fra
Islam. Det er et overmaade dygtigt Arbejde,
tyske Missionærer her har udført. Paa <sp>Nias</sp>
har man ogsaa opnaaet store Resultater, paa
Trods af stor Modstand fra Muhammedanernes
Side.

b. <sp>Afrika</sp>. Det var Slavehandelen, som
var Aarsag til, at den hvide Mand begyndte at
beskæftige sig med Afrika, og da senere den
evangeliske Mission tog sin Begyndelse, havde
den i nogen Grad sin Baggrund i den
Skyldfølelse, som mange Kristne følte over for
Negrene, naar de tænkte paa den Skæbne, der var
blevet dem til Del under hvide Mænds
hensynsløse Handlen. Senere kom Opdagelserne,
fremfor alt <sp>Livingstone</sp>'s og <sp>Stanley</sp>'s, til
at virke som Tilskyndelser til Missionen, og i
nyeste Tid har Islams Fremtrængen i Afrika
været en alvorlig Paamindelse til den kristne
Menighed om ikke at gaa uden om de Opgaver,
som ligger og venter paa den i Afrika. I
<sp>Vestafrika</sp> forsøgte Brødremenigheden
forgæves at begynde et Arbejde i den danske
Koloni paa Guldkysten (1736), og andre gik det
ikke bedre, idet det usunde Klima snart
ødelagde Missionærernes Helbred. <sp>Central
Missionsselskabet</sp> mistede i Løbet af 25 Aar
19, <i>Church Missionary Society</i> 109
Udsendinge i Sierra Leone. Paa <sp>Gulkysten</sp>
i <sp>Togo</sp> og <sp>Kamerun</sp> har tyske
Selskaber (Baseler og Nordtyske Missionsselskab)
udført et godt Arbejde og opnaaet gode
Resultater (c. 50000 er gaaet over til
Kristendommen). Verdenskrigen betød et alvorligt Knæk
fer Arbejdet her, da de tyske Missionærer
maatte forlade det, og Menighederne i det store
og hele blev overladt til sig selv. Der har
imidlertid været mærkelige Folkebevægelser i
Retning af Kristendommen under Indflydelse
af indfødte »Profeter«, saaledes at Jordbunden
i høj Grad er blevet beredt for Missionen. I
<sp>Nigeria</sp>, som er Englands værdifuldeste
Koloni efter Indien, har <i>Church Missionary Society</i>,
<sp>Wesleyanerne</sp> og forskellige andre
engelske Selskaber gjort et stort Arbejde. Mænd
som Biskop <sp>Crowther</sp>, <sp>Hill</sp>, <sp>Tugwell</sp>
og <sp>James Johnsen</sp> har sat deres Præg paa
Arbejdet. Man har her stræbt efter at faa de
indfødte Kristne frem i Ledelsen, og flere af
disse som Crowther (d. 1891) og Johnson (d.
1917) har vist betydelige Evner.

I <sp>fransk Kongo</sp> har en højtbegavet tysk
Videnskabsmand, Dr. <sp>Alb. Schweitzer</sp>,
aabnet et Missionshospital i Lambarene (1913)
— et Eksempel paa, hvor betydelige
Personligheder selv Missionen blandt Naturfolk kan
drage til sig.
