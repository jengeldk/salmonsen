tidlig — han debuterede som Udstiller paa
Charlottenborg 1865 — vandt sig et godt Navn.
De for Z.'s Udvikling afgørende Rejser fandt
Sted 1875, 1876 og 1878; han flakkede da om
i Frankrig, til Dels i Følge med Godfred
Christensen og Krøyer, og malede en Mængde
Studier; om Vinteren studerede han i Paris under
Bonnat og omgikkes de dygtigste unge franske
Landskabsmalere. 1881 udførte han et af sine
Hovedværker, det store »Vinterbillede fra
Bretagne«, der blev købt til Kunstmuseet. For »Et
stille Vand i Dyrehaven« fik han 1884
Udstillingsmedaillen. 1891 rejste han med det
Anckerske Legat til Frankrig og malede paa ny
i Bonnat's Atelier; senere gjorde han
længere og kortere Studieophold saavel i Italien
som i Frankrig og malede adskillige Billeder
over Motiver derfra. Det var dog bestandig
Fædrelandets Natur, Z. behandlede med størst
Forkærlighed, og Billederne fra Danmarks
Skove, ikke mindst den høje Bøgeskov, er det,
der fremfor noget andet har skaffet ham en
fast Plads i Publikums Gunst. Som Figurmaler
udstillede Z. et Dameportræt 1893. Medlem af
Akademiet 1887.
<i>(S. M.). P. J.</i>
</chapter>

<chapter name="Zachow, Friedrich Wilhelm">
<b>Zachow</b> ['tsako.], <sp>Friedrich Wilhelm</sp>,
tysk Musiker, f. 19. Novbr 1663 i Leipzig, d.
14. Aug. 1712, Organist i Halle; mest bekendt
som Lærer for sit berømte Bysbarn Fr.
Händel. En Udgave af Z.'s Værker (Orgelstykker,
Kirkekantater og Koralbearbejdelser)
foreligger af Max Seiffert i Bind 31—32 af
»Denkmäler deutscher Tonkunst«.
<i>A. H.</i>
</chapter>

<chapter name="Zachtleven">
<b>Zachtleven</b> ['tsakt£e.f<sub>ə</sub>n], se <sp>Saftleven</sp> 2).
</chapter>

<chapter name="Zacoloacan">
<b>Zacoloacan</b> [sa-], se <sp>Lerma, Rio de</sp>.
</chapter>

<chapter name="Zadar">
<b>Zadar</b> ['zadar], se <sp>Zara</sp>.
</chapter>

<chapter name="Zaddiq">
<b>Zaddiq,</b> se <sp>Chasidæer</sp>.
</chapter>

<chapter name="Zadig, William">
<b>Zadig</b> ['sadig], <sp>William</sp>, sv. Billedhugger,
f. 21. Juli 1884 i Malmö (af danske Forældre).
Efter en Læretid ved teknisk Skole i Malmö,
1902—08 i Berlins Kunstindustriskole (kort Tid
ogsaa paa Kunstakademiet der), tog Z. 1908 til
Paris, udstillede her paa Salonen og
knyttedes som Lærer til <i>École moderne</i>, hvor en
Del Kunstnere fra Sydamerika søgte
Uddannelse: disse sydamerikanske Forbindelser gav
Anledning til, at han søgte og fik Stillingen
som Professor ved det store Kunstakademi i
San Paulo i Brasilien, <i>Lyceu de artes e officios</i>.
Han virkede her 1912—20, modelerede Kristus
og de tolv Apostle for Kirken Consolacãs og
blev i de sidste Aar optagen af et mægtigt
Arbejde, Monumentet for den politiske
Agitator, Folketaler og Folkedigter Olavo Bilac;
Z. formede det over en monumental
Trappebygning med Digterens Statue øverst,
modtagende Kransen, som Poesiens Genius rækker op
til ham; forneden en stor Gruppe: Folket,
hyldende Folkets Fører; Z. gjorde Arbejdet
færdigt i Malmö og lod det støbe i Kbhvn hos
Bronzestøber Aug. E. Jensen 1920; det
opstilledes 1921—22 i San Paulo. Derefter tog Z.
til Paris.
<i>A. Hk.</i>
</chapter>

<chapter name="Zadonsk">
<b>Zadonsk</b> [za'dånsk], <sp>Sadonsk</sp>, By i
storrussisk Guv. Voronesh, ligger paa venstre Bred
af Don. 11000 Indb. Z. har Munke- og
Nonneklostre og driver Haandværk og Handel.
Indtil 1779 hed Byen Teschev.
<i>N. H. J.</i>
</chapter>

<chapter name="Zadora, Michael">
<b>Zadora</b> [za'dåra], <sp>Michael</sp>,
polsk-amerikansk Klaverspiller, f. 14. Juni 1882 i New York,
Elev af Leschetizsky og Busoni, har været
Konservatorielærer i Lemberg og i New York, men
er i øvrigt kendt som fremragende
Koncertspiller, i hvilken Egenskab han allerede
debuterede 9 Aar gammel og siden har foretaget
omfattende Kunstrejser (bl. a. ogsaa til Kbhvn).
Z. har komponeret Klaverstykker og
bearbejdet gammel Orgelmusik (Bach, Buxtehude o.
a.) for Klaver.
<i>W. B.</i>
</chapter>

<chapter name="Zadruga">
<b>Zadruga</b> [za-] er paa Serbisk og Bulgarsk
Betegnelse for en Sammenslutning, en Forening,
men bruges specielt om Familiefællesskab om
Drift af Landejendomme o. l.
<i>K. S.</i>
</chapter>

<chapter name="Zafra">
<b>Zafra</b> ['þafra], By i det sydvestlige Spanien,
Provins Badajoz, ligger 67 km SØ. f. Badajoz
ved Banen fra Mérida til Sevilla. (1920) 8500
Indb. Z. har et gammelt maurisk Slot, der
tilhører Hertugerne af Z., og Byen driver Avl
af Vin og Oliven samt betydelig Kvæghandel.
Ved Alconera 5 km S. f. Z. findes Brud af en
blaalig Marmor.
<i>(H. P. S.). C. A.</i>
</chapter>

<chapter name="Zagaie">
<b>Zagaie,</b> se <sp>Assagai</sp>.
</chapter>

<chapter name="Zaganelli, Bernardino og Francesco">
<b>Zaganelli</b> [tsaga'næl.i] (<sp>Zanganelli</sp>),
<sp>Bernardino</sp> og <sp>Francesco</sp>, to Brødre,
italienske Malere, fødte i <sp>Cotignola</sp> (de
kaldes derfor gerne <sp>da Cotignola</sp>) og
begge vistnok Elever af Rondinelli; de tilhører
Skolen i Romagna. 1) <sp>Af Bernardino</sp>, f.
c. 1460, d. 1509, har man Altertavlen i Pavias
Karmeliterkirke (Predellaen hertil, »S.
Sebastian's Martyrium«, nu i Londons National
Gallery), »Kristus, begrædt af Kvinderne
(Rijksmuseet i Amsterdam) m. v. 2)
<sp>Francesco</sp> (di Bosio), f. c. 1465, d. 1531, virkede
i Ravenna 1505—27; i denne Bys Pinakotek ses
»Madonna med fire Helgener« (1518); Berlins
Kaiser Friedrich Museum ejer »Bebudelsen«
(med to Udgaver, 1509) og to Billeder fra den
hellige Antonius af Padua's Legende; andre
Værker af F. Z. i Rimini, Forli, Milano,
Parma. — Foruden til ovennævnte Lærer staar
hans Kunst i Gæld til G. Bellini og
Bologna-Skolen.
<i>A. Hk.</i>
</chapter>

<chapter name="Zagarolo">
<b>Zagarolo</b> [tsaga'rålo], By i Mellemitalien,
Provins Roma, ligger 26 km ØSØ. f. Rom ved
Banen fra denne By til Neapel. (1911) 5560
Indb. Z. har et Palads samt flere antikke
Bygningslevninger.
<i>(H. P. S.). C. A.</i>
</chapter>

<chapter name="Zagazig">
<b>Zagazig,</b> se <sp>Scharkieh</sp>.
</chapter>

<chapter name="Zaghlul Pasha, Said">
<b>Zaghlul Pasha</b> ['zak<sub>r</sub>lul(?)-'pa∫a], <sp>Said</sp>,
ægyptisk Politiker, f. c. 1855, d. 23. Aug. 1927, gjorde
som ung jur. Embedsmand en hurtig Karriere
og blev af den kloge Lord Cromer udpeget
som en af Ægyptens kommende Mænd. Den
nationale Bevægelse, som Verdenskrigen og
dens Følger fremkaldte ogsaa i Ægypten,
forstod Z., der forbandt Veltalenhed med praktisk
Dygtighed, at organisere. Han blev den
anerkendte Fører for det nationale Wafd-Parti.
Englænderne, der af Hensyn til Sues-Kanalen
ikke kunde opgive deres Interesser i Ægypten,
forsøgte først at kue Z. med Magt; han blev
arresteret og sendt til Ceylon, men som politisk
Martyr blev han endnu farligere. Da England
28. Febr 1922 formelt opgav Protektoratet, kom
Z. tilbage og blev næste Aar Premierminister,
