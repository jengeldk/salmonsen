Allerede tidligt blev det svært at finde unge
Kvinder, der vilde paatage sig Tjenesten. Fra
Patricierne gik man til Plebejerslægter, og fra
Augustus' Tid kunde endog Døtre af Frigivne
fungere.

Deres Bolig (<i>Atrium Vestæ</i>) var en anselig
Bygning ved Forum. Ved nyere Udgravninger
er der fremkommet betydelige Rester,
stammende fra den ældre Kejsertid (1.— 2. Aarh. e.
Kr.). Den var opført af Mursten med
Beklædning af Marmor og i 2 Stokværk, med en større,
aaben Søjlegaard, der var smykket bl. a. med
Statuer af Overvestalinder, rejste af de
paagældendes Slægt eller af fremmede, som havde
nydt godt af deres Forbøn eller Anbefaling. De
bevarede er fra 3.-4. Aarh. e. Kr. Flere af
dem er saa fuldstændig bevarede, at de giver
et Billede af V.'s Dragt. De bar Under- og
Overdragt af hvidt uldent Stof og over Hovedet
et firkantet Klæde, der kun lod Ansigtet frit og
under Hagen samledes af en Bøjlenaal. Den
forreste Del af Haaret dækkedes af en Art
Kappe med 6 kunstige Haarfletninger, der var
beviklede med sorte og røde Uldbind. (<sp>Litt</sp>.:
<sp>Jordan</sp>, »Der Tempel der Vesta und das
Haus der V.« [Berlin 1886]).
<i>H. A. K.</i>

<img>Vestalinder. Relief; Alter fra Sorrento.</img>
</chapter>

<chapter name="Vestalper">
<b>Vestalper,</b> se <sp>Alperne</sp>, S. 566.
</chapter>

<chapter name="Vestantarktis">
<b>Vestantarktis,</b> den Del af det antarktiske
Fastland, som ligger S. f. Stillehavet og
Sydamerika mellem de to store Bugter Ross Havet
og Weddell Havet. Nordspidsen af V. er den
eneste Del af det antarktiske Fastland, som
naar N. f. Polarkredsen, og Klimaet er her
noget mildere end paa den øvrige Del af
Fastlandet. Af Vegetation forekommer her nogle
Mospletter og Eksemplarer af Fastlandets
eneste Blomsterplante <i>Deschampsia antarctica</i>. Idet
den østgaaencle Strøm i det sydlige Stillehav
presses gennem Snævringen mellem V. og
Sydamerika, drives relativt varmt Vand Syd paa
langs Vestkysten af V., medens der suges koldt
Vand Nord paa langs Østkysten. Denne har
derfor et strengere Klima end Vestkysten.
<i>M. V.</i>
</chapter>

<chapter name="Westarp, Kuno von">
<b>Westarp</b> ['væstarp], <sp>Kuno von</sp>, tysk
Politiker, f. 12. Aug. 1864 i Ludom ved Posen,
Greve, Jurist af Uddannelse, 1891
Regeringsassessor, 1893 Landraad, 1902 Politidirektør,
1904 Politipræsident i Schöneberg, 1908—18
Præsident i Overforvaltningsdomstolen. Han
indvalgtes 1908 i Rigsdagen, gjorde sig særlig
gældende i Finansspørgsmaal, bekæmpede under
Verdenskrigen skarpt Tanken om en
Forstaaelsesfred og kom mere og mere til at staa som
de Konservatives egentlige Leder og har senere
overtaget Førerskabet i det tysk-nationale
Parti.
<i>H. J-n.</i>
</chapter>

<chapter name="Vestaustralien">
<b>Vestaustralien,</b> <sp>Western Australia</sp>,
Stat i Australiens forenede Stater, omfatter den
vestlige Trediedel af det australske Fastland
indtil 129° ø. L., hvilken Meridian danner
Grænsen til Staten Sydaustralien og til
Nordterritoriet. Arealet er 2527500 km<sup>2</sup> med (1921) 332732
Indbyggere, hvoraf 1956 halvblods Australnegre.
I ovennævnte Tal er derimod ikke indbefattet
de ublandede Australnegre, hvis Antal anslaas
til c. 25000. 1925 antoges Folketallet at være
steget til 364000. Kysten er længst mod NØ.
stærkt indskaaret. Vest for Halvøen Dampier
Land afløses denne Kysttype af Eighty Miles
Beach, en næsten retliniet Sandkyst. Mod Vest
findes enkelte større Indskæringer, navnlig
Sharks Bay. Ved Sydkystens vestlige Del findes
en Del mindre Bugter, medens den østlige Del
er uden Bugter. V. er et Plateauland, af
hvilket den største Del ligger 300—500 m over
Havet. Den største Del af Landet er fladt eller
smaabakket, men mange Steder rager
Bakkerygge op, enten dannet af haarde Bjergarter,
som har ydet kraftig Modstand mod de
nedbrydende Kræfter, eller ogsaa opstaaet ved
Hævning mellem Brudlinier. Hele dette
Plateauland er overordentlig ensartet bygget uden
Retningslinier for Inddeling i enkelte Afsnit.
Undergrunden bestaar overvejende af arkaisk
Gnejs og Granit samt Konglomerat, Dolerit og
Tuf fra proterozoisk Tid. Disse Bjergarter var
i ældgammel Tid foldet op til et System af
Bjergkæder, som strakte sig fra SØ. mod NV.,
men allerede inden den kambriske Tids
Begyndelse var disse Kæder nedbrudt og
forvandlet til Peneplan. Adskillige Steder er disse
gamle Dannelser dækket af den saakaldte
Ørkensandsten, overvejende Ferskvandsdannelser fra
Kridt- og Tertiærtiden. Ved sin Smuldring
producerer den store Sandmasser, som i de tørre
Egne, hvor Vegetationen ikke er tæt nok til at
holde paa dem, danner store
Flyvesandstrækinger. Den nordligste Del af V. er Kimberley
Distriktet, et Plateauland, som ved Brudrande
er delt i flere Flager i forskellig Højde. Det
højest beliggende Parti (500—600 m over
Havet) benævnes King Leopold Range. De største
Floder er Ord River og Fitzroy River. Flere
Steder ved Kysten er der fundet Aflejringer fra
Kulperioden og Tertiærtiden. S. f. Kimberley
Distriktet ligger inden for Eighty Miles Beach
et lavt Plateau uden rindende Vand.
Undergrunden indeholder dog rigelige Mængder af
Grundvand, som kan bringes frem ved Boring.
Ved Australiens Vesthjørne hæver Plateauets
Rand sig atter til betydelige Højder og naar
