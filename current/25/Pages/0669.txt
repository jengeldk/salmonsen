Kong Filip II. Hans <i>Anales de Aragón</i>, der
gaar fra Arabernes Indtrængen til 1516, blev
derfor et for sin Tid ganske enestaaende Værk,
bygget paa et rigt Kildemateriale af bedste
Art, hvilket Z. har brugt med usædvanlig Omhu
og Upartiskhed; men til Gengæld kan han ikke
egentlig kaldes nogen god Skribent. Udgaver:
Zaragoza 1562—80 (6 Bind, samt et
Registerbind 1604), smst. 1610-21 (ligeledes 7 Bind),
smst. 1669—71 (ligeledes 7 Bind, ved J.
Dormer). En Del af Z.'s interessante
Korrespondance er trykt i Dormer's <i>Progresos de la
historia en el reino de Aragón</i> (Zaragoza 1680).
<i>E. G.</i>
</chapter>

<chapter name="Zur Mühlen, Raimund">
<b>Zur Mühlen</b> [tsor-'my.l<sub>ə</sub>n], <sp>Raimund</sp>, tysk
Sanger, f. 10. Novbr 1854, Elev bl. a. af
Stockhausen, optraadte, navnlig i Tyskland og
England, som »Lied«- og Oratoriesanger (Tenor),
og indtog en fremragende Plads baade ved
Stemmemidler og Foredrag; meget skattede var
hans »Lieder« Aftener. Z. lever nu i London
som Sangpædagog.
<i>W. B.</i>
</chapter>

<chapter name="Zurrón">
<b>Zurrón</b> [su'r.ån] (<sp>Tercio</sp>),
mellemamerikansk Vægt = 150 Libras — 69,014 kg.
</chapter>

<chapter name="Zurstrassen, Melchior Anton">
<b>Zurstrassen</b> [tsor'∫tra.s<sub>ə</sub>n] (<sp>Strassen
Zur</sp>), <sp>Melchior Anton</sp>, tysk
Billedhugger, f. 28. Decbr 1832 i Münster, d. 27. Febr
1896 i Leipzig, uddannet under Imhoff (Köln)
og Rauch (Berlin), Professor ved Nürnbergs
Kunstskole, fra 1875 ved Leipzigs Akademi, har
modeleret 28 Portrætrelieffer til
Raadhusbiblioteket i Berlin, Marmorgruppen »Caritas« og
forskellige Værker til Ære for Tysklands Sejre:
en Sejrssøjle for Krigen 1866, en Ryttergruppe
i Sølv af Vilhelm I og Kronprins Friedrich ved
Königgrätz, nogle Relieffer i Anledning af den
dansk-tyske Krig, m. v.
<i>A. Hk.</i>
</chapter>

<chapter name="Zur Wilden">
<b>Zur Wilden</b> [tsor-'veld<sub>ə</sub>n], se <sp>Wilno</sp> 2).
</chapter>

<chapter name="Zutphen">
<b>Zutphen</b> ['zøtf<sub>ə</sub>'n)] (<sp>Zutfen</sp>), By i
nederlandsk Provins Gelderland, 27 km NØ. f.
Arnhem ved Berkels Indløb i Yssel og
Jernbanelinien Arnhem—Salzbergen, har (1920) 18584
Indb. Den i Begyndelsen af 15. Aarh. byggede
St.-Walpurgis-Kirke (reformert) omslutter
gamle Grave med Grever fra Z. samt det
prægtige Mindesmærke for Familien von
Heeckeren. Garveri, Væveri, Papirfabrikation,
Savskæreri, Skibsfart og Handel særlig med Træ,
Korn og Kvæg. Tømmeret flaades fra
Schwarzwald ned ad Rhinen og Yssel, Olie- og
Cementfabrikation, Lervarer. Z. var allerede By
i 10. Aarh., da den tilhørte en Greveslægt.
Denne uddøde 1107, og Z. kom da under
Gelderland for senere at overgaa til Hanseaterne.
1572 indtaget af Hertugen af Alba,
tilbageerobret af Geuserne, men faldt 1583 atter i
Spaniernes Hænder. 1591 tilbageerobredes den af
Moritz af Oranien. 1672 indtaget af
Franskmændene, som sløjfede Fæstningen. — Nogle
km NNØ. f. Z. ligger <sp>Nederlandsch
Mettray</sp> med en Opfostringsanstalt for
protestantiske Drenge.
<i>(Joh. F.). M. H-n.</i>
</chapter>

<chapter name="Zwaardemaker, Hendrik">
<b>Zwaardemaker</b> ['zva.rd<sub>ə</sub>ma.k<sub>ə</sub>r], <sp>Hendrik</sp>,
hollandsk Fysiolog og Ørelæge, f. 1857, <i>Dr. med.</i>
1883, Professor i Fysiologi i Utrecht 1897, har
navnlig ydet overordentlig vigtige Bidrag til
Ørets og Lugtesansens Fysiologi samt til
Ørefunktionsprøvernes Teknik.
<i>J. M.</i>
</chapter>

<chapter name="Zwarte Water">
<b>Zwarte Water</b> ['zvar<sub>ə</sub>-'va.t<sub>ə</sub>r], Flod i den
nordvestlige Del af nederlandsk Provins
Overyssel. Z. W. skiller sig V. f. Zwolle fra
Rhinarmen Yssel og optager i højre Bred oven for
Hasselt Vecht. Den udmunder i Zwolsche Diep
neden for Genemuiden i Zuidersøen.
<i>(Joh. F.). M. H-n.</i>
</chapter>

<chapter name="Zwartsluis">
<b>Zwartsluis</b> ['zvarts£ö^ys], By i nederlandsk
Provins Overyssel 15 km N. f. Zwolle ved
Foreningen af Zwarte Water og Meppeler Diep.
(1920) 3498 Indb. Tørveskæring, Skibsværfter,
Kalkbrænderi.
<i>(Joh. F.). M. H-n.</i>
</chapter>

<chapter name="Zweibrücken">
<b>Zweibrücken</b> [tsva^i'brøk<sub>ə</sub>n], By i den
vestlige Del af det bayerske Regeringsdistrikt Pfalz,
Hovedstad i Bezirksamt Z., ved
Jernbanelinierne Homburg—Saargemünd, Z.— Wolmünster og
Landau—Z., har (1925) 15783 Indb.
Overlandsret, Landret, Amtsret, Filial af Rigsbanken,
Gymnasium, Realskole, Straffeanstalt,
Alexander-Kirken med fyrstelig Begravelse,
Karls-Kirken bygget af Karl XI af Sverige, prægtigt
hertugeligt Residensslot, ødelagt 1793 af
Franskmændene og omdannet 1868 til et Justitspalads;
Fabrikation af Silkeplys, Papir, Cigarer,
Maskiner; Jernstøberi. Z. var Hovedstad i
Hertugdømmet Z. (fransk Deux Ponts). Dette var
oprindelig et rigsumiddelbart Grevskab og kom
under Pfalz ved Greverne af Z.'s Uddøen 1393.
Senere blev Z. ved Delingen af de
kur-pfalziske Lande efter Kejser Ruprecht III's Død 1410
ophøjet til et selvstændigt Hertugdømme.
Ruprecht's 3. Søn, Stefan, stiftede Linien Pfalz-Z.
Til denne Linie hørte Pfalzgreve Johan
Kasimir's Søn, Karl Gustaf, der 1654 ved sin
Kusines, den svenske Dronning Christina's,
Tronfrasigelse blev Konge i Sverige og knyttede Z.
til dette Land. Ved Kong Karl XII's Død 1718
skiltes det atter fra Sverige og tilfaldt hans
nærmeste Slægtning, Pfalzgrev Gustav Samuel
Leopold. Ved dennes Død 1731 kom det under
Linien Birkenfeld, fra hvilken det 1799—1918 i
Bayern regerende kongelige Hus nedstammede.
Efter at Hertugdømmet 1795—1814 havde
været i Frankrigs Besiddelse, kom største Delen
af det under Bayern. Fra det hertugelige
Trykkeri i Z. udgik i Slutningen af det 18.
Aarh. en Række smukke Udgaver af latinske
og græske Klassikere (<i>Editiones bipontinæ</i>).
<i>(Joh. F.). O. K.</i>
</chapter>

<chapter name="Zweig, Arnold">
<b>Zweig</b> [tsva^ik], <sp>Arnold</sp>, tysk Forfatter, f.
i Glogau 10. Novbr 1887. Han har udfoldet en
omfattende Virksomhed, skrevet Romanen
»Novellen um Claudia«, Fortællingen »Frühe
Fahrten«, Dramaerne »Abigael und Nabal«,
»Ritualmord in Ungarn«, »Die Sendung Semaels«,
»Die Umkehr des Abtrünnigen« og »Die
Umkehr« (1927), »Geschichtenbuch«, en Række
Essays som »Das ostjüdische Antlitz«,
»Lessing, Kleist, Büchner«. »Brennendes
Bilderbuch« og »Das neue Kanaan«. Z., der har
udgivet Georg Büchner's og H. v. Kleist's
Værker, har med sine jødiske Skuespil ydet en
poetisk Indsats af betydelig Værd.
<i>C. B-s.</i>
</chapter>

<chapter name="Zweig, Stefan">
<b>Zweig</b> [tsva^ik], <sp>Stefan</sp>, tysk Forfatter, f.
i Wien 28. Novbr 1881, studerede Filosofi,
foretog en Række Rejser i Udlandet og
debuterede med Digtsamlingen »Silberne Saiten«
(1901). Senere fulgte Digtsamlingen »Die frühen
