»Martin Luther om Cølibat og Ægteskab« og mod
Jesuitterne »Jesuitternes Lære om at elske og
holde sit Ord« (1873). Navnlig har han dog
kæmpet mod Grundtvigianismens og den indre
Missions Ensidigheder, og hans Hovedskrifter
her er »Grundtvig eller Luther? Et Blik paa
Nutidens danske Kirkeforhold« (1891);
»Halvgrundtvigianisme eller Bogstavdyrkelsen« (1893)
og »Den lutherske Bekendelse og de kirkelige
Partier« (1899). Den ny Ordning af
Universitetets Forhold angreb han i Piecen
»Konsistorium og den akademiske Lærerforsamling«
(1902) og den ny Skoleordning i »Den lærde
Skole og Universitet« (1903). 1908 udkom
»Universitetstaler«, 1909 »Moralsk Nedgang og
Rejsning« og 1910 »Nordpolen og Videnskaben. Til
Belysning af Cook-Sagen«. I Tidsskrifter har S.
skrevet forsk. videnskabelige Afh. og i Værket
»Fredensborg« (1898) en Biografi af Christian
IX og Dronning Louise,

S. var imidlertid ikke Videnskabsmand alene,
men ogsaa æstetisk Forf. Allerede som Student
skrev han et nærmest satirisk Skuespil
»Moderne Kristendom«, der blev indsendt til det kgl.
Teater. Heiberg vilde vel ikke antage det, men
udtalte sig meget anerkendende om det. Det
blev udg. under Pseudonym 1859. 1860 udkom
den romantiske Digtning »Folkvars Drøm, Kamp
og Sejr«. 1862 udkom det Værk, hvormed S.
slog igennem, og som paa een Gang er typisk
for ham og typisk dansk, saaledes at det baade
i Ind- og Udland er blevet stemplet som en
Karakteristik af dansk Tænkemaade og dansk
Personlighed, nemlig »Ved Nytaarstid i
Nøddebo Præstegaard« under Pseudonymet »Nicolai,
18 Aar gammel«. I Danmark er det kommet i
mange Oplag, og det er oversat paa en Række
fremmede Sprog. 1866 udkom »Uffe Hjælms og
Palle Løves Bedrifter«, 1875 »Min Hustru og
jeg«, 1888 »Sverre Præst« og 1901 »Jøvik«.
Desuden har S. skrevet en Række Skuespil, der
imidlertid ikke har vundet særlig
Opmærksomhed. 1878 gjorde S. Rede for sine æstetiske
Principper i »Romantik og Realisme«, et mod
de moderne æstetiske Vurderinger skarpt
polemisk Værk. I sine sidste Aar begyndte S. at
forfatte en omfattende Selvbiografi, men
naaede kun at faa de to første Bd skrevet, »Teolog
eller Digter« (1917) og »Livsminder« (1919).
<i>A. Th. J.</i>
</chapter>

<chapter name="Scharling, Edvard August">
<b>Scharling</b> ['sjar-], <sp>Edvard August</sp>,
dansk Kemiker, ovenn. C. E. S.'s Broder, f. 1.
Marts 1807 i Kbhvn, d. 11. Septbr. 1866 smst.,
blev 1828 farmaceutisk Kandidat, uddannede
sig videre i Kemi i Zeise's Laboratorium, blev
derefter 1829, da den polytekniske Læreanstalt
blev oprettet, Assistent hos H. C. Ørsted, fik
1832 den Thott'ske Præmie for Besvarelsen af
en Opgave fra Videnskabernes Selskab om
Klinten og dens Indflydelse paa Gæringen, og tog
1834 polyteknisk Eksamen. S. studerede derpaa
to Aar i Udlandet og blev derefter 1836 Lektor
i Kemi ved Kirurgisk Akademi, 1837—45 tillige
Docent i Fysik og Kemi ved Veterinærskolen.
1839 tog S. Magistergraden og blev derpaa fast
ansat ved Polyteknisk Læreanstalt, 1840 blev
han Lektor i Kemi ved Univ., 1842 ekstraord.
Prof. og 1847 Zeise's Eftermand som ord. Prof.
i organisk Kemi. 1843 blev S. Medlem af
Videnskabernes Selskab, 1848 Medlem af Bestyrelsen
for Polyteknisk Læreanstalt.

Af S.'s videnskabelige Arbejder, som næsten
alle bevæger sig paa den organiske Kemis
Omraade, skal nævnes hans Undersøgelser over
Blæresten, over den Mængde Kulsyre, et
Menneske daglig udaander, og over fl. Balsamer
og Fedtstoffer; disse Undersøgelser er udførte
med stor Paalidelighed og Nøjagtighed. Tillige
skal det nævnes, at S. i Universitetets
Reformationsfestskrift 1857 offentliggjorde en vigtig
Afhandling, »Bidrag til at oplyse de Forhold,
under hvilke Kemien har været dyrket i
Danmark«, hvori han bl. a. stiller Christian IV's og
Frederik III's Interesse for Kemien i et nyt
Lys og giver mange Oplysninger om Danmarks
kemiske Laboratorier. S. udkastede Planen til
et nyt Universitetslaboratorium og forestod
dettes Indretning; han indviede det Jan. 1859.
<i>(O. C.). S. P.</i>
</chapter>

<chapter name="Scharling, Hans William">
<b>Scharling</b> ['sjar-], <sp>Hans William</sp>, dansk
Nationaløkonom, og Politiker, ovenn. C. E. S.'s
Søn, f. i Kbhvn 22. Septbr 1837, d. paa
Frederiksberg 29. April 1911, Student 1855, <i>cand. jur.</i>
1861. S. kastede
sig over det
statsvidenskabelige Studium,
og vandt 1862
Univ.'s
Guldmedaille for
Besvarelsen af en
statsvidenskabelig Prisopgave.
Efter forgæves
Konkurrence
om et
statsvidenskabeligt
Professorat
1863, Ophold i
Udlandet og
Ansættelse i
Indendenrigsministeriet deltog S.
1869 paany i en Professorkonkurrence og blev
derefter Professor, en Stilling han beklædte til
sin Død, kun afbrudt ved den korte Ministertid
1900—01. I sin Universitetsgerning udfoldede
S. en betydelig Produktivitet, som udmærker sig
ved en stor Alsidighed, Flid og Grundighed;
mange Værker stammer fra hans Haand:
»Indledning til den politiske Økonomi« (1869),
»Pengenes synkende Værdi« (1869), »Grundrids af
den rene Arbejdslære« (1870), »Værdilære«
(1888), »Bankpolitik« (1900), »Værdilærens
Udvikling 1871—1900« (1903), »Handels- og
Toldpolitik« (1905), »Samfundsproduktionen« (1908),
»Handel, Værdi og Penge« (1909—10).
Endvidere har han skrevet store Dele af den
betydningsfulde Haandbog »Danmarks Statistik«,
som han udgav sammen med Prof.
Falbe-Hansen. Hele denne rige litterære Virksomhed
bærer i høj Grad Præget af Forfatterens
Kundskabsrigdom og Arbejdsomhed og udmærker sig
tillige ved stor Klarhed og let Læselighed, selv
om Tidens rivende økonomiske Udvikling
forholdsvis hurtigt har forældet den paa en Del

<img>H. W. Scharling.</img>
