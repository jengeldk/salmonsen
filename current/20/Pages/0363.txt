nogle Perioder har en Rigdom af samtidige
Kilder, er vi i andre Tilfælde, navnlig for den
ældste Tids Vedk., nødt til at bygge paa ganske
sagnagtige Beretninger og paa mere ell.
mindre usikre Slutninger ud fra senere Tiders
Forhold ell. Sammenligning med andre Folk.

1. <sp>Fra den ældste Tid indtil
Fuldendelsen af Italiens
Undertvingelse</sp> (266 f. Kr.).

Det r. R. var opr. alene det Byomraade, der
sluttede sig til selve Byen Rom. Rundt om i
Italien var der bl. de forsk. Folkestammer
opstaaet mindre Bysamfund, der i mange Tilfælde
sluttede sig sammen i Forbund, som f. Eks.
baade de etruriske og de lat. Stæder gjorde.
Til det lat. Forbund stod Rom opr. i et nært
Forhold: allerede Sagnet om Roms
Grundlæggelse tyder paa, at Staden var anlagt af
Latinere, og Hovedmassen af dens Befolkning var
sikkert ogsaa af lat. Stamme; men alligevel
blev Rom aldrig Medlem af det lat. Forbund,
men indtog en uafhængig Stilling. Det var fra
først af kun et lille Landomraade, der hørte
med til Rom; dog naaede det langs begge
Tiberens Bredder ud til Havet. I den ældste Tid
beherskedes Rom af Konger, hvoraf Traditionen
nævner 7. Efter Byens Grundlægger
<sp>Romulus</sp> fulgte <sp>Numa Pompilius</sp>, hvem
Sagnet tillægger Ordningen af
Religionsvæsenet, medens de flg. Konger, <sp>Tullus
Hostilius</sp> og <sp>Ancus Marcius</sp> udvidede
Lardomraadet ved Krig. Derefter synes
etrurisk Indflydelse at have gjort sig stærkt
gældende, og de sidste 3 Konger, <sp>Tarquinius
Priscus</sp>, <sp>Servius Tullius</sp> og
<sp>Tarquinius Superbus</sp>, var af etrurisk
Herkomst.

De ældste Romere var et agerdyrkende Folk.
Opr. synes Jorden at have været Genstand for
Fælleseje inden for hver enkelt Slægt, men blev
senere udskiftet. Der bestod ogsaa fra gammel
Tid en Slags Vornedskab, idet der til hver af
de herskende Slægter hørte nogle afhængige
<sp>Klienter</sp>, som var forpligtede til at arbejde
for dem. Af Slaver var der fra først af næppe
mange. Den herskende Stand
(<sp>Patricierne</sp>) var delt i 3 Stammer (Tribus): <sp>Ramnes</sp>,
<sp>Tities</sp> og <sp>Luceres</sp>, som igen deltes i 30
Kurier. Paa de ældste Folkeforsamlinger
(<i>comitia curiata</i>) stemte hver Kurie for sig.
Kurierne deltes igen i Slægter, hvis Overhoveder
dannede <sp>Senatet</sp>, der deltog i Statsstyrelsen
som Kongens Raad; efterhaanden fik Kongen
dog Ret til selv at vælge Senatorerne, hvis Tal
angives normalt at have været 300. Ved Siden af
Patricierne og de af dem afhængige Klienter
opstod, der imidlertid i selve Byen et nyt
Befolkningslag, de saakaldte <sp>Plebejere</sp>; for
en stor Del var det Folk, der var flyttede til
Byen fra de omliggende Distrikter, enten fordi
Romerne havde erobret deres Land i Krig, ell.
af andre Grunde, og desuden er de vel ogsaa
blevne rekruterede af Klienterne. Hvorvidt de
har kunnet gøre nogen politisk Indflydelse
gældende ved Optagelse i Kurierne, er tvivlsomt,
men den har i ethvert Tilfælde været ringe.
Men de sidste Konger synes at have begunstiget
dem og støttet deres Magt paa dem, hvorved
de hos de mægtige Slægter vakte en
Misfornøjelse, som førte til Kongedømmets Fald.
Hertil har vel ogsaa deres fremmede Herkomst
bidraget, uagtet de i øvrigt regerede med
Dygtighed og udvidede Romerstatens Grænser.
Resultatet blev, at Tarquinius Superbus blev
fordrevet, og <sp>Republikken</sp> indført i Rom
(510 f. Kr.). Fra nu af valgtes aarlig af Folket
to <sp>Konsuler</sp>, som kun maatte tages blandt
Patricierne, til Statens øverste Ledere. Straks
i Republikkens første Tid kom Romerne
imidlertid til at udkæmpe nogle farlige Krige med
Etrurerne, som vilde understøtte den fordrevne
Konge, og Latinerne, der søgte at løsrive sig
fra den gamle Forbindelse med Rom. En kort
Tid fik Etrurerkongen Porsena Magten over
Rom, men mistede den snart igen. Over for
Latinerne var Romerne heldigere, og 493
sluttedes et Forbund mellem Rom og de latinske
Stæder, hvortil ogsaa senere Hernikerne
sluttede sig.

Republikkens Indførelse var nærmest til
Fordel for Patricierne, der som sagt alene fik
Adgang til Konsulatet. Deres Magt beroede
væsentlig derpaa, at de var i Besiddelse af den
største Del af Jorden og havde under sig en af
dem afhængig Landalmue, Klienterne, medens
de i Hovedstaden boende Plebejere, som ikke
ejede Grundejendom, for en stor Del levede
under usikre Vilkaar, baade i politisk og i
økonomisk Henseende. Der opstod da
langvarige Brydninger mellem Stænderne, som ogsaa
for saa vidt var adskilte ved en dyb Kløft, som
der ikke kunde sluttes retsgyldige Ægteskaber
imellem dem, ligesom Tilfældet var med to
helt forsk. Folk. Stænderkampens forsk. Faser
er imidlertid temmelig vanskelige at følge, da
saavel Sagnet som navnlig Historieskrivernes
vilkaarlige Kombinationer har haft en stor
Indvirkning paa Fremstillingen af
Begivenhedernes Gang.

I ethvert Tilfælde er Plebejernes voksende
Bet. nøje knyttet til <sp>Folketribunatet</sp>.
Efter den almindeligste Fortælling falder dette
Embedes Oprettelse 494; maaske det dog
snarere først er blevet oprettet 471. Fra først af
synes der aarlig at være blevet valgt 4
Tribuner, som repræsenterede Plebejerne i de 4
Tribus, hvori Byen var delt (ikke at forveksle
med de tidligere omtalte 3 Tribus, som
betegnede en Slægtsinddeling), men senere
udvidedes Tallet til 10, idet ogsaa den afhængige
Befolkning uden for Byen fik sine Tribuner.
Tribunerne var Plebejernes særlige
Embedsmænd, ligesom Konsulerne var Patriciernes, og
havde til Opgave at sikre Plebejerne mod
Overgreb fra Magthavernes Side. De fik derfor Ret
til ved deres blotte Ord (Intercession) at
hindre enhver Embedshandling af en anden
Øvrighedsperson, og for at deres Intercession
kunde være virksom, tillagdes der dem en særlig
personlig Ukrænkelighed. Senere kunde
Intercessionen ogsaa anvendes over for Beslutninger
