Foranstaltninger, hvortil endvidere kommer det
ønskelige i for selve Strafinstituttet at kunne
substituere et Udtryk, der ikke som Ordet
»Straf« involverer et Indbegreb af moralske
Forestillinger om Skyld og Soning,
Forestillinger, som særlig de mere radikale
Elementer inden for Kriminalisterne (Ferri,
Colajanni m. fl.) ganske søger at eliminere. R.'s Art
og Omfang søges da bestemt ikke efter
Forbrydelsens Beskaffenhed, men efter
Forbryderens Farlighed (<i>temebilita</i>). I dansk
Straffelovsudkast 1923 samt Regeringsforslaget 1924 er
dette Princip paa vigtige Omraader blevet
nærmere udformet (se
<sp>Straffelovsreform</sp>).
<i>A. Gl.</i>
</chapter>

<chapter name="repressiv">
<b>repressiv</b> (lat.), hindrende, hemmende,
nedtrykkende.
</chapter>

<chapter name="Reprimande">
<b>Reprimande</b> [-'maŋd<sub>ə</sub>] (fr.), Irettesættelse;
<sp>reprimandere</sp>, give en R.
</chapter>

<chapter name="Reprise">
<b>Reprise</b> (fr.), Gentagelse; Genoptagelse af
et Teaterstykke; Del af et Musikstykke, som
skal gentages.
</chapter>

<chapter name="Reprise">
<b>Reprise</b> (fr.), Tilbagetagen af en Prise, eng.
<i>recapture</i>. Naar et neutralt ell. fjendtligt
Handelsskib, der under Søkrig opbringes som Prise,
kommer ud af Opbringerens Besiddelse, enten
fordi Opbringeren forlader det ell. fordi Prisen
undslipper ell. generobres fra Opbringeren,
bortfalder dennes Ret over Prisen. Spørgsmaalet om
Ejendomsretten over en forladt Prise, som et
neutralt Skib ell. et Skib af samme Nationalitet
som Prisen bemægtiger sig, afgøres af
Lovgivningen i det Land, det paagældende Skib
tilhører. Dersom det lykkes Prisen at undslippe
ved egen Hjælp, genindtræder den tidligere Ejer
i sin Ret, som om ingen Opbringeise var sket.
Er Prisen derimod erobret tilbage fra
Opbringeren — R. i snævrere Forstand — afhænger
det af Lovgivningen i det tilbageerobrende Skibs
Land, om Prisen ligesom iflg. det danske
Prisereglement af 16. Febr 1864 skal behandles som
et fjendtligt Skib og anses for »god Prise«, ell.
om den som efter det samtidige britiske
Prisereglement skal tilbagegives den tidligere Ejer
mod Betaling af en vis Del (fra 1/8 til 1/4) af
Værdien; i Frankrig gives Skibet kun tilbage
til den tidligere Ejer, naar R. har fundet Sted
inden for 24 Timer efter den første
Opbringelse; andetsteds er Tilbagegivelsen afhængig
af, at Prisen ikke har naaet en fjendtlig Havn
ell. ikke er blevet prisedømt ved en fjendtlig
Prisedomstol. Dersom en kondemneret Prise
sælges til en neutral Køber, kan den efter tysk,
men ikke efter eng. Opfattelse, genopbringes
af dem Magt, hvis Flag den førte, inden den
blev prisedømt. (<sp>Litt</sp>.: er anført hos <sp>Cohn</sp>,
»Moderne Krigsret« [Kbhvn 1915], S. 76).
<i>G. R.</i>
</chapter>

<chapter name="reproducere">
<b>reproducere</b> (lat.), genfrembringe,
genfremstille; gengive Billedkunstens Værker.
</chapter>

<chapter name="Reproduktion">
<b>Reproduktion.</b> Naar man har betragtet en
Genstand, f. Eks. set paa en Lampe foran sig
og senere kommer til at tænke paa Lampen og
derved igen mere ell. mindre tydeligt kommer
til at se den foran sig, kan der tales om en
R. af den opr. Sanseanskuelse. Naar man har
lært et Vers ell. noget andet udenad og senere
gentager det, kan der ligeledes tales om R.;
dette gælder i det hele taget, hvor noget
indøvet (der eventuelt kan være saa indøvet, at
det er bleven vanemæssigt) gentages. Se
<sp>Association</sp>.
<i>Edg. R.</i>
</chapter>

<chapter name="Reproduktionsmetoder, grafiske">
<b>Reproduktionsmetoder, grafiske,</b> gaar ud
paa efter Tegninger, Billeder, Fotografier o. l.
at fremstille en Trykform, ved Hjælp af
hvilken der kan trykkes et stort Antal Gengivelser
af Originalbilledet. Til de fleste R. anvendes
Fotografien (fotomekaniske R.). R. kan deles
i saadanne 1), hvor den farvemodtagende og
altsaa trykkende Del af Trykformen ligger
højere end de ikke trykkende Partier
(Højtryk), f. Eks.: Zinkætsning, Autotypi, Træsnit,
Stereotypi, Galvanografi o. fl. 2), hvor den
trykkende Del og den ikke trykkende Del af
Trykformen ligger i saa godt som samme Plan
(Plantryk), f. Eks. Litografi, Algrafi o. fl. 3),
hvor den trykkende Bel ligger forsænket i
Forhold til den ikke trykkende Del (Dybtryk), f.
Eks. Fotogravure, Fototypi, Kobberstik,
Radering o. fl.
<i>C. E. A.</i>
</chapter>

<chapter name="Repræsentant">
<b>Repræsentant</b> (lat.) er Benævnelsen for
den, der i et Retsforhold, være sig af offentlig
ell. privat Natur, er bemyndiget til at optræde
paa andres Vegne og derved, saa vidt
Bemyndigelsen rækker, forbinde disse, hvem han
herigennem siges at <sp>repræsentere</sp>. I hermed
nær beslægtet Forstand tales der om
»diplomatisk ell. konsularisk R. for en Stat i fremmede
Lande«, om »Folkerepræsentant«,
»Borgerrepræsentant«, »Kommunerepræsentant« (se
<sp>Repræsentantskab</sp>) o. l.

I en noget modificeret Bet. bruges Ordet
snart om dem, som uden nogen egl. særlig
Bemyndigelse har indfundet sig ved større Møder
af videnskabelig ell. fagmæssig Karakter og ud
fra deres forsk. Arbejdsomraaders
ejendommelige Standpunkt deltager i Forhandlingerne,
smart om dem, der ved den af dem indtagne
Stilling ell. i Følge Almenerkendelse og
fremtrædende Begavelse i den af dem øvede
Virksomhed kan opstilles som typiske Forbilleder
for samme i dens Højdemaal, jfr Talemaaden:
R. for Kunst, Videnskab, Industri, Handel,
Agerbrug, o. s. fr.
<i>(C. V. N.). K. B.</i>
</chapter>

<chapter name="Repræsentanthus">
<b>Repræsentanthus,</b> egl. <i>House of
representatives</i>, kaldes den ene Afdeling af den
nordamerikanske Unionskongres; den vælges i
Enkeltmandskredse efter Staternes Folketal og
tæller nu (siden 1911) 435 Medlemmer. —
<sp>Repræsentanternes Kammer</sp> kaldes
Belgiens andet Kammer.
<i>E. E.</i>
</chapter>

<chapter name="Repræsentantskab">
<b>Repræsentantskab.</b> Ifølge
Aktieselskabsloven af 29. Septbr 1917 skal der i ethvert
Aktieselskab findes mindst 3
Selskabsmyndigheder, nemlig en Bestyrelse, der leder
Selskabet, en Generalforsamling af samtlige
Aktionærer, der har den øverste Myndighed i alle
Selskabets Anliggender, og en Revision. Iflg. de
fleste større Selskabers Organisation findes der
foruden disse Myndigheder tillige en Direktion,
der leder den daglige Drift og varetager de
løbende Forretninger. Naar der saaledes findes
baade en Bestyrelse og en Direktion, vil
førstnævntes Funktion faktisk navnlig komme til at
bestaa i Ansættelse og Afskedigelse af
Direktionens Medlemmer — for saa vidt dette ikke
tilkommer Generalforsamlingen —, i Kontrol
