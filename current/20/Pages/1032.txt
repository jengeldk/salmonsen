for Omraadet, 1911: 492432, 1921: 757510. Det
britiske Element er i Overtal, men mange
Indvandrere er komne fra U. S. A. og fra
Østerrig-Ungarn, Rusland, Skandinavien, Tyskland o. a.
europæiske Lande.
<i>G. Ht.</i>
</chapter>

<chapter name="Saskatoon">
<b>Saskatoon</b> ['säsk<sub>ə</sub>tu.n], By i den canadiske
Prov. Saskatchewan, ved South Saskatchewan
River, c. 700 km VNV. f. Winnipeg, er et
vigtigt Jernbaneknudepunkt og Handelscentrum for
et rigt Agerbrugsdistrikt. (1921) 25700 Indb. S.
har Hvedemøller, Savskærerier,
Trævarefabrikker og Støberier og er Sæde for et Univ.
(oprettet 1907), en Landbrugsskole og en
agrikulturel Forsøgsstation.
<i>G. Ht.</i>
</chapter>

<chapter name="Sassafras">
<b>Sassafras</b> Nees., Slægt af Laurbærfam. med
en enkelt Art <i>S. officinale</i> Nees., et indtil 30 m
højt Træ ell. en Busk med Store, ovale, hele
ell. 3-lappede Blade og gullige Blomster, der er
tvebo. Frugten er et lille, blaat Bær, hvis
nederste Del omsluttes af den skaalformede og
røde Blomsterbund. Træet har hjemme i det
atlantiske Nordamerika. Rodens Ved og
Barken, der bl. a. indeholder æterisk Olie
(<sp>Sassafrasolie</sp>), var tidligere officinelle; Olien
benyttes nu til Forfalskning og i Parfumeriet.
<i>A. M.</i>
</chapter>

<chapter name="Sassanider">
<b>Sassanider,</b> d. s. s. <sp>Sasanider</sp>.
</chapter>

<chapter name="Sassari">
<b>Sassari,</b> <sp>Prov.</sp> i Italien, udgør den
nordlige Del af Øen Sardinien og begrænses mod S.
af Prov. Cagliari. Arealet er 10675 km<sup>2</sup> med
(1921) 335513 Indb., ell. 32 paa 1 km<sup>2</sup>. Til S.
hører de nærliggende Smaaøer Asinara, La
Maddalene, Caprera og Tavolara, Terrænet er
bjergrigt, og de højeste Punkter er Monte
Limbara (1362 m), Monte Rasu (1259 m) og Monte
Alvo (1128 m). Om Geologi, Klima, Vegetation
og Befolkning, se <sp>Sardinien</sp>. Prov.
gennemskæres mod V. af den sardinske
Længdebane og har desuden en Sidebane fra
Chilivanni til Tempio Pausania og Terranova
Pausania paa Østkysten. Den deles i 5 Kredse,
Alghero, Nuoro, Ozieri, S. og Tempio Pausania.

<sp>Hovedstaden</sp> S. ligger inde i Landet 210
m o. H., 16 km SØ. f. Asinara-Bugten og 175
km NNV. f. Cagliari. (1921) 42946 Indb. Egnen
er et frugtbart Kalkstensplateau og rig paa Vin-,
Oliven- og Frugthaver. Byen har mange
Kirker, hvoriblandt en Domkirke, et malerisk gl.
Slot med høje Mure og firkantede Taarne, fl.
Paladser, hvoriblandt P. Vallombrosa nu er
Raadhus, Universitet, et ærkebiskoppeligt
Seminarium, Lyceum, Gymnasium, teknisk Skole,
Teater samt et stort Marmorspringvand og
smukke Promenader. Universitetet, der er
stiftet 1656, har Fakultet for Jura og Medicin samt
farmaceutisk Læreanstalt og c. 30 Professorer
og 250 Studenter. S. driver Handel med Korn,
Olie, Ost og Skind af Geder og Faar samt har
betydelig Bjergværksdrift (Stenbrud, Bly- og
Zinkminer). Byen har Station paa
[Banestrækningen Chilivanni—Porto Torres og har Filial
af Italiens Nationalbank samt et
Handelskammer. Desuden har S. Infanteri- og
Artillerigarnison og er Sæde for en Ærkebiskop samt
Provinsens Administration. S., hvis latinske Navn
var <i>Saxarum</i> og lokalt udtales <sp>Tatari</sp>, har
til Havnestad <sp>Porto Torres</sp> (s. d.).
<i>(H. P. S.). C. A.</i>
</chapter>

<chapter name="Sassenage">
<b>Sassenage</b> [sa'sna.з], By i det østlige
Frankrig, Dept Isère, ved Furon, VNV. f. Grenoble,
1400 Indb. S. har en Kirke med Gravmæle over
Konnetablen Lesdiguières og et smukt Slot (17.
Aarh.). Kalk- og Stenbrud. Tilvirkning af
fortrinlig Ost. I Nærheden findes ved Furon fl.
Grotter (Caves de S.) og et Vandfald.
<i>(M. Kr.). E. St.</i>
</chapter>

<chapter name="Sassen Bay">
<b>Sassen Bay,</b> Spitsbergen, den østligste Arm
af Isfjorden. Den er 15 km lang og op til 10 km
bred og gaar i sydøstlig Retning. Paa
Nordsiden er en liden Bugt kaldet Gips Bay.
Fjorden fortsætter i NØ. under Navn Tempel Bay.
<img>M. H.</img>
</chapter>

<chapter name="Sassendalen">
<b>Sassendalen,</b> Spitsbergen, en af de største
Dale. Længden af Hoveddalen fra Rabots Bræ
til Dalmundingen ved Sassen Bay er 25 km.
S. har været en af de bedste Rendale paa S.
<i>M. H.</i>
</chapter>

<chapter name="Sassetta">
<b>Sassetta</b> [sa'seta], egl. <sp>Stefano di
Giovanni</sp>, ital. Maler, f. i Siena 1392, d. smst. henimod
1450, blev ved de mange realistiske Enkeltheder
i hans Billeder (der ejer en fin og ægte
Følsomhed) en Forløber for Quattrocento-Kunsten,
men var ellers stærkt stiliserende, arkaistisk
naiv i Perspektiv m. v. Han indtog en anset
Stilling i Siena, fik adskillige offentlige
Bestillinger (saaledes dekorerede han en af
Fæstningsportene med en stor Fresko) og
uddannede mange Elever. Hans store Alterværk
(1423—26) for Uldhandlernes Lav er nu spredt i forsk.
Samlinger, Predellaen »Nadveren« m. v. i
Sienas kommunale Gal., andre Dele i Vatikanet
og Mus. i Budapest. Hovedværket er Alteret i
Borgo S. Sepolcro (færdigt 1444; Brudstykker i
Chantilly-Mus. o. a. fr. Saml.). Andre Værker:
»Magernes Tilbedelse« (Gal. Chigi-Senarini,
Siena), »Maria's Fødsel« (Pal. Doria, Rom) m.
v. (<sp>Litt</sp>.: <sp>Berenson</sp>, »S.« [1909]).
<i>A. Hk.</i>
</chapter>

<chapter name="Sassière, La">
<b>Sassière,</b> <sp>La</sp> [la-sa's<sub>i</sub>æ.r], et højt sne- og
isklædt Massiv i de grajiske Alper
(Vestalperne), paa Grænsen af Frankrig og Italien, SSØ.
f. Mont Blanc. Det naar i det udsigtsrige
<sp>Aiguille de la Grande S.</sp> en Højde af
3756 m. Opstigningen til denne Top sker fra
Tignes og Brévières i den øvre Isère-Dal.
<i>(M. Kr.). E. St.</i>
</chapter>

<chapter name="Sassnitz">
<b>Sassnitz</b> ['sasnets], Flække i preuss. Prov.
Pommern, smukt beliggende paa Øen Rügens
nordøstlige Halvø Jasmund, har (1910) 2481
Indb. Kridtslæmmeri. S. besøges aarlig af 26000
Badegæster og staar i Dampskibsforbindelse med
Stettin og i Dampfærgeforbindelse med
Trälleborg i Sverige.
<i>(Joh. F.). O. K.</i>
</chapter>

<chapter name="Sassoferrato">
<b>Sassoferrato,</b> By i Mellemitalien, Prov.
Ancona, ligger i Landskabet Markerne, 57 km
VSV. f. Ancona ved den østlige Fod af de rom.
Apenniner og paa en Højde over Sentino
Floden. (1911) 11075 Indb. i hele Kommunen. S.
bestaar af en lavere og en højere Bydel og har
i sine Kirker Malerier af G. Salvi (kaldet Sa),
der er født i S. I Nærheden ligger Ruiner af
det gl. Sentinum.
<i>C. A.</i>
</chapter>

<chapter name="Sassoferrato, Giovanni Battista">
<b>Sassoferrato,</b> <sp>Giovanni Battista</sp>, egl.
<sp>Salvi</sp>, kaldet S. efter sit Fødested, ital. Maler,
f. 1605, d. i Rom 1685, var (Elev af Faderen
Tarquinio Salvi) uddannet under Indflydelse af
