Hjemsted for Sørøverflaader (16. og 19. Aarh.). 1683
blev Byen bombarderet af Englænderne og
nedbrændte delvis. Som Sædet for det indiske
Kompagni erhvervede Byen sig betydelig Handel og
Rigdom. S. M. har fostret fl. af Frankrigs
Berømtheder, f. Eks. Maupertuis, Châteaubriand,
der er begravet paa Klippeøen Grand Bé, og
Lammenais. Arrondissementet S.-M. (9
Canton'er) har 13200 Indb.
<i>(M. Kr.). E. St.</i>
</chapter>

<chapter name="Saint-Mande">
<b>Saint-Mande</b> [sæ-mã'de], østlig Forstad til
Paris, ligger ved den nordvestlige Rand af
Vincennes-Skoven og ved Østbanen, 18843 Indb.
(1921). S.-M. har en Sindssygeanstalt og et
Hospital. Fabrikation af Kemikalier og Dyrkning
af Køkkenurter. Ø. f. Byen og inde i
Vincennes-Skoven ligger den lille S. M.-Sø.
<i>(M. Kr.). E. St.</i>
</chapter>

<chapter name="Saint-Marceau, Charles René Paul de">
<b>Saint-Marceau</b> [sæ-mar'so], <sp>Charles
René Paul de</sp>, fr. Billedhugger, f. i Septbr
1845 i Reims, d. 23. Apr. 1915 i Paris. S.
studerede paa <i>École des beaux-arts</i> under Jouffroy
og slog igennem paa Salonen 1868 med
(Marmorstatuen »Dante's Ungdom« (Luxembourg-Mus.).
Efter at have skabt adskillig Portrætskulptur
samt, under den patriotiske Stemnings Medbør,
Bronzestatuen paa Reims' Kirkegaard af Abbé
Mirot (skudt af Preusserne), udstillede han
»Genius, der bevogter Gravens Hemmelighed«
(Hædersmedaille 1879, Marmor,
Luxembourg-Mus.), et storladent Værk, baaret af alvorsfuld
Stemning og med Michelangelo'sk Magt i
Formgivningen. Den indgaaende og fine Naturalisme,
der ogsaa viser sig i dette Arbejde, træffer man
atter i senere Værker som Statue af Harlequin
(1880, en Bronzegengivelse i Fürstenberg's Gal.
i Göteborg), »En arabisk Danserinde« etc. Bl.
S. M.'s Portrætter kan fremhæves Bronzebusten
af Meissonier, Dagnan-Bouveret
(Luxembourg-Mus.), Forain (1913), af Monumentalplastik:
Marmorstatuen af Præsident Bailly (1883,
Versailles), Gravmonument over Dumas fils
(Montmartre 1897), Statue af samme ([1906], Place
Malesherbes), Monumenter over Daudet (1901),
Félix Faure, Berthelot, Verdenspostmonumentet i
Bern 1910. Paa den internationale Udstilling i
Kbhvn 1897 saas »Brødebetynget« (nøgen,
sammenbøjet Kvindeskikkelse). I Ny Carlsbergs
Glyptotek ses Busten (»Ung Pige« (1886), en
Prøve paa S. M.'s smukke Arbejder i brændt Ler
(især Buster og Masker).
<i>A. Hk.</i>
</chapter>

<chapter name="Saint-Marcel, Charles Edme">
<b>Saint-Marcel</b> [sæ-mar'sæl], <sp>Charles Edme</sp>
(Cabin), fr. Maler og Raderer, f. 20. Septbr 1819
i Paris, d. 1890. S.-M., Elev bl. a. af Cogniet og
Delacroix og særlig paavirket af sidstnævntes
Kunst, vandt især Navn ved Landskabs- og
Dyrebilleder (i Maleri og Radering), saaledes dem
fra Fontainebleau-Egnen (»Ulvesvælget i
Fontainebleau-Skoven« [1857] etc.). Til
Luxembourg-Mus. kom Akvarellen »Løve sønderriver sit
Bytte«. Paa den franske Kunstudstilling 1918
i Kbhvn saas hans Portræt af Delacroix m. m.
<i>A. Hk.</i>
</chapter>

<chapter name="Saint-Marcellin">
<b>Saint-Marcellin</b> [sæ-mar'slæ], By i det
sydøstlige Frankrig, Dept Isére, SV. f. Grenoble,
3300 Indb. S.-M. har en Kirke med romansk
Taarn, et Collège, Vinavl, Fabrikation af Ost og
Likør, Raasilke og Tobak. 10 km NV. f. Byen
ligger Saint Antoine med et tidligere
Antonius-Kloster og en smuk gotisk Kirke fra
13.—14. Aarh. Arrondissementet S.-M. (7
Canton'er) har 72000 Indb.
<i>(M. Kr.). E. St.</i>
</chapter>

<chapter name="Saint-Marc-Girardin">
<b>Saint-Marc-Girardin</b> [sæ-ma.r-зirar'dæ]
egl. <sp>Marc Girardin</sp>, fr. Forf., f. i Paris 22.
Febr 1801, d. i Morsang-sur-Seine 1. Apr. 1873.
Som begavet ung liberal Journalist samt
fremtrædende Lærer ved en højere
Undervisningsanstalt virkede han i oppositionel Retning, til
han efter Julirevolutionen fik forsk. Embeder,
blev Deputeret, Medlem af Undervisningsraadet
m. m. og navnlig — fra 1834 og siden i omtr.
30 Aar — beklædte Stillingen som Prof. i den
fr. Digtekunsts Historie ved Paris' <i>Faculté des
lettres</i>. Tillige var S. i mangfoldige Aar, til kort
før sin Død, en af de fornemste Medarbejdere
ved <i>Journal des Débats</i>. Medlem af det franske
Akademi blev han 1844. Fra Perioden før 1850
er en Række litterære Arbejder, hvoriblandt
<i>Tableau de la marche et des progrés de la
littérature française au XVI siècle</i> (1828), ved
hvilken han vandt den af Akademiet 1826 udsatte
Præmie, hvortil ogsaa Ste-Beuve konkurrerede
ved en udmærket Bog; endvidere <i>Notices
politiques et littéraires de l'Allemagne</i> (1834), det
for Pædagogikkens Historie interessante
<i>L'instruction intermédiaire et de son etat dans le
midi de l'Allemagne</i> (1835—38), <i>Cours de
littérature dramatique ou de l'usage des passions
dans le drame</i> (5 Bd, 1843, ny Udg. 1868) og
<i>Essais de littérature et de morale</i> (2 Bd, 1845).
Under Republikken og det andet Kejserdømme
holdt han sig omtr. tilbage fra det offentlige
Liv, men fra 1871 deltog han atter i det
politiske Røre som Deputeret (højre Centrum) og
som Vicepræsident i Nationalforsamlingen, hvor
han bidrog til at styrte Thiers. Med <i>Journal des
Débats</i> brød han som gammel Mand og skrev
til sidst for <i>Journal de Paris</i>. Fra de sidste 25
Aar af hans Liv er Bøgerne <i>Souvenirs de
voyages et d'études</i> (2 Bd, 1852—53), <i>Souvenirs et
réflexions politiques d'un journaliste</i> (1859), <i>La
Fontaine et les fabulistes</i> (2 Bd, 1867), <i>La chute
du second empire</i> (1874) og <i>J. J. Rousseau, sa vie
et ses ouvrages</i> (2 Bd, 1875). Som Docent — og
Skribent — var S. livlig og aandrig, men ikke
altid helt paalidelig. (<sp>Litt</sp>.: <sp>Tamisier</sp>, <i>St.
M., G., étude littéraire</i> [Marseille 1876]).
<i>E. G.</i>
</chapter>

<chapter name="Saint-Martin">
<b>Saint-Martin</b> [sæ-mar'tæ], Ø i Vestindien
en af de smaa Antiller, 98,6 km<sup>2</sup>, hvoraf 51,8
km<sup>2</sup> med (1911) 3863 Indb., tilhører Frankrig,
46,8 km<sup>2</sup> med (1922) 2527 Indb. tilhører
Nederlandene. Øen er bjergfuld og hæver sig i Mt
Paradis til 420 m. Den er fattig paa Skov og
Vand og lidet egnet til Dyrkning. Der
frembrirges Sukker, Bomuld og Tobak. Hovedstad i
den fr. Del er Marigot, i den nederlandske Del
Philippsburg. S. M. har siden 1648 været delt
mellem Frankrig og Nederlandene.
<i>M. V.</i>
</chapter>

<chapter name="Saint-Martin, Antoine Jean">
<b>Saint-Martin</b> [sæ-mar'tæ], <sp>Antoine Jean</sp>,
fr. Orientalist (1791—1832), studerede i Paris
østerlandske Sprog under Silvestre de Sacy,
særlig Koptisk og Armenisk, udgav 1811 <i>Notice
sur l'Égypte sous les Pharéons</i>, 1818—22
<i>Mémoires historiques et géographiques sur
l'Armenie</i> og 1820 <i>Recherches sur l'époque de la mort
d'Alexandre</i>. S. A. blev han Medlem af
<i>Académie des Inscriptions</i>, 1824 Bibliotekar hos
Kongen og Inspektør over den orientalske
