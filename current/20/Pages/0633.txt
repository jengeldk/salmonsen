hvis vestlige Bred 6 Batailloner havde
nedgravet sig. Angrebet paa den russ. Stilling
aabnedes 1. Maj Kl. 7 Form., og 2 Timer senere var
den taget med ringe Tab. Japanerne mistede
kun 1070 Mand, Russerne derimod c. 2400 samt
16 Kanoner og 8 Maskingeværer. De trak sig
tilbage til Bjergpassene i Retning af Liaoyang,
medens Kuroki kun kom til Fenghoangtscheng,
hvor Hæren forblev. Den traadte i
Forbindelse med en ny Division, som 19. Maj var
landsat ved Takuschan, og 8. Juni naaede
Siuyen.

Japanerne havde imens landsat en 3. Armé,
Nogi, der skulde angribe Port Arthur, medens
2., General Oku, skulde dække ham imod et
Angreb N. fra (om Belejringen af denne
Fæstning se <sp>Port Arthur</sp>). Kuropatkin mente
først at maatte vente med sin Offensiv til
1. August, naar der var tilført ham yderligere
Forstærkninger, men Tsaren beordrede ham at
begynde denne snarest, og han valgte at angribe
Oku først, skønt alt talte for, at Kuroki var i
en vanskelig Stilling lige over for General Keller,
som 15. Maj havde afløst Sassulitsch og ialt
raadede over 40 Batailloner og 40 Eskadroner og let
kunde forstærkes fra Hovedgruppens 100
Batailloner og 70 Eskadroner mellem Liaoyang og
Haitscheng. Kuropatkin vilde for at hjælpe Port
Arthur først angribe 2. Armé, der kun observeredes
af Ryttergeneral Samsonov med en ringe Styrke.
Denne fik kun tilført 1. Armékorps og 5
Kosakregimenter under General Stackelberg, da man
frygtede en yderligere Landgang ved Yinkou.
Først midt i Juni var Stackelberg's Tropper
samlede ved Wafangu, og her led han 15. Juni
et Nederlag, der kostede c. 3000 Mand, medens
Oku kun mistede 1270. Det jap. Artilleri stod
skjult, Russernes aabent; de lærte først senere
at gøre det samme. Stackelberg kom efter en
besværlig Retræte 20. Juni til Kaiping, men
fornyede Angreb opgaves foreløbig.

Japanerne havde saaledes fremdeles
Initiativet, og Hovedkvarteret i Tokio befalede saa,
at 1. og 2. Armé, mellem hvilke 4. Armé, Nodzu
(foreløbig kun 1 Division i Siuyen), dannede
Forbindelsen, skulde rykke koncentrisk frem
mod Liaoyang, der befæstedes af Russerne. Det
krævede 6 Uger, inden 1. og 4. Armé under
heftige Kampe med Keller, som allerede i Maj
havde grebet Offensiven (uden at opnaa et
Resultat), havde erobret Bjerg-Passene i
Fengschuiling Bjergene.

I V. rykkede Oku ogsaa kun smaat frem, men
han erobrede dog 27.—30. Juni fl. Pas, saa at 6.
Juli Fremrykningen mod Kaiping kunde
begynde, hvilken Stackelberg havde besat med 2
Armékorps, men den opgaves efter nogle Kampe
9. Juli. Marschal Oyama, udnævnt til
Øverstbefalende, indtraf 14. Juli i Dalny og skulde nu
lede den videre Fremrykning, medens
Kuropatkin, der stadig modtog store Forstærkninger
fra Europa, tænkte paa at optage en afgørende
Kamp ved Haitscheng, som befæstedes, for at
Forbindelsen med Yinkous vigtige Havn kunde
bevares, hvilken dog 26. Juli med store
Beholdninger faldt i Japanernes Hænder; forgæves
havde General Sarubajev med betydelige
Kræfter faaet Ordre til at standse Oku ved Taschitsao
for at forhindre det. Han ydede her 24. Juli
heftig Modstand, men forlod Stillingen Natten
derpaa for uhindret at naa Haitscheng.

Imens var ogsaa Kuroki rykket frem under
stadige Kampe, saaledes ved Yushuling-Pjelin
30. og 31. Juli og sidstnævnte Dag ved
Yangtselin, hvor General Keller faldt. Russerne gik saa
tilbage over Langho, der foreløbig standsede
Japanerne. I V. fortsatte 2. og 4. Armé ligeledes
deres Fremrykning og havde sidstnævnte Dag
en haard Kamp at bestaa ved Simutscheng med
Sassuiitsch's Armékorps, men begge Hære
rykker dog 2. Aug. til foran Haitscheng, som
Kuropatkin nu frivillig opgav, saa den 2 Dage senere
blev besat. Oyama havde altsaa kastet de russ.
Kræfter til Liaoyang, hvorfra 2. og 4. Armé var
56 og 1. 40 km fjernede. Kampen maatte dog
opsættes 3 Uger p. Gr. a. manglende Forsyning
og Regnvejr. Kuropatkin vilde lade det komme
til en Hovedafgørelse ved Liaoyang; han mente
endelig at kunne slaa Japanerne, da han var
blevet dem betydelig overlegne; i alt raadede
han over 199 Batailloner, 150 Eskadroner, 592
Kanoner, hvoraf dog kun henh. 160, 122 og 530
kunde deltage i Kampen, i alt c. 150000 Mand,
medens Japanernes 3 Hære kun talte 116
Batailloner, 33 Eskadroner, 446 Kanoner (deraf 68
sværere), i alt 112000 Mand. Selve Byen, der laa
ved Floden Taitseho, var omgivet af en 9 m
høj Mur, og desuden var der anlagt 16 Værker
paa den sydlige Bred. Feltstillinger var
yderligere anlagte dels i SV., dels i S. og SØ., hvor
de sluttede sig til Floden. Foreløbig besatte dog
Korpsene længere fremskudte Stillinger ved
Anschanchan og Liandiasan, hvor Kuropatkin
først vilde optage Kampen. Nogen fast Plan
havde han dog ikke. Overlegenheden i Styrke
opfordrede ham stærkt til at angribe Kuroki,
der var 35 km skilt fra 2. og 4. Armé.
Vicekongen, som stadig havde været uenig med
Kuropatkin, opfordrede ham ivrigt dertil, men han
holdt bestemt paa en defensiv Optræden, idet
han overvurderede Japanerne. Saaledes
begyndte <sp>Slaget ved Liaoyang</sp> under uheldige
Auspicier for Russerne, thi en fast Vilje og
Klarhed i Opfattelse ell. Ordregivning manglede.
Saaledes gav Kuropatkin 23. Aug. — i Strid med
tidligere Befalinger — bestemt Ordre om, at
Hovedkampen skulde optages i den nævnte
fremskudte Stilling. Japanerne derimod, der maatte
angribe, lededes med Dristighed og efter en
bestemt Plan. Saa snart Vejret bedredes, befalede
Oyama, at alle 3 Hære til 28. Aug. skulde sætte
sig i Besiddelse af de russ. fremskudte
Stillinger. Om disse kæmpedes i Dagene 24.—27.,
navnlig heftig paa Østfronten. Russernes
venstre Fløj blev kastet, og dette bevirkede deres
Tilbagegang til Hovedstillingen nærmere
Liaoyang; den gik fra Siapu ved Taitseho over
Zofantun til Majetun ved Jernbanen; store
Reserver stod ved Liaoyang, Rytteri ved Pensiho. —
Slaget, der varede fra 30. Aug. til 3. Septbr,
kan kun skildres i sine Hovedtræk. Medens 2.,
4. og Halvdelen af 1. Armé i 2 Dage forgæves
angreb den russ. Stilling og efter dennes
Opgivelse selve Fortlinien, gik den anden Halvdel
af 1. Armé over Taitseho ved Kvantun og
naaede en Stilling N. f. Taitseho og angreb
