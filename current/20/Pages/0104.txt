og høj Kultur samlede han i sit pragtfulde Hjem
mange af Datidens aandelige Storheder. 1778
udgav R., der i det hele var en dygtig og
smagfuld Kunstskribent, sine Forelæsninger paa
Kunstakademiet: <i>Discourses</i> (hans samlede
litterære Værker udkom i 3 Bd 1801; senere Udg.).
R. har malet en Del Historiebilleder (Ugolino
etc.), men det er dog særlig i Portrætfaget og
dermed beslægtede Genrer (»Jordbærpigen«, <i>The
Mob Cap</i>, <i>The Babes in the Wood</i>), han har
gjort sig berømt. Eklektisk anlagt, mere
kultiveret end stærkt oprindelig — men helt
selvstændig som Karakterskildrer —, mere
Forstandens end Inspirationens Mand har han dog ved
sine smagfulde og elegante, bredt og kraftig
malede og udmærket opstillede Portrætter skabt
en aandsfornem og mesterlig Kunst, af Bet. for
det eng. Portrætmaleris Udvikling. Han har
malet umaadelig meget; Datidens fine London
sad for ham. Her nogle af hans kendteste
Arbejder: Hertugparret Hamilton, Mrs. Siddons
som tragisk Muse, Lord Heathfield, <i>The snake
in the grass</i> (Londons Nationalgal.), adskillige
Selvportr.; de tre hvidklædte Søstre
Waldegrave, Lady Spenzer som Zigeunerske, Lady
Romney, Lady Sunderlin (1788), Mrs. Garnac
(1778), Nelly O'Brien (disse to i Wallace-Saml. i
London), Mrs. Bouverie (i Longford Castle),
Barneportr., Uskyldens Alder (Londons Nat.
Gall.) etc. Hans Kunst, der er mangfoldiggjort
som faa andres gennem Stik i Skrabe- og
Punktermanér, er ypperlig repræsenteret i London's
Nat. Gall., Nat. Port. Gall., South Kensington
Mus., eng. Privatsamlinger o. a. St., i
Stockholm's Nationalmus Portr. af Sir. Th. Mills,
Selvportr. i privat dansk Eje. (<sp>Litt</sp>.: Foruden
ældre Biogr. ved Knight [1798], Northcote [1818],
Fadington [1819], Cotton [1856] kan nævnes
<sp>Leslie</sp> og <sp>Taylor</sp>, <i>Life and times of Sir
J. R.</i> [2 Bd., 1865]; <sp>Chesneau</sp>, <i>J. R.</i> [Paris
1887]; Biogr. ved <sp>Stephens</sp> [1866] og
<sp>Conway</sp> [1868]; <sp>W. Armstrong</sp>, <i>Sir J. R.</i>
[1900, 1905]; <sp>Cl. Philips</sp>, <i>R. and the Roy.
Acad.</i>, samt væsentlig populariserende Arbejder
af <sp>Elsa d'Esterre-Keeling</sp> [1902],
<sp>Reynolds Rowley Cleeve</sp> [1902] og Lord
<sp>Ron. Gower</sp> [1902]; <sp>G. Sime</sp>, <i>R.</i> [1904]; <sp>M.
Osborn</sp>, <i>R.</i> (1908); <sp>Boulton</sp>, <i>Sir J. R.</i>
[London 1905]; <sp>Ortlepp</sp>, Sir <i>J. R.</i>
[Strassburg 1907]; »Künstler-Monographi« Nr. 91
[1908]; <sp>Benoit</sp>, <i>R.</i> [Paris 1904]; <sp>F. Molloy</sp>,
<i>Sir Joshua and his circle</i> [1—2], Lond. 1906]).
<i>A. Hk.</i>
</chapter>

<chapter name="Reynolds-Stephens">
<b>Reynolds-Stephens</b> ['ren<sub>ə</sub>£(d)z-'stiv<sub>ə</sub>nz],
eng. Kunstner, er f. 1862 i Canada. R., der er
opdraget i England og Tyskland og uddannet
paa London's <i>Roy. Academy</i>, begyndte som
Maler (i Akvarel), men udstillede fra 1887
Skulpturarbejder, 1889 Reliefferne »Sandhed og
Retfærdighed« og den lange Frise til Alma
Tadema's Hus »Amphissa's Kvinder«. Senere
skiftevis Maler (det smukke Oliemaleri »Sommer«
med symbolske Kvindeskikkelser, »Elskov og
Skæbne«, »I Morfeus'es Arme« etc.) og
Billedhugger rettede han sit dekorative Talent og sin
store tekn. Kunnen særlig paa »anvendt Kunst«,
kunstindustrielle Arbejder: fra Ruder og
Smykker og Nips i Sølv til Paneler i Bronze (»Den
sovende Skønhed«), Kaminer o. a.
<i>A. Hk.</i>
</chapter>

<chapter name="Reyscher, August Ludwig">
<b>Reyscher</b> ['ra^i∫<sub>ə</sub>r], <sp>August Ludwig</sp>, tysk
Retslærd og Politiker, f. 10. Juli 1802 i
Unterriexingen a. d. Enz, d. 1. Apr. 1880 i Cannstatt,
<i>Dr. jur.</i> 1824, s. A. Privatsekretær hos den
württembergske Gesandt i München, 1826 ansat i
det württembergske Justitsministerium, 1829
Privatdocent i Tübingen, 1831 <i>Prof. extraord.</i>
smst., 1837 <i>Prof. ord.</i>, 1851 af politiske Grunde
forsat til en administrativ Post i Ulm, s. A.
Afsked efter egen Begæring, derefter Sagfører.
Som Politiker tilhørte han det liberale Parti,
han var Tilhænger af den tyske
Enhedstanke, var Medlem af det württembergske
Kammer og udfoldede gennem en Aarrække en
frugtbar publicistisk Virksomhed. Som Retslærd
stod han i Germanisternes Lejr. Han ledede
Udgivelsen af »Vollständige, historisch und
kritisch bearbeitete Sammlung der
württembergischen Gesetze« (I—IXX 1828—51) og skrev,
foruden Retsbetænkninger, Afh. o. a., »Das
gesammte württembergische Privatrecht« (I—II
1837 og 1843, 2. Opl. 1845 og 1847, III 1848).
Sammen med W. E. Wilda, senere med G.
Beseler og O. Stobbe udg. R. »Zeitschr. für deutsches
Recht und deutsche Rechtswissenschaft« (I—XX
1839—61). R.'s »Erinnerungen aus alter und
neuer Zeit (1802 bis 1880)« offentliggjordes 1884
af Karl Riecke. Den haarde Dom, Robert von
Mohl i sine »Lebens-Erinnerungen« (I,
Stuttgart og Leipzig 1902, S. 207—08) fælder over
R., deles ikke af andre.
<i>Fz. D.</i>
</chapter>

<chapter name="rez-de-chaussée">
<b>rez-de-chaussée</b> [re-t-∫o'se] (fr.), Stue,
Stueetage, Parterre.
</chapter>

<chapter name="Reznicek, Emil Nikolaus v.">
<b>Reznicek</b> ['ræznitsæk?], <sp>Emil Nikolaus v.</sp>,
østerr. Komponist, er f. 4. Maj 1861 i Wien. Elev
af Leipzig's Konservatorium og i flere Aar
virksom som Kapelmester ved mindre Teatre i
Tyskland og Østerrig og som rejsende
Orkesterdirigent. Han har komponeret Kirkemusik,
Orkestersuiter, Strygekvartetter, nogle Symfonier,
men blev navnlig bekendt ved »Donna Diana«
(1894), en Lystspilopera, der vidnede om et ikke
alm., dog mere let humoristisk og elegant
end dybtgaaende Talent, og som gjorde
betydelig Lykke og opførtes rundt om paa tyske
Scener (Ouverturen er ogsaa meget spillet i
Koncertsalen). Siden fulgte en folkelig Opera over
»Till Uglspil«'s Motiver og »Ritter Blaubart« m.
m.; 1920 blev R. Lærer ved »Hochschulen« i
Berlin.
<i>W. R.</i>
</chapter>

<chapter name="Rezonville">
<b>Rezonville</b> [r<sub>ö</sub>zå'vil], Landsby i Lothringen,
ca. 13 km V. f. Metz, ved Vejen fra denne By
til Verdun. Slaget ved Gravelotte-St. Privat 18.
August 1870 kaldes af Franskmændene Slaget
ved R. (se <sp>Gravelotte</sp>).
<i>(B. P. B.). E. C.</i>
</chapter>

<chapter name="R. F. P.">
<b>R. F. P.,</b> Christian IV's Valgsprog: <i>Regna
firmat pietas</i> ɔ: Gudsfrygt styrker Riget.
</chapter>

<chapter name="rfz.">
<b>rfz.,</b> <i>rinforzando</i> (ital.). mus.
Foredragsbetegnelse: et pludseligt og kortvarigt <i>crescendo</i>,
tiltagende i Styrke.
<i>S. L.</i>
</chapter>

<chapter name="Rh">
<b>Rh,</b> kemisk Tegn for Rhodium.
</chapter>

<chapter name="Rhabarber [">
<b>Rhabarber [</b>ra-], d. s. s. <sp>Rabarber</sp>.
</chapter>

<chapter name="Rhabdomantik">
<b>Rhabdomantik</b> ['rab-] (gr.), Sandsigekunst,
der udøves ved Hjælp af en lille Stok, en Kvist,
hyppigst en tvegrenet Pilekvist, hvis Grene fattes
een med hver Haand, dog ogsaa ofte en enkelt
lige Kvist, der bæres vandret med en let Bøjning
fremkaldt ved, at Pegefingrene trykkes mod
