for at faa ham styrtet. Efter at
Sammensværgelsen var røbet, maatte R. forlade Landet.
Han drog iflg. Heimskringla til Sverige og fik
Len der.
<i>(O. A. Ø.). Edv. B.</i>
</chapter>

<chapter name="Ring, tom">
<b>Ring,</b> <sp>tom</sp> [tom-'reŋ], tysk Kunstnerfamilie
i 16. Aarh.; dens Virksomhed faldt særlig i
Westfalen. Af dens Medlemmer nævnes
<sp>Ludger tom R.</sp> den Æ. (1496—1547), der
foruden Maler var Arkitekt og Bogtrykker, og
hans Sønner, Miniaturmalerne <sp>Ludger tom
R.</sp> den Y. (1522—83?) og <sp>Hermann tom R.</sp>
(1521?—97?). Af deres kunstneriske
Virksomhed fortjener særlig de udmærkede
karakterfulde Portrætter at nævnes (Prøver paa deres
Kunst i Samlingerne i Münster og i Kaiser
Friedrich-Museet i Berlin: Ludger den Æ.:
Mandsportræt). Af Hermann R. findes endvidere i
Kirker og Privatsamlinger i Münster
adskillige religiøse Billeder, der viser Paavirkning
fra ital. Renaissance (og Dürer) i Smag med
de nederlandske Manieristers Kunst.
»Korsfæstelsen«, »Lazarus« m. v.; i Berlins Kaiser
Friedrich-Museum (magasineret): Ludger den
Y.'s »Brylluppet i Kana«.
<i>(A. R.). A. Hk.</i>
</chapter>

<chapter name="Ring, Barbra">
<b>Ring,</b> <sp>Barbra</sp>, norsk Forfatterinde, f. 4.
Juli 1870 i Drammen. R. har skrevet en lang
Række friske og naturlige Bøger for unge
Piger, deriblandt særlig »Anne-Carina Corvin«,
»Tertit«, »Fjeldmus« o. a., som har fortjent sin
store Popularitet. Senere har hun forladt
denne taknemlige Genre for mere udpræget
litterært Forfatterskab. Romanen »Jomfruen« (1914)
var et dristigt Forsøg paa en
historisk-psykologisk Roman, skrevet i en stemningsbevæget Stil.
En lang Række moderne Nutidsromaner af
forskellig litterær Værdi, som alle ved deres
underholdende Egenskaber har opnaaet en stor
Læsekreds, indlededes med den i fl. Henseender
fine og interessante »Før Kulden kommer«
(1915), hidtil R.'s bedste Bog. Senere er
udkommet »Under Sejl«, »Vejen«, »Guldkappen«, »To«,
»En Mand«, »Unge Fruer«. R.'s elskværdige og
naturlige Barnekomedier, »Kongens Hjerte« og
»Liselil og Perle« har været opført paa
Nationalteatret, det første ogsaa paa det ny
Teater i Kbhvn. En udmærket og varmhjertet
Biografi, »Mennesket Fernanda Nissen« udgav
R. 1921; »For hundrede Aar siden« (1924) giver
en sympatisk Skildring af Hanna Winsnes. R.
har gjort et stort og dygtigt Arbejde som
Journalist.
<i>E. S-n.</i>.
</chapter>

<chapter name="Ring, Ferdinand Eduard">
<b>Ring,</b> <sp>Ferdinand Eduard</sp>, dansk
Billedhugger, f. i Kbhvn 28. Apr. 1829, d. smst.
28. Maj 1886. Sin Uddannelse fik han dels paa
Kunstakademiet, dels under H. V. Bissen; 1850
debuterede han paa Charlottenborg med en
Modelfigur, 1854 vandt han en Pengepræmie
for Gruppen »En Jæger med sin Hund«, og
1856 udstillede han et Relief, »Moses beskytter
Kvinderne ved Brønden«. S. A. drog han til
Sverige, hvor han blev til 1869 og udførte
adskillige Skulpturer til Udsmykning af
monumentale Bygninger, for Raadhuset i Malmö
saaledes 6 store Figurer, til Navigationsskolen i
Göteborg en Neptun. Efter at være vendt
tilbage til Danmark fik han Bestilling paa den
kolossale Frontongruppe »Apollon med
Pegasus« til det kgl. Teaters ny Bygning, fuldendt
1876. Kort efter udførte han et Portræt af H.
C. Andersen (udstillet 1878) samt Niels
Ebbesen's Statue, der blev opstillet paa Torvet i
Randers; til Museet paa Frederiksborg
modelerede han 1882 og 84 Thyra Danebod og Gorm
den Gamle, 1886 udførte han Statuen af
Wiedewelt (Carlsberg Glypotek) og senere
Polycarpus til Frederikskirken. En Sejrsgudinde,
han modelerede til det for øvrigt af J. V.
Dahlerup komponerede Huitfeldt-Monument paa
Langelinie, er af god dekorativ Virkning.
<i>(S. M.). P. J.</i>
</chapter>

<chapter name="Ring, Gerda Kirsebom">
<b>Ring,</b> <sp>Gerda Kirsebom</sp>, ovenn. B. R.'s
Datter, norsk Skuespillerinde, f. 11. Maj 1891 i
Kristiansand, gift med Teaterchef Halfdan
Christensen, debut. 1911 paa Det ny Teater i Kbhvn
i sin Moders Barnekomedie »Kongens Hjerte«,
ansat ved Nationalteatret 1912. R. har med
Naturlighed og Følelse spillet en lang Række
Ungpigeroller; særlig har hendes moderne unge
Piger i Gunnar Heiberg's »Gerts Have« og
»Kunstnere« virket ny; og i det fr. Lystspil »Hr.
Brotonneau«; og navnlig Halfdan Christensen's
»Ansigtet paa Ruden« har R. vist original
Karakteriseringsevne.
<i>E. S-n.</i>.
</chapter>

<chapter name="Ring, Johannes Anders Inge Riise">
<b>Ring,</b> <sp>Johannes Anders Inge Riise</sp>,
dansk Skuespiller, f. 3. Jan. 1863 i Kbhvn. R.
blev først uddannet til Skibsmægler, inden han
11. Maj 1884 optraadte første Gang paa det
kgl. Teater som Rosenkrantz i »Hamlet«;
senere spillede han bl. a. Hans Lauritsen i
»Ambrosius« og Oberon i »En
Skærsommernatsdrøm«, men da der ikke aabnede sig nogen
tilfredsstillende Virksomhed for ham paa
Nationalscenen, tog han 1888 Engagement ved
Folketeatret, hvor ham virkede i 30 Aar og
udførte c. 265 Roller. R. begyndte som
Romantiker med L. Stigaard som Forbillede
(Junker Ove i »Et Folkesagn«; Christian i »Ole
Lukøje«), men fandt Udtryk for et mere
personligt Talent, naar han spillede let komiske
Karakterroller, f. Eks. Drengen i »Den dram.
Skrædder«, Celéstin i »Frk. Nitouche«,
Hammer i »For Alvor«, Bellac i »Hvor man keder
sig«, Musikeren i »Møntergade 39«, Professor
Tusgaard i »Feriegæsterne«, Lensgreven i »Den
bestøvlede Kat« og Kammerherren i »Pigernes
Alfred«. Inden for dette Omraade, hvor R. fik
Brug for sit diskrete Lune og sin rammende,
altid elskværdige Karakteriseringsevne, blev
han en af Folketeatrets populære Skuespillere
ved Siden af O. Zinck og H. Hellemann og
delvis som Arvtager efter H. Kolling. Men da
R. uden Grund i de senere Aar blev trængt ud
af Repertoiret, gik han 1918 til det ny Teater,
fra hvilket han 15. Maj 1924 tog Afsked efter
40 Aars Virksomhed i en af sine bedste
Skikkelser, Lynggaard i »Lynggaard og Co.«, som
han havde udført over 150 Gange. Aaret efter
optraadte han som »Gæst paa Betty
Nansen-Teatret. Siden 1907 har R. været Formand
for Skuespillerforeningen, og i denne
Egenskab har han gjort sig fortjent ved at
samle en Fond til Rejsningen af et
Alderdomshjem for Scenekunstnere. — Hans
Hustru, <sp>Maria Petrine R.</sp>, født
<sp>Petersen</sp>, dansk Skuespillerinde, født 10. Juli 1855
i Kbhvn, debuterede 31. Jan. 1877 som Laura
