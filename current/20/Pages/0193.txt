Plejestiftelsen flyttedes til de ny Bygninger;
den højtidelige Indvielse fandt Sted 3. Septbr
s. A. Hospitalet er opført af Arkitekt Martin
Borch, medens Ingeniørerne S. Koch og O. K.
Nobel har ledet Ingeniøranlæggene. Det har
sammen med 4 under Univ. sorterende
lægevidenskabelige Institutter, der er opførte
samtidig med Hospitalet, et Areal af c. 110000 m<sup>2</sup>,
hvoraf de 97670 m<sup>2</sup> optages af Hospitalet;
Grunden er rektangulær; den har en Længde af c.
403 m og en Bredde af c. 273 m. Hovedfacaden
vender mod Blegdamsvejen; paa de 3 andre
Sider omgives Hospitalet af Parkanlæg, fra
hvilke det dog skilles ved Frederik V's Vej og
Juliane Marie's Vej, opkaldte efter Stifterne af
Frederik's Hospital og Fødsels- og
Plejestiftelsen, samt en parallelt med Blegdamsvej en
løbende Vej.

Hospitalet har Plads til c. 950 Patienter,
hvoraf c. 100 nyfødte Børn. Det har 2 med.
Afdelinger med tilsammen 242 Senge, 2
kirurgiske med i alt 242 Senge, 1 Afdeling for
Øjensygdomme med 20, 1 for Øre-, Næse- og
Halssygdomme med 17, 1 for Hud- og
Kønssygdomme med 84, 1 for Børnesygdomme med 62 samt
2 Fødeafdelinger. Hver af disse har en
Fødegang paa 8 Stuer, beregnet til 1 Patient, samt
en Barselgang paa 49 Senge, til
Fødeafdelingerne er knyttet en gynækologisk Afdeling med 34
Senge, en Svangreafdeling paa 20 Senge samt
en Plejeafdeling, beregnet paa 15 Mødre. Af
Afdelingernes Overlæger har 6 (2 medicinske,
2 Overkirurger og 2 Overaccouchører) Bolig
paa Hospitalet. Paa dette gives poliklinisk
Behandling til Ubemidlede. Den medicinske og
den kirurgiske Poliklinik har selvstændige
Ledere, medens de øvrige Poliklinikker er
underlagte de paagældende Hospitalsafdelinger.
Hospitalet har endelig en Røntgen-Klinik, en
Nervepoliklinik og en Bade- og Massageklinik;
det har sit eget Apotek. Endelig er der ved
Samarbejde mellem Staten og Kbhvn's
Kommune fra 1. Septbr 1924 blevet oprettet en
ekstraordinær Fødeafdeling paa 28 Senge paa <i>Dr.
med.</i> Blad's Klinik, Martinsvej 8.

Administrationsbygningen, gennem hvis Port
Hovedindgangen til Hospitalet er, ligger mod
Blegdamsvejen; i denne Bygning findes
Kontorlokaler og Stuer for Optagelse af Patienter og
Behandling af Tilskadekomne, Resten af
Bygningen optages væsentligst af Boliger, navnlig
for Læger.

Den centrale Plads i Hospitalskomplekset
indtages af de medicinske og kirurgiske

<img>Fig. 1. Rigshospitalet. Administrationsbygning.</img>

<img>Fig. 2. Rigshospitalet. Grønnegaarden.</img>
