sammenlignende Sproggranskning i Univ. i Oxford,
en Stilling, som han 1891, nærmest af
Helbredshensyn, opgav, hvorimod han s. A. blev Prof.
i Assyriologi. Hans Hovedstudium er
Kileskriften og de forsk. Sprog, som er udtrykte med
denne ejendommelige Skriftart. I <i>Journal of
Philology</i> udgav han 1870 den første akkadiske
Grammatik, derefter: <i>Assyrian Grammar for
comparative purposes</i> (Lond. 1872), <i>Elementary
Assyrian Grammar</i> (1875), <i>Lectures on the
Assyrian Language</i> (1877), endvidere: <i>Babylonian
Literature</i> (1877), <i>Ancient Empires of the East</i>
(1884), <i>Assyria, its Princes, priests and people</i>
(1885), <i>Social Life among the Assyrians and
Babylonians</i> (1891), <i>A primer of Assyriology</i>
(1894), <i>Hibbert Lectures on the origin and
growth of religion as illustration by the religion
of the Ancient Babylonians</i> (1881); desuden:
<i>The Hittites or the story of a forgotten people</i>
(1888), <i>The Cuneiform Inscriptions of Van
deciphered and translated</i> (1872—94). S. har
besørget udgivet: <i>Records of the Past, New Series</i>,
hvilke indeholder eng. Oversættelser af
assyriske Tekster, og er desuden Forf. af mange,
mere populære Skr, hvori Bet., særlig for
Bibelstudiet, af de ny Opdagelser i Asien og
Ægypten fremhæves. S. har saaledes udgivet: <i>Fresh
Light from the Monuments</i> (1884; 7. Udg. 1892;
paa Dansk: »Talende Stene«, overs. af Laursen,
Kbhvn 1888; ogsaa paa Fransk og Tysk), <i>The
Higher Criticism and the Verdict of the
Monuments</i> (1894). Fl. populære Skr af S. i samme
Retning, men af mindre Omfang, er udgivne af
<i>Religious Tract Society</i>. Af
sprogsammenlignende Indhold er: <i>Principles of comparative
philology</i> (1874, 3. Udg. 1883), <i>Introduction to
the Science of Language</i> (1880; 3. Udg. 1890 i 2
Bd). S. har ogsaa udgivet: <i>Egypt of the
Hebrew and Herodotus</i> (1888), <i>The life and times
of Isaiah</i> (1889), <i>The races of Old Testament</i>
(1891), <i>Introduction to the books of Ezra,
Nehemiah and Esther</i> (1885).
<i>V. S.</i>
</chapter>

<chapter name="Sayetgarn">
<b>Sayetgarn</b> [sa'jæt-], se <sp>Garn</sp>.
</chapter>

<chapter name="Sayous, Pierre André">
<b>Sayous</b> [sæ'ju], <sp>Pierre André</sp>, fr.
Litteraturhistoriker, f. i Genève 9. Novbr 1808, d. i
Paris 22. Febr 1870. Han var af en til Schweiz
emigreret fr. Familie, blev Prof. i Genève efter
R. Töpffer, men afsattes 1848 og begav sig til
Paris, hvor han fik Embede i det fr.
Kultusministerium, fra 1859 som <i>sousdirecteur pour
les cultes non catholiques</i>. Skrifter: <i>Études
littéraires sur les écrivains français de la
Réformation</i> (2 Bd, 1841—54), <i>Histoire de
la littérature française à l'étranger</i> (2 Bd,
1853, blev kronet af det franske Akademi),
<i>Le XVIIIe siècle à l'étranger</i> (1861). Desuden
har han udgivet Mallet du Pan's Memoirer og
Breve (1851). — Hans Søn, <sp>Edouard S.</sp>, fr.
Historiker, f. i Genève 10. Jan. 1842, d. i Nizza
19. Jan. 1898. Efter at have været ansat i forsk.
Lærerembeder i Frankrig blev han 1877
protestantisk Præst; tillige holdt han kirkehistoriske
Forelæsninger, først i Montauban, siden i
Toulouse, indtil han 1886 udnævntes til Prof. i
Middelalderens Historie ved Univ. i Besançon.
Han har forfattet <i>Le Christianisme de Bacon</i>;
<i>les déistes anglais et le Christianisme</i> (1882),
<i>Jésus-Christ d'après Mahomet</i> (1889); to Afsnit
af Englands Historie i Lavisse og Rambaud's
<i>Histoire genérale</i> og et stort Antal Artikler i <i>La
grande Encyclopédie</i>. Men især har han givet
sig af med Studiet af Ungarns Historie og
Litteraturhistorie, saaledes i det betydelige
Arbejde <i>Histoire générale des Hongrois</i> (1877,
overs. paa Magyarisk), endvidere <i>Histoire des
Hongrois et de leur littérature politique de 1790
à 1815</i> (1872) og <i>Les origines et l'époque
païenne de l'histoire des Hongrois</i> (1874).
<i>E. G.</i>
</chapter>

<chapter name="Sayre, Lewis Albert">
<b>Sayre</b> [sæ.<sub>ə</sub>], <sp>Lewis Albert</sp>, amer.
Kirurg og Orthopæd, f. 29. Febr 1820 i Madison,
New Jersey, d. 21. Septbr 1900 i New York. S.
studerede ved Transsylvania University i
Lexington, blev <i>Dr. med.</i> 1842 i New York
(Afhandling: Spinalirritation [<i>West. Journ. of med.
Science</i>]) og var 1842—52 <i>Prosector chirurgiæ</i>
ved Coll. of Phys. and Surg. Han stiftede 1844
<i>Pathological Society</i> og virkede dels som
Militærlæge, dels som Operatør ved Hospitalerne.
Han grundlagde selv Bellevue Hospital i New
York, hvor han var Prof. i Orthopædi. Derfra
udsendte han <i>Report on Potts disease with a new
method of treatment by suspension</i> (1876), der
med noget ændret Titel atter udkom 1877 som
Særtryk af <i>Transact. of the Amer. med. Ass.</i>,
XXVIII). Han indførte her et
Ophængningsapparat, den saakaldte Jurymast, hvorved
Rygsøjlen straktes, medens der anlagdes et
Gipskorset (S.'s Korset).
<i>J. S. J.</i>
</chapter>

<chapter name="Sayula">
<b>Sayula</b> [sa'jula], By i Mexiko, Stat Jalisco,
ligger 105 km SSV. f. Guadalajara ved Randen
af den mexikanske Højslette (1340 m o. H.) og
ved en lille Saltsø, der ligesom fl. andre
nærliggende er rig paa Soda. S. har 8000 Indb. og
driver Lervaretilvirkning samt Handel med
Landbrugsprodukter.
<i>H. P. S.</i>
</chapter>

<chapter name="Sazonov, Sergej">
<b>Sazonov</b> [sa'zån<sub>å</sub>f], <sp>Sergej</sp>, russ.
Statsmand, f. 1860, blev efter en diplomatisk
Løbebane, under hvilken han bl. a. var russ.
Ambassaderaad i London og (1906—1909) russ.
Ministerresident ved Vatikanet, 1909 Adjoint
hos Udenrigsminister Isvolski og senere s. A.
hans Efterfølger. Hans Overtagelse af den russ.
udenrigske Ledelse betegnede til en Beg. en vis
Udjævning i den efter Balkankrisen 1908 stærke
Spænding mellem Rusland og Østerrig-Tyskland;
1910 ledsagede S. Kejser Nikolaj ved dennes
Møde med Kejser Wilhelm i Potsdam. Paa
den anden Side tog S. sig omhyggeligt af
Opretholdelsen og Styrkelsen af Forbindelsen
mellem Rusland og Vestmagterne; de
Rivningsmomenter, som endnu eksisterede mellem Rusland
og England, lykkedes det ham, trods den
vanskelige Situation i Persien, med megen
diplomatisk Dygtighed og Takt at fjerne. Personlig
en rolig og besindig Mand, arbejdede han saa
længe som muligt paa at dæmpe den
nationalistiske og panslavistiske Stemning, der i Aarene
før Verdenskrigen mere og mere greb de
ledende russ. Kredse; helt undgik han
imidlertid ikke selv at tage Indtryk af dem. Under
Balkankrigene 1912—13 modstod han energisk
de aggressive russ. Kræfter og gjorde et godt
Arbejde for Krisens fredelige Løsning og
Verdensfredens Bevarelse; ogsaa efter
Serajevo-Mordet var han saa længe som muligt ivrigt
virksom i Fredens Interesse, men hævdede
samtidigt med megen Fasthed de russ.
Synspunkter. Under Krigen var hans Samarbejde med
