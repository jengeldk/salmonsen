de nævnte Formeringsorganer, som da afløser
hinanden i den nævnte Rækkefølge. Andre
Former mangler Skaalrustsporer, andre
Uredosporer, og atter andre har kun Basidiefrugter; i
sidste Tilfælde mangler Basidiefrugterne
hyppig deres Hvileperiode, og der kan da i Aarets
Løb fremkomme talrige Generationer af dem.

<sp>Cytologi</sp>. <sp>Dangeard</sp> og
<sp>Sappin-Trouffy</sp> (1893—94) har paavist, at Myceliets
Celler hos R. er tokernede. Tokernestadiet
(<i>Synkaryon</i>) grundlægges allerede ved Æcidiets
Basis, idet to Celler (Gameter), der hver
indeholder en x-Kerne, fusionerer. Tokernestadiet
vedbliver at bestaa gennem Æcidie- og
Uredofasen og træffes ogsaa i den unge Teleutospores
Celler, der jo er at opfatte som hvilende
Basidier. Før ell. senere, i hvert Fald inden
Teleutosporens Spiring, smelter de to
x-Kerner sammen til en 2x-Kerne, som igen, under
Reduktionsdelingen ved Basidiesporedannelsen
grundlægger x-Stadiet i de 4 Basidiesporer.

I Overensstemmelse med deres strengt
parasitiske Levemaade er de fleste R. stærkt
værtbundne ɔ: de findes kun paa en enkelt ell. nogle
faa Værtplanter og kan fra disse ikke overføres
paa andre. Hos fl. Former er dette det eneste
Kendemærke, idet det har vist sig, at mange af
de gamle, mere omfattende Arter maa deles i
fl. ny, bestemte alene ved deres Infektionsevne
(»Biologiske Arter«).

Flere Arter har et regelbundet
<sp>Værtskifte</sp> (Heterøci), saaledes at nogle
Sporeformer optræder paa een Værtplante, andre paa
en derfra meget forsk. (f. Eks. hos <i>Puccinia
graminis</i> findes Uredo og Basidiefrugter paa
Græsser, Mikropyknider og Skaalrust paa
Berberis o. s. fr.); inden for de enkelte Led i
Værtskiftet er disse Arter dog lige saa
værtbundne som de ikke værtskiftende.

I nogle Tilfælde formaar værtskiftende R. at
holde sig vedlige Aar efter Aar uden at
tage Værtskiftet til Hjælp (ved overvintrende
Mycelier og Sommersporer); det kan ikke
antages, at der herved indtræder nogen
Svækkelse af Svampen. — Til Forklaring af R.'s
Persistens paa de sukcessive
Værtplante-Generationer har <sp>Eriksson</sp> opstillet den Hypotese, at
R. kan indgaa en særlig Art af Samliv med deres
Værtplanter; det antages, at Svampen da ikke
mere er til Stede som Mycelium, men derimod som
nøgent Protoplasma, lig Slimsvampenes
Plasmodier; disse Rustplasmodier skulde findes i det
Indre af Værtcellerne og indgaa en meget nøje
Forbindelse med disses Protoplasma; det derved
fremkomne Dobbeltvæsen har Eriksson benævnt
<sp>Mykoplasma</sp>, og det antages at være til
Stede i de fleste bladgrøntførende Celler, ogsaa
i Blomster og Frø, hos modtagelige Varieteter.
Naar R. har tilbragt en Hvileperiode i dette
Mykoplasma-Stadium, kommer der et
»Modningsstadium«, hvori Parthaverne i Samlivet
skilles: Svampen omgiver sig med en Cellevæg
og vandrer fra Cellerne ud i
Cellemellemrummene som Hyfer af alm. Bygning; kort derpaa
sker Sporedannelsen. Eriksson har fremdraget
en stor Mængde Data (Iagttagelser, Forsøg og
mikroskopiske Undersøgelser) til Fordel for
Mykoplasma-Hypotesen: men et absolut
afgørende Bevis for dens Gyldighed er det dog ikke
lykkedes ham at bringe. Hypotesen er blevet
stærkt kritiseret og imødegaaet af mange
Patologer.

R. har en overordentlig stor <sp>økonomisk
Bet.</sp>, idet de fremkalder særdeles farlige
epidemiske Sygdomme hos mange Kulturplanter.
Se i øvrigt Specialartiklerne: <sp>Puccinia</sp>,

<img>Fig. 1. <i>Puccinia graminis</i>. <i>A</i>
spirende Basidiefrugt, <i>B</i> løsreven
Basidie med Basidiesporer <i>(sp)</i>, <i>C</i>
Overhud-Fragment af Berberisblad med spirende
Basidiespore <i>(sp)</i>, <i>D</i> spirende Uredospore.</img>

<img>Fig. 2. Mikropyknide af
<i>Uromyces Pisi</i> paa Vortemælk.
Foroven træder
Pyknokonidierne frem af Pyknidens Hals.</img>

<img>Fig. 3. Skaalrust af <i>Puccinia</i> sp. Længdesnit.</img>

<img>Fig. 4. Uredosporer
af forskellige
Rustsvampe. <i>D:
Puccinia glumarum</i> paa
Hvede, <i>H: P.
coronifera</i> paa Havre,
<i>K: P. graminis</i>, <i>O:
P. Sorghi</i>.</img>
