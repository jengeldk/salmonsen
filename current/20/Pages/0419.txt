Omstændigheder var efter Krigen saa slette,
at han nødtes til at gøre Opbud. Han var
Fader til Kammerherre hos Dronning Charlotte
Amalie, senere Landsdommmer i Fyn,
Etatsraad <sp>Jens R.</sp> til Qvitzowsholm (1640—95),
kendt som Ejer af et stort Bibliotek, der stod
aabent for Lærde, og til Ritmester <sp>Holger R.</sp>
til Brusgaard (1646—1704). Den førstnævnte var
atter Fader til Amtmand over Nyborg og
Tranekjær Amter, Geheimeraad og Hvid Ridder
<sp>Christian R.</sp> til Farskov og Skovsbo
(1672—1736) og til Envoyé ved den nedersachsiske
Kreds, Justitsraad <sp>Jørgen R.</sp> til Qvitzowsholm,
som han lod kalde Roseneje (1678—1754).
Sidstnævntes Søn, Amtmand, senest over Skivehus
Amt, Geheimeraad, Kammerherre og Hvid
Ridder, Baron Verner R. (1700—77), kom 1746
i Besiddelse af Stamhuset Kjærbygaard, som
han med kgl. Tilladelse afhændede 1751, og
1754 af Villestrup, der blev oprettet til
Baroni, idet han 7. Marts 1757 ophøjedes i
Friherrestanden. Han ejede desuden
Krabbesholm og Skivehus og var Direktør for
Estvadgaard Kloster. Fra ham stammer
<sp>Villestrup-Linien</sp>. Hans barnløse Broder,
Geheimeraad, Kammerherre og Hvid Ridder,
Baron <sp>Holger R.</sp> (1702—85), blev, skønt
Modstander af Reformer paa Landvæsenets
Omraade, 1767 Formand i den
Landvæsenskommission, som Reverdil havde taget Initiativet til.
Ved Giftermaal kom ham i Besiddelse af
Totterupholm, som oprettedes til et Baroni under
Navnet <sp>Rosenlund</sp> (det nuv. Rosendal),
idet han 2. Febr 1748 ophøjedes i
Friherrestanden. Ovenn. H. R. til Brusgaard var Fader
til Søofficeren, Kaptajn <sp>Niels R.</sp> til
Brusgaard (1684—1747), hvis Søn, Kommandant paa
Vardøhus, Premiermajor <sp>Otto Christian
R.</sp> (1727—85) blev Fader til
Gehejmekonferensraad <sp>Niels R.</sp> (1757—1824). Sidstnævnte var
en kort Tid Officer, gik derefter ind i
Diplomatiet og blev 1790 Gesandt i Petrograd. Efter at
have været Gesandt i Berlin, bestyrede han fra
Sommeren 1800 Gesandtskabet i Petrograd og
kom der til at føre Forhandlingerne om
Fornyelsen af den væbnede Neutralitet. Den flg.
Nytaarsdag blev han og hele Gesandtskabet
udvist af Kejser Paul. Han var derefter Gesandt
i Sthlm, atter i Petrograd og i Berlin og
udnævntes endelig 1810 til Gehejmestatsminister og
Chef for det udenlandske Departement. Paa
denne Post kom han til at opleve Norges
Adskillelse fra Danmark. Han var en arbejdsom
og yderst pligtopfyldende Embedsmand med
en grundhæderlig og trofast Karakter og var
saaledes i nøje Kontakt med Frederik VI.
Gentagne Gange raadede han dog forgæves Kongen
til at komme bort fra den of- og defensive
Alliance med Napoleon. Overfor
Slesvig-Holstenerne viste han en bestemt Optræden. Hans
yngre Broder var Statsraad <sp>Marcus Gjøe
R.</sp> (s. d.). — En tredie Søn af den lærde
Holger R. var Geheimeraad <sp>Erik R.</sp> til
Rosenholm, Vosnæsgaard, Høgholt og
Kjærstrup (1612—81). Denne var bl. a. Stiftamtmand
i Aarhus, Assessor i Statskollegiet og i Højesteret
samt Deltager i flere diplomatiske Sendelser.
Han lignede sin Fader i Lærdom og aandelige
Interesser og holdt ogsaa paa Rosenholm en
Slags Akademi for unge Mennesker. 1666 udgav
han et stort Skrift: »Sjælens Frelse ved Dødsens
idelig Betragtelse«. Hans Søn, Geheimeraad og
Blaa Ridder <sp>Iver R.</sp> (s. d.), der 6. Juli 1744
oprettede Stamhuset <sp>Rosenholm</sp>, var Fader
til Geheimeraad og Blaa Ridder <sp>Frederik
Christian R.</sp> til Rosenholm, Egholm,
Ryegaard og Trudsholm (1724—1802), der gjorde
en glimrende Karriere. Han blev Assessor i
Højesteret 1749, sendtes kort efter som Gesandt
til det preussiske, 1751 til det engelske Hof,
blev 1754 Deputeret i Admiralitets- og
Generalkommissariatskollegiet 1763 Overkrigssekretær
for Søetaten, 1766 tillige for Landetaten,
afskedigedes s. A. fra Søetaten, fik 1767 Sæde
som Gehejmeraad i Konseillet, der ophævedes
1770, og ansattes, endelig 1784 paany som
Statsminister samt Præsident for Admiralitets- og
Kommissariatskollegiet, i hvilket Embede han
forblev til 1788. Hans Virksomhed inden for
Marinen var Genstand for megen Kritik.
Navnlig hans Forfølgelse af den fortjenstfulde
Fabrikmester Henrik Gerner skaffede ham med Rette
mange og indflydelsesrige Fjender. I
Bondesagen viste han krads Modstand og var næppe
mere end en jævnt dygtig Personlighed, hvis
eget Liv prægedes af slet Økonomi. I Henhold
til hans Testamente oprettedes Stamhuset R.
16. Marts 1804 af Ryegaard, Trudsholm og
Barritskov. Det tilfaldt først hans
Næstsøskendebarns Sønnesøn ovenn. Gehejmekonferensraad
<sp>Niels R.</sp> (se <sp>Skeel</sp>). Hans egen barnløse
Søn, Assessor i Højesteret og Direktør i det
forenede Handelskompagni, Kammerherre og
Hvid Ridder <sp>Iver R.</sp> til Rosenholm (1749—87),
arvede Stamhuset Restrup og antog derefter iflg.
Patent af 7. Decbr 1775 Navnet <sp>R.-Levetzau</sp>.

<sp>Villestrup-Liniens</sp> Stamfader, Baron
V. R., var Fader til Direktør for Estvadgaard
Kloster, Kammerherre og Hvid Ridder, Baron
<sp>Iver R.</sp> til Baronierne Villestrup og
Rosenlund og til Stamhuset Rosenholm (1740—1815).
Han fik, henh. 1785 og 1811, kgl. Bevillinger til
at sælge de to Baronier, der substitueredes med
Pengefideikommisser; Stamhuset tiltraadte han
efter ovenn. Statsminister F. C. R., der var
hans Farfaders Næstsøskendebarn. Blandt hans
Børn skal nævnes Kaptajn, <i>cand. jur.</i> Baron
<sp>Holger R.</sp> til Tustrup (1772—1899), der
tiltraadte Stamhuset Rosenholm efter to ældre
Brødre, endvidere Kaptajn, Baron <sp>Jørgen R.</sp>
til Sophiendal (1774—1831), der som Ritmester
i westfalsk Tjeneste var Deltager i en
Sammensværgelse mod Napoleon's Herredømme, men
undgik at blive skudt, idet han undveg til
Danmark, og endelig Baronesse <sp>Charlotte
Emerentia R.</sp> til det Huitfeldt'ske
Fideikommis (1791—1843), der ved Patent af 15.
Marts 1805 fik Tilladelse til at føre Navnet
<sp>R.-Huitfeldt</sp> og et Vaaben, sammensat af
begge Slægters, og som senere ægtede Ritmester,
Kammerherre Sophus Frederik Raben. Den
førstnævnte af disse tre Søskende er Oldefader
til sidste Besidder af det 1921 ophævede
Stamhus, Kammerherre, Hofjægermester, <i>cand. jur.</i>
Baron <sp>Hans Carl Oluf R.</sp> (født 1870).
Denne har taget virksom Del i det offentlige
Liv, udnævntes saaledes 1923 til
landbrugskyndig Direktør i Nationalbanken og er bl. a.
