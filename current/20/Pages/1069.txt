af hans kritiske Værker kan nævnes hans
<i>Conjectanea in Terentium Varronem</i> (1573), Udg.
af Festus (1576), Catul, Tibul og Properts (1577),
Manilius (1579), Publilius Syrus (1598),
Apulejus (1600) og Cæsar (1606) og hans
<i>Emendationes in Theocritum, Moschum et Bionem</i>
(1588). Endnu større Fortjenester har han dog
indlagt sig af Oldtidens Kronologi, hvorved han
har erhvervet sig Navn af Kronologiens Fader.
I sit Værk <i>De emendatione temporum</i> (1583 og
oftere) giver han det første fuldstændige og
efter bestemte Principper ordnede System for
Kronologien. Han indførte den julianske
Periode (se <sp>Cyklus</sp>), som han opkaldte efter
sin ovf. omtalte Fader. De af ham o. a. i dette
Værk opdagede Fejl meddelte han i <i>Thesaurus
temporum, complectens Eusebii Pamphili
Chronicon</i> (1606). Fremdeles har han gjort sig
fortjent ved at udarbejde værdifulde Indices til
Gruter's store Indskriftsamling (1602—03).
Efter hans Død udkom <i>De re nummaria</i> (1616),
<i>De arte critica</i> (1619) og <i>Lettres françaises
inédites</i> (1879). (<sp>Litt</sp>.: <sp>Bernays</sp>, »J. J. S.«
[Berlin 1855]).
<i>H. H. R.</i>
</chapter>

<chapter name="Scaliger, Julius Cæsar">
<b>Scaliger,</b> <sp>Julius Cæsar</sp>, ital. Polyhistor,
f. 23. Apr. 1484, efter sin egen Angivelse ved Garda
Søen og som Medlem af den fornemme Familie
<sp>della Scala</sp>, d. 21. Oktbr 1558 i Agen i
Frankrig. Imidlertid er hans egen Beretning
saavel om hans Afstamning som om hans
Ungdoms Oplevelser lidet troværdig, og der er
mere Sandsynlighed for, at han er født i
Padua som Søn af Miniaturmaleren og Geografen
Benedetto <sp>Bordoni</sp>. Efter et bevæget
Ungdomsliv, hvorunder han tog Del i Krigene i
Italien, begav han sig 1529 til Agen i Frankrig,
hvor han i Beg. levede som Læge. Han
studerede væsentlig Oldtidssprogene, men var
ogsaa inde i mange andre Videnskaber.
Forfængelig og trættekær, som han var, kom han i
Polemik med adskillige andre Videnskabsmænd.
Et heftigt Angreb paa Erasmus fra Rotterdam
rettede han i to »Taler« (1531 og 1536). Af
hans Skr mærkes <i>De causis linguæ latinæ</i> (1540
og oftere) og <i>Poetices libri</i> VII (1561). Han gav
sig ogsaa af med naturhistoriske Studier og
skrev Kommentarer til Aristoteles' og
Theofrast's naturhistoriske Skr, og ogsaa med
Filosofien beskæftigede han sig; her kan mærkes
hans <i>Exercitationes de subtilitate ad H.
Cardanum</i> (1537). Efter hans Død er udkomne
<i>Epistolæ et orationes</i> (1600) og <i>Lettres grecques
à Imbert</i> (1877).
<i>H. H. R.</i>
</chapter>

<chapter name="Scalpa">
<b>Scalpa</b> ['skä£p<sub>a</sub>], en til Skotland hørende Ø,
ved SØ.-Kysten af den store Hebriderø Lewis,
8 km<sup>2</sup>. Det er en lavtliggende Ø med Fyrtaarn.
</chapter>

<chapter name="Scalpay">
<b>Scalpay</b> ['skä£p<sub>i</sub>], en til Skotland hørende Ø,
en af de indre Hebrider, Ø. f. Øen Skye,
adskilt fra denne Ø ved <sp>S.-Strædet</sp>, der er
meget rigt paa Østersbanker. S. er 20 km<sup>2</sup>,
naar en Højde af 300 m.
<i>(M. Kr.). G. G.</i>
</chapter>

<chapter name="Scalve, Val di">
<b>Scalve,</b> <sp>Val di</sp>, Højdal i Bergamaskeralperne
i Norditalien, gennemstrøm, af Oglios Biflod Dezzo.
</chapter>

<chapter name="Scammonium">
<b>Scammonium</b> er det indtørrede Sekret af
<i>Convolvolus Scammonia</i> L. (<i>Convolvulaceæ</i>).
Stamplanten er en fleraarig Urt, som har
hjemme i Syrien, Lilleasien, Kaukasus,
Mesopotamien, paa de gr. Øer og i Balkanlandene. S.
vindes af den indtil 1 m lange og 10 cm tykke,
anormalt byggede Hovedrod, som har talrige
Sekretceller i Karstrengenes Sivæv.
Produktionen foregaar i Syrien og Lilleasien, hvorefter
der skelnes mellem Aleppo- og Smyrna-S. Bedst
er Aleppo-S., som faas ved at foretage Indsnit
i den, øverste Del af Roden, fra hvilken Jorden
fjernes. Det udflydende hvide Sekret opsamles
i Muslingskaller, som fæstes ved Indsnittets
Grund. Den samlede Saft tørrer ind til
uregelmæssigt formede, porøse, udvendig brunlige ell.
grønligbrune Stykker med graaligt støvet
Overflade, efterhaanden bliver Massen ogsaa mørk
indvendig. Smyrna-S. er indtil sortebrune,
haarde og kompakte Kager. S. smager
kradsende og skarpt; den indeholder som
Hovedbestanddel den glykosidiske Harpiks Scammonin,
samt Fedtsyrer og 8—10 % Gummi. Udrevet
med lidt Vand danner den p. Gr. a.
Gummiindholdet en grønlighvid Emulsion. S. er et fra
den klassiske Oldtid kendt og anvendt
Lægemiddel, der virker stærkt afførende. Fremstillingen
foregik i Oldtiden paa samme Maade som nu,
og Forfalskning med Mel, Kridt ell. Gips var
allerede da alm. S. anvendes næppe mere hos os.
I andre Lande anvender man Harpiksen,
<i>Resina Scammonii</i>, som faas ved at udtrække
Roden med Vinaand, hvorefter Harpiksen
udfældes med Vand ell. syret Vand, udvadskes og
tørres. I England fremstilles Harpiksen tillige
af Orizabarod (meksikansk Scammoniumrod)
af <i>Ipomæa orizabensis Ledanois</i>.
<i>B. G.</i>
</chapter>

<chapter name="Scamozzi, Vincenzo">
<b>Scamozzi</b> [ska'måt.si], <sp>Vincenzo</sp>, ital.
Arkitekt, f. 1552 i Vicenza, d. 1616 i Venedig.
S. har under Paavirkning af Sansovino og i
ikke mindre Grad af Palladio udført talrige
Arbejder i Senrenaissance ell. i Barokstil, især
i Venedig (de ny Prokuratier paa
Markus-Pladsen), endvidere i Vicenza (Pal. Trissino m. m.),
Genua m. v. Hans Navn er dog fuldt saa meget
knyttet til det af ham udgivne Skrift <i>Idea dell'
architettura</i> (Venedig 1615, senere Opl.).
<i>A. Hk.</i>
</chapter>

<chapter name="Scandelli, Antonio">
<b>Scandelli</b> [-'dæli], <sp>Antonio</sp>, ital. Musiker
(1517—80), blev Medlem af det kurfyrstelige
Kapel i Dresden, 1566 Vicekapelmester, 2 Aar
senere Kapelmester. Han er Komponist til fl.
tyske verdslige og gejstlige flerstemmige
Sange, hvoraf en Del gik over i den protestantiske
Kirke til Motetter og Messer samt
Passionsmusik, der har hist. Interesse som Forløber
for den senere tyske Passions-Musik.
<i>A. H.</i>
</chapter>

<chapter name="Scandia">
<b>Scandia</b> nævnes af Oldtidsgeografer
(Ptolemaios o. a.) som Øer i Østersøen; der mentes
vel Skaane og de danske Øer.
<i>H. H. R.</i>
</chapter>

<chapter name="Scandiano">
<b>Scandiano,</b> By i Mellemitalien, Prov. Reggio
nell' Emilia, ligger 12 km SSØ. f. Reggio ved
Tresinaro. (1911) 11010 Indb. S. har et gl. Slot,
hvor Petrarca har opholdt sig, og driver
Vinavl, Ostetilvirkning samt Silkeindustri.
<i>C. A.</i>
</chapter>

<chapter name="Scandinavia">
<b>Scandinavia</b> nævnes af Plinius som en Ø i
Østersøen. Formodentlig har han dermed ment
Skaane og det sydlige Sverige.
<i>H. H. R.</i>
</chapter>

<chapter name="Scandium">
<b>Scandium,</b> d. s. s. <sp>Skandium</sp>.
</chapter>

<chapter name="Scandix">
<b>Scandix,</b> se <sp>Jomfrukam</sp>.
</chapter>

<chapter name="Scansores">
<b>Scansores,</b> se <sp>Klatrefugle</sp>.
</chapter>

<chapter name="Scantlings">
<b>Scantlings</b> ['skänt£<sub>i</sub>ŋz] betyder i Sverrig
Planker af op til 3 1/2″ (sjældnere og mindre
korrekt indtil 5 1/2″ Bredde; i England bruges
Ordet ogsaa for spinkelt, firkantet Tømmer
(indtil 5″/5″).
<i>E. Su.</i>
</chapter>
