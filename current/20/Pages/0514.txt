Smeltehytter og Kullejer. R. hørte opr. under
Kleve og fik 1587 Stadsret. Fra 1860 til
Indlemmelsen i Duisburg 1905 voksede R.'s
Indbyggertal fra 7000 til 37000.
<i>(Joh. F.). O. K.</i>
</chapter>

<chapter name="Ruijter, Michiel Adriaanszoon de">
<b>Ruijter</b> [rö^yt<sub>ə</sub>r], <sp>Michiel Adriaanszoon
de</sp>, holl. Admiral, f. 24. Marts 1607, d. 29. Apr.
1676. R., der anses for en af Hollands
berømteste Søhelte, tjente sig op fra Matros gennem
alle Grader til
General-Admiral-Løjtnant.
Han gjorde
glimrende
Tjeneste under
Republikkens
mange Krige
mod Spanierne,
Sverige,
Barbareskerne i
Nordafrika, England
og Frankrig. I
Middelhavet,
hvor han
1654—56 førte en
Eskadre, tjente
under ham den
senere danske
Søhelt Niels
Juel; 1659 førte R. en Flaade til de
danske Farvande, hvor han undsatte de Danske
mod Svenskerne. I Krigene mod England
1652—54 og 1664—67 var han først Underadmiral
under den ældre Tromp, efter 1666
Overadmiral; under Tromp deltog han i det store tre
Dages Slag i Kanalen 1653, senere (1666)
besejrede han den eng. Flaade ved North Foreland,
blokerede London og tvang Englænderne til at
slutte Freden i Breda 1667. Sammen med en
eng. Flaade drog han senere til Middelhavet for
at bekæmpe Franskmændene. I det store Søslag
ved Messina 1676 blev han saaret, maatte gaa i
Land i Syrakus, men døde her af sine Saar.
Frederik III adlede ham for hans Hjælp mod
Danmarks Fjender; af den sp. Konge
udnævntes han til Hertug kort før sin Død. 1856
rejstes et Mindesmærke for ham i Rotterdam. Paa
Trehundredaarsdagen for hans Fødsel blev der
paa hans Grav i Amsterdam fra Danmark
nedlagt en Guldbøgegren, i en Kasse, forfærdiget af
Egetræ fra et holl. Krigsskib, der var strandet
paa Østkysten af Jylland 1659.
<i>C. W.-S.</i>

<img>M. A. de Ruijter.</img>
</chapter>

<chapter name="Ruin">
<b>Ruin</b> (lat. <i>ruina</i>, Fald, Sammenstyrtning),
Undergang; Rester af en nedstyrtet ell.
forfalden Bygning, o. l.
</chapter>

<chapter name="Ruinagat">
<b>Ruinagat,</b> se <sp>Agat</sp>.
</chapter>

<chapter name="Ruinmarmor">
<b>Ruinmarmor,</b> en broget Kalksten, som ved
Tryk i Jordskorpen er blevet sønderbrudt i
Smaastykker, og hvis enkelte Lag er blevne
forskudte for hverandre, saa at man paa glatslebne
Flader ser ruinlignende Figurer.
<i>J. P. R.</i>
</chapter>

<chapter name="Ruisdael">
<b>Ruisdael</b> ['rö^ysda.£], se <sp>Ruysdael</sp>.
</chapter>

<chapter name="Ruiz, Joan">
<b>Ruiz</b> [ru'iþ], <sp>Joan</sp>, sp. Digter, ofte kaldet
<sp>el Arcipreste de Hita</sp>, f. henimod 1283,
vistnok i Guadalajara, d., synes det, omtrent
1350. Hans Livs ydre Begivenheder er saa godt
som ukendte; blot ved man, at han var en alt
andet end eksemplarisk Provst (<i>Arcipreste</i>) i
Byen Hita, saa at Ærkebispen af Toledo fratog
ham hans gejstlige Værdighed og lod ham sætte
i Fængsel, hvor han tilbragte en Aarrække.
Men om hans indre Liv ved man desto mere,
idet hans Personlighed — i en Grad, der
næsten er et Særsyn hos Middelalderens Digtere
— lægger sig klart og utvungent for Dagen i
hans Digtning. Han viser sig i denne som et
poetisk Talent af usædvanlig Styrke, som
Chaucer's og Villon's Aandsfrænde, en kaad
Humorist med rig Menneskekundskab og et
mærkværdigt Herredømme over Sprog og
Versform, vittig og ondskabsfuld, dertil undertiden
uhøvisk i en utrolig Grad. Det hedder sig, at
R. skal have skrevet meget mere end den <i>Libro
de Cantares</i>, ogsaa kaldet <i>Libro de buen amor</i>,
som man har tilbage af ham; men denne er i
sig lige saa omfangsrig (1700 Verslinier) som
interessant og værdifuld. En Slags Selvbiografi
er det, han her giver, en Art Gavtyveroman —
længe før Genrens egl. Fremkomst —, en
Kærlighedshistorie og <i>Ars amatoria</i>, alt indvævet
med Viser, fortræffelig fortalte Fabler,
moraliserende (ikke altid moralske) Betragtninger, ja
endog gudelige Sange, der skal overtyde
Læseren om, hvad han ogsaa vil gøre gældende
med Bibelsprog o. l. i Bogens Beg., men som de
færreste vil tro: at det hele er ment højst
alvorligt og fromt som Advarsel mod Elskovs
fule Spil. Vel ikke slet saa broget som
Indholdet, men dog med en Del Afveksling, er den
metriske Form; her tror man snarere hans
Udsagn, at han vilde give belærende Prøver »paa
at rime og digte«. Om hans store Viden og
Belæsthed vidner Bogen paa hver Side: han
kender <i>Pamphilus de amore</i> ikke mindre end
Biblen, de franske Fabliaux ikke mindre end
Kirkefædrene, Ovid lige saa godt som Datidens
Heltedigte og de gængse Dyrefabler og
Anekdoter. Udgaver: ved <sp>T. A. Sanchez</sp> (i
<i>Poesias castellanas anteriores al siglo XV</i> [Madrid
1779]), ved <sp>F. Janer</sp> (i <i>Biblioteca de autores
españoles</i>, 57. Bd); bedst ved <sp>J. Ducamin</sp>
under Titlen <i>Libro de Buen Amor, texte du
XIV siècle, publié pour la première fois avec
les leçons des trois manuscrits connus</i>
(Toulouse 1901); endelig ved <sp>J. Cejador</sp> (2 Bd,
Madrid 1913, med Glossar) og ved <sp>A. Reyes</sp>
(smst. 1917). (<sp>Litt</sp>.: <sp>O. Tacke</sp>, »Die (Fabeln
des Erzpriesters von Hita« [Breslau 1911]).
<i>E. G.</i>
</chapter>

<chapter name="Rujern">
<b>Rujern,</b> forældet Betegnelse for Raajern. Om
dette se <sp>Jernfremstilling</sp>.
<i>E. Su.</i>
</chapter>

<chapter name="Rule Britannia">
<b>Rule Britannia</b> ['ru.£-br<sub>i</sub>'tänj<sub>a</sub>], eng.
Nationalsang. Musikken af Thomas Arne, Teksten
af James Thomson, opr. skrevet som Finale
til en Kantate »Alfred«, der opførtes paa
<i>Cliefden House, Maidenhead</i>, 1740 i Anledning af
Aarsdagen for det hannoveranske Hus'
Tronbestigelse. Melodien blev saa populær, at
Händel anvendte den i et Oratorium, hvorfor man
en Tid lang fejlagtig ansaa ham for den egl.
Komponist.
<i>S. L.</i>
</chapter>

<chapter name="rulle">
<b>rulle</b> (Søv.), <sp>Rulning</sp>, Skibets
Sidebevægelser i Sø, frembragte af Bølgerne;
Sidebevægelsen, frembragt ved Vindens Tryk, kaldes:
<sp>at krænge</sp>.
<i>C. B-h.</i>
</chapter>

<chapter name="Rulle">
<b>Rulle</b> (Søv.). Et Orlogsskibs Besætning er
fordelt saaledes, at hver enkelt Mand ved, hvilken
