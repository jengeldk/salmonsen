økonomiske og sociale Faktorer i lidet
haandgribelige Relativiteter, men han giver de forskellige
Standpunkter en lærerig og interessant
Belysning. Hans Styrke er den klare, konkrete,
objektive Skildring, ikke at opstille Forbilleder.
Selv kalder han sin Metode hist. ell. hist.-fysiol.
som en udtrykkelig Modsætning til en filos. ell.
idealistisk. Hovedværket under hans
overordentlig rige Produktion var det stedse paa ny
reviderede og udbedrede »System der
Volkswirtschaft. Ein Hand- und Lesebuch für
Geschäftsmänner und Studierende«, der en Tid
lang har været Standard-Haandbog ved
Tysklands Univ., og hvis Anseelse og Udbredelse
var international (Bd I: »Die Grundlagen der
Nationalökonomie«, 1854, 24. Udgave ved Rob.
Pöhlmann 1906; eng., fr., polsk, russ., serb. og
ung. Overs., Bd II: »Nat. des Ackerbaues und
der verwandten Urproduktionszweige«, 1859,
13. Udg. ved Dade 1903; Bd III: »Nat. des
Handels und Gewerbefleisses«, 1881, 7. Udg.
ved W. Stieda 1899; Bd IV: »System der
Finanzwissenschaft«, 1886, 5. Udg. ved O.
Gerlach 1901; Bd V: »System der Armenpflege u.
Armenpolitik«, 1894, 3. Udg. ved Klumker, 1905).
Af R.'s øvrige Værker er at fremhæve
»Kolonien, Kolonialpolitik u. Auswanderung« (1856,
3. Udg. med Bidrag af Jannasch 1885),
»Ansichten der Volkswirtschaft aus dem
geschichtlichen Standpunkte« (1861, 3. stærkt øgede Udg.
1878), den værdifulde og righoldige »Geschichte
der Nationalökonomik in Deutschland« (1884)
samt en kritisk-analytisk Oversigt over
Forfatningsformernes Udvikling, »Politik:
Geschichtliche Naturlehre der Monarchie, Aristokratie u.
Demokratie« (1892). (<sp>Litt</sp>.: <sp>G. Schmoller</sp>,
»Zur Litteraturgeschichte der Staats- u.
Socialwissenschaften« [Leipzig 1888]; <sp>W. Brasch</sp>,
»W. R. und die sozialpolitische Strömungen d.
Gegenwart« [Leipzig 1895]; <sp>Bücker</sp>, »R.«
[»Allg. deutsche Biographie«, 1907]).
<i>(K. V. H.). Sv. N.</i>
</chapter>

<chapter name="Roscher, Wilhelm Heinrich">
<b>Roscher</b> ['rå∫<sub>ə</sub>r], <sp>Wilhelm Heinrich</sp>,
klassisk Filolog og Mytolog (1845—1923). I
Tilslutning til Universitetsuddannelse i Leipzig og
Göttingen uddannede han sig ved forsk. Rejser
i Italien, Grækenland og Orienten og beklædte
derefter forskellige Stillinger ved lærde Skoler,
indtil han 1894 blev Rektor for Gymnasiet i
Würzen. Foruden at han har udarbejdet
forskellige Skrifter af mytologisk Indhold,
deriblandt »Studien zur vergleichenden Mythologie
der Griechen und Römer« (1873—75),
redigerede han det store, fortjenstfulde »Ausfürliches
Lexicon der griech. u. röm. Mythologie«
(begyndt 1884, endnu under Udgivelse 1925), der
bærer hans Navn, og hvor han havde formaaet
om sig at samle en stor og dygtig Kreds af
Medarbejdere, en Fundgrube for fremtidige
mytologiske Studier.
<i>H. A. K.</i>
</chapter>

<chapter name="Roscherit">
<b>Roscherit</b> [råsj<sub>ə</sub>-], et Mineral af
Sammensætning (Mn,Fe,Ca)2Al(OH)PO<sub>4</sub>,2H<sub>2</sub>O, der er
fundet som grønligbrune, monokline Krystaller
ved Greifenstein i Sachsen.
<i>O. B. B.</i>
</chapter>

<chapter name="Roscius">
<b>Roscius,</b> 1) <sp>Quintus R.</sp>, berømt rom.
Skuespiller, virkede i Rom i 1. Halvdel af 1. Aarh.
f. Kr. Han udmærkede sig især i komiske
Roller, f. Eks. i Plautus' Komedier, og tjente ved
sin Virksomhed en stor Formue.

2) <sp>Sextus R.</sp>, en ung Mand fra Byen
<sp>Ameria</sp> i Umbrien, blev 80 f. Kr. anklaget
for at have dræbt sin Fader. Han blev forsvaret
af Cicero i en endnu bevaret Tale, hvori han
søgte øt bevise, at selve Anklagerne var
implicerede i Mordet. Sagen fik politisk Bet., da
Cicero fik Lejlighed til at rette et stærkt
Angreb paa nogle af de Mænd, der under Sulla's
Proskriptioner havde forstaaet at erhverve sig
stor Rigdom og Indflydelse.
<i>H. H. R.</i>
</chapter>

<chapter name="Roscoe, Henry Enfield">
<b>Roscoe</b> ['råsko<sub>u</sub>], <sp>Henry Enfield</sp>, eng.
Kemiker, 1 7. Jan. 1833 i London, d. Decbr
1915, studerede i London og Heidelberg, blev
1858 Prof. ved Owens College og senere ved
Victoria University i Manchester. Sammen med
Bunsen udførte han forsk. fotokemiske
Undersøgelser og grundlagde den maalende
Fotokemi ell. <sp>Aktinometrien</sp>; 1867 isolerede
han Grundstoffet Vanadin: 1872 bestemte han
Wolfram's Atomvægt, og 1882 foretog han en
Nybestemmelse af Kulstoffets Atomvægt ved
Forbrænding af Diamanter fra Cap. I øvrigt
har han udført talrige andre Arbejder bl. a.
over Uranforbindelser og paa
Spektralanalysens Omraade. Sammen med Schorlemmer
udgav R. den herømte og endnu benyttede
»Ausfürliches Lehrbuch der Chemie«, i 9 Bd
(1877—1901). En forkortet Udgave har især vundet
stor Udbredelse og er oversat paa mange
Sprog.
<i>(O. C.). S. P.</i>
</chapter>

<chapter name="Roscoe, William">
<b>Roscoe</b> ['råsko<sub>u</sub>], <sp>William</sp>, eng. Historiker
(1753—1831), kom 16 Aar gl paa en Sagførers
Kontor. Her viste han stor Dygtighed, læste i
sin Fritid de eng. Digtere og lærte ved gode
Venners Hjælp Italiensk, Fransk og Latin. 1774
fik han selv Sagførerbestalling og drev siden
Forretning i Kompagni med forsk. Sagførere.
Da Ciarkson havde rejst Kampen mod
Negerslaveriet, skrev R. 1787 Digtet: <i>The Wrongs of
Africa</i> til Forsvar for Negrene. Samtidig
studerede han Italiens Historie, og 1795 udgav han:
<i>The Life of Lorenzo Medici</i>. Efter 1796 at have
opgivet sin Sagførervirksomhed agtede han at
leve for Videnskaben og grundede et stort
Bibliotek, men blev 1799 draget ind i en
omfattende Bankforretning. Samtidig optoges han af
bot. Studier og aabnede 1802 den bot. Have i
Liverpool, udgav 1805 <i>Life of Leo X</i> og virkede
1806 som Underhusmedlem fra Liverpool for
Slavehandelens Afskaffelse. 1816 kom hans Bank
imidlertid i Forfald, og R. maatte sælge sit
Bibliotek. 1820 blev han erklæret fallit, men
hans Venner hjalp ham, saa han kunde
fortsætte sine Studier. 1824 udgav han <i>The Works
of Alexander Pope</i>.
<i>(J. L.). I. O.</i>
</chapter>

<chapter name="Roscoëlit">
<b>Roscoëlit,</b> et brunt Glimmermineral fra
Guldlejerne i California, udmærker sig ved at
indeholde betydelige Mængder Vanadium.
</chapter>

<chapter name="Roscoff">
<b>Roscoff</b> [rå'skåf], By i det nordvestlige
Frankrig, eept Finistère (Bretagne) ved
Kanalen lige over for Øen Batz og ved
Vestbanen. 5000 Indb. R. har en udmærket Havn.
En ny Havn er under Bygning (1925,
paabegyndt 1912). I R. findes en biologisk Station,
Fangst af Hummer o. a. Krebsdyr (Languster),
betydelig Dyrkning af Køkkenurter, der for en
stor Dels Vedk. sendes til London og Paris.
Skibsbygning og Handel. Af Bygninger
fremhæves en Kirke fra 16. Aarh.
<i>E. St.</i>
</chapter>
