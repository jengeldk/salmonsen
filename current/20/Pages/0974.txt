Nogen endelig Dom er det endnu for tidligt
at fælde.
<i>O. T.</i>
</chapter>

<chapter name="Sanok">
<b>Sanok</b> ['sanåk], By i polsk Vojvodi Lwow,
ved San, har har 6000 hovedsagelig polske
Indb. Gammelt Slot, Overgymnasium,
Franciskanerkloster, Maskinfabrikation.
<i>N. H. J.</i>
</chapter>

<chapter name="San Pedro (By i Paraguay)">
<b>San Pedro</b> [-'pæðr<sub>å</sub>], By i det nordlige
Paraguay ved Rio Jejuy, Flodhavn; Handel med
Paraguay-Te.
<i>M. V.</i>
</chapter>

<chapter name="San Pedro (By i Argentina)">
<b>San Pedro</b> [-'pæðr<sub>å</sub>], lille Havneby i Prov.
Buenos Aires, Argentina, ved Rio Paraná og
ved Jernbanen fra Buenos Aires til Rosario.
6000 Indb.
<i>M. V.</i>
</chapter>

<chapter name="San Pellegrino">
<b>San Pellegrino,</b> Landsby i Norditalien, Prov.
Bergamo, ligger ved Brembo 348 m o. H. og
12 km N. f. Bergamo. (1911) 1600 Indb. S. P.
driver Silkespinderi, men er mest berømt som
Badested P. Gr. a. sine to kulsyreholdige
Mineralkilder, hvis Vand er 27° varmt og
anvendes baade som Drik og til Badning.
<i>C. A.</i>
</chapter>

<chapter name="San Pier d'Arena">
<b>San Pier d'Arena</b> [-'pjær-d-a'ræna],
<sp>Sampierdarena</sp>, Forstad til Genua i
Norditalien, ligger 3 km V. f. Genua ved Kysten omkr.
Polceveras Udløb, har talrige Villaer,
hvoriblandt nogle fra 16. Aarh., og er nu tillige et
vigtigt Fabrikkvarter med Tilvirkning af
Konserves, Olie, Kemikalier, Tovværk og Maskiner.
<i>C. A.</i>
</chapter>

<chapter name="San Pietro (Ø)">
<b>San Pietro</b> [-'pjætro], Ø, der ligger 7 km fra
Sardiniens Sydvestkyst og 4 km NV. f. Øen St
Antioco, hører til Prov. Cagliari og har c. 12000
Indb. S. P. er 9 km lang med et Areal paa
52 km<sup>2</sup> og hæver sig indtil 214 m o. H. Paa
Øen ligger Havnebyen Carloforte, der har
(1911) 8300 Indb. og driver Saltindvinding,
Fiskeri samt Dampskibsfart. S. P. hed i Oldtiden
<i>Accipitrum</i>.
<i>C. A.</i>
</chapter>

<chapter name="San Pietro (By)">
<b>San Pietro</b> [-'pjætro], By i Jugoslavien,
ligger paa Nordkysten af den dalmatiske Ø
Brazza, 6 km Ø. f. San Giovanni og 18 km SSØ. f.
Spalato. S. P., der af Slaverne kaldes <i>Supetar</i>,
har 2000 Indb.
<i>(H. P. S.). N. H. J.</i>
</chapter>

<chapter name="San Rafael">
<b>San Rafael</b> ['sän-'räf<sub>ə</sub>£], By i U. S. A.,
Stat California, ligger 21 km NNV. f. San
Francisco. (1910) 5934 Indb. S. R. ligger i en
sund og henrivende smuk Dal, hvorfor den
baade er Kursted for Brystsyge og Udflugtssted
for Beboerne i San Francisco, der gør den
smukke Dampbaadstur gennem
San-Pablo-Bugten.
<i>G. Ht.</i>
</chapter>

<chapter name="San Remo">
<b>San Remo,</b> <sp>Sanremo</sp>, By i
Nordvestitalien, Prov. Porto Maurizio, ligger 20 km fra
den fr. Grænse og 23 km VSV. f. Porto Maurizio
ved Genua-Bugten og ved Foden af det 1627 m
høje Monte Ceppo. (1911) 23000 Indb. Byen er
anlagt paa Sydskraaningen af Bjerget og
omgivet af Vinhaver, Oliven- og Orangelunde.
Hovedgaden, Via Vittorio Emanuele, der er
ensbetydende med Rivieraens Kystlandevej, La
Corniche, løber langs Bjergets Fod og skiller
den ældre, høje By fra Strandkvarteret, der er
opstaaet i de senere Tiaar. Over den gamle
Bys snævre, krumme Gader hæver sig
Kuppelkirken Madonna da Costa. Det nyere Kvarter
udmærker sig ved lige Gader, talrige
Villaer og Haver samt palmebevoksede Veje og
Strandpromenader. Hovedpromenaden er Corso
dell' Imperatrice, der gaar fra Hovedgaden til
Giordano dell' Imperatrice, begge opkaldt efter
Kejserinde Maria Feodorowna af Rusland, der
har bekostet deres Anlæg. Ved Havnen ligger
Fortet Santa Tecla. Byen har endvidere
Gymnasium, nautisk og tekn. Skole samt talrige
Hoteller og driver Tilvirkning af Parfumer og
Mosaikvarer og Handel med Sydfrugter. Beskyttet
mod alle kolde Nordenvinde er S. R. et af de
behageligste Opholdssteder paa hele den
liguriske Kyst. Novbr's Middeltemperatur er 17,8248,
Decbr's 8,8°, Jan.'s 8,4°, Febr's 9,7° og Marts
10,8°. S. R. har da ogsaa stærkt Besøg af
Fremmede. Byens Oprindelse gaar tilbage til
Middelalderen.
<i>(H. P. S.). C. A.</i>
</chapter>

<chapter name="San Roque">
<b>San Roque</b> [-'råk<sub>æ</sub>], By i det sydlige Spanien,
Prov. Gadiz, ligger 9 km NNV. f. Gibraltar og
3 km S. f. Algeciras-Bugten paa en Klippe 130
m o. H. (1920) 23000 Indb. S. R. ligger N. f. den
sandede Landtunge, der forbinder Gibraltar
med Fastlandet, og anlagdes i Beg. af 18. Aarh.
efter Gibraltars Erobring af Englænderne.
Mange eng. Familier benytter S. R. som
Sommeropholdssted, hvorfor dens Præg er lige saa
eng. som sp.
<i>C. A.</i>
</chapter>

<chapter name="Sans">
<b>Sans</b> [sans], tidligere selvstændig By i det
nordøstlige Spanien, er nu indlemmet i
Barcelona, hvor den udgør et stort Fabrikkvarter,
der særlig tilvirker Papir, Bomuldsvarer samt
Kemikalier.
<i>C. A.</i>
</chapter>

<chapter name="San Salvador (By)">
<b>San Salvador</b> [-salwa'ðår], By i
Mellemamerika, Hovedstad i Republikken S. S.,
ligger 5 km fra Vulkanen S. S. og 600 m o. H. i
en smuk og frugtbar Dal og har c. 80000 Indb.
S. S. ligger i en ualmindelig vulkansk Egn og
er i 3 Aarh. omstyrtet 7 Gange. 1854 blev Byen
paa 10 Sek. jævnet med Jorden. 1873 og 1879
ødelagdes den paa ny. Siden 1854 bygges
Husene altid paa elastiske Rammer, og
Bygningerne er lave og omslutter altid en stor Gaard,
hvor Beboerne kan søge ud ved Jordskælv.
Kun en Snes af de vigtigste Bygninger, som
Regeringspaladset, Univ., Nationalteatret samt
Raadhuset, har 2 Etager. De vigtigste
Byggematerialer i S. S. er Jern og Blik, og selv
Domkirken er opført heraf. Ikke desmindre gør
Byen et smukt og velhavende Indtryk,
Befolkningen lever væsentligst af Landbrug, og i
Omegnen, ja selv midt i Byen, findes Plantager og
Frugthaver. S. S. er Sæde for Statens
administrative Myndigheder samt for en Biskop.
Vulkanen S. S., der hæver sig NV. f. Byen, synes
paa Veje til at udslukkes, da den ikke siden
Erobringen har vist Virksomhed. Dens Sider
er bedækkede af Plantager, og hist og her
risler Mineralkilder frem. — Byens Historie gaar
tilbage til dens Anlæggelse 1528, men falder
for øvrigt nøje sammen med Statens.
<i>(H. P. S.). M. V.</i>
</chapter>

<chapter name="San Salvador (Republik)">
<b>San Salvador</b> [-salwa'ðår], <sp>Salvador</sp>,
offic. <sp>Estado de El Salvador</sp>, den
mindste, men tættest befolkede og mest civiliserede
af de mellemamerikanske Republikker, ligger
udelukkende paa Skraaningen imod det stille
Ocean og er den eneste af Republikkerne, der
ikke har Kyststrækning til begge Verdenshave.
Den grænser mod SØ. og Syd til Oceanet, mod
V. og NV. til Guatemala og mod N. og Ø. til
Honduras. S. S. har paa Landsiderne dog
