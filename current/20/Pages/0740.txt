for Slesvig«, I—II (1862—64), som han udgav
sammen med Im. Barfod. Efter Krigen levede
han 1864—69 i Kbhvn og hjalp som Præst
baade her og der, samtidig med at han 1867 tog
den filos. Doktorgrad for en Afh. om
»Historieskrivningen og Historieskriverne i Danmark og
Norge siden Reformationen« og udgav en Række
betydelige hist. Arbejder. 1871 blev R. Medlem
af Videnskabernes Selskab, 1869—78 var han
Eksaminator i Pædagogik og Censor i praktisk
Færdighed ved Skolelærereksamen, 1869—76
Præst i Kornerup og Svogerslev paa Sjælland,
1876—83 i Brændekilde og Bellinge paa Fyen,
og 1883 blev han Præst i Lyngby ved Kbhvn,
hvor han virkede til sin Død. Nær ved de
kbhvn'ske Samlinger fik han rigere Lejlighed til
hist. Studier, og ved Møder Landet over
arbejdede han for at vække den kirkehistoriske Sans.
Paa sin 80-aarige Fødselsdag blev R. udnævnt
til Æresdoktor i Teologien. (<sp>Litt</sp>.: Teol.
Tidsskrift [1913]; Hist. Tidsskrift VIII 4 [1913]).
<i>L. M.</i>
</chapter>

<chapter name="Rørdam, Kristian">
<b>Rørdam,</b> <sp>Kristian</sp>, dansk Geolog og
Kemiker, f. i Gladsaxe 22. Juli 1860. Blev Student
fra Odense 1878, tog Magisterkonferens i Kemi
1884 og disputerede 1892 for den filos.
Doktorgrad. 1888—1900 virkede R. som Statsgeolog og
1896—1900 som Direktør for den Anker'ske
Marmorforretning; 1900 blev han Leder af en
Forsøgsminedrift i Siam, vendte atter hjem 1902 og
blev Ejer af Hovedgaarden Stubbergaard ved
Skive indtil 1904, da han udnævntes til Prof. i
Kemi og Jordbundslære ved Landbohøjskolen.
Siden 1906 er han tillige Statskonsulent i
Agrikulturkemi, og han har desuden overtaget en
Del andre offentlige Hverv. Foruden talrige
kem. og tekn. Afh. har han bl. a. offentliggjort
flg. geol. Arbejder: »Saltvandsalluviet i det
nordøstlige Sjælland« (Disputats, 1892),
»Kridtformationen i Sjælland« (1897), »Studier over
udvalgte Emner af den kem. Geologi og den
kem. Agrogeologi« (I—III; 1914—19), Lærebogen
»Geologi og Jordbundslære« (3 Bd., 1908—10)
samt fl. geol. Kortbladsbeskrivelser.
<i>J. P. R.</i>
</chapter>

<chapter name="Rørdam, Peter">
<b>Rørdam,</b> <sp>Peter</sp>, dansk Præst, f. i Serup
Præstegaard 6. Maj 1806, d. i Lyngby
Præstegaard 18. Septbr 1883. R. blev Student 1823, var
Huslærer i Sengeløse Præstegaard 1824—27,
blev cand. theol. 1829, var derefter Huslærer i
Hillerød indtil 1831. 1831—41 virkede han som
Lærer i Kbhvn. R. havde sjældne Gaver som
Lærer. Han var en Discipel af Grundtvig, med
hvem han siden blev besvogret, men i
Discipelforholdet var han altid sig selv. Som Lærer
især i de kbhvn'ske Asylskoler kunde han
virkeliggøre de grundtvigske Friskoletanker. Ved sit
Arbejde i Asylerne kom han i Forbindelse med
den senere Dronning Caroline Amalie, og de
sluttede et Venskab for Livet. 1841 blev R.
Sognepræst i Mern ved Præstø, og her førte han,
»den danske Bondepræst i Mern«, et
forbilledligt Præsteliv, han sang, prædikede og talte og
skabte Liv og Glæde rundt om. En stor
Skuffelse var det for ham, da Bønderne 1848 valgte
Væver Hans Hansen fra Mern ind i den
grundlovgivende Rigsforsamling i St f. H. N. Clausen,
1856 blev R. Sognepræst i Lyngby ved Kbhvn.,
hvor han virkede næsten lige til sin Død, kun
afbrudt af Krigen 1864, da han gik med som
Feltpræst og lærte Soldaterne at synge og gav
dem og Officererne Indtryk af Kristenlivets
Alvor. Til Brug for Hæren samlede han »Salmer
for danske Krigere« (1864), til Brug i Lyngby
samlede han »Lyngby-Salmebogen«. I Lyngby
og i Taarbæk Kapel flokkedes en Mængde
Tilhørere om hans Prædikestol, han kunde tale
baade de største og de mindste til Hjerte, og
over for alle var han den samme Peter R. Da
det forenede Venstre dannedes, blev han bange
for, at Talmajestæten skulde bringe Danmark
til Undergang, og med bange Anelser om sit
Fædrelands Fremtid gik han i Graven. Kort
efter at have taget sin Afsked døde han i sin
Præstegaard. (<sp>Litt</sp>.: <sp>H. F. Rørdam</sp>, »Peter
R. Blade af hans Levnedsbog og Brevveksling«
I—III [1891—95]; <sp>M. Pontoppidan</sp>, »En
dansk Præst« [2. Opl. 1898]; <sp>Elle Jensen</sp>,
»P. R.« [Kbhvn 1925]).
<i>L. M.</i>
</chapter>

<chapter name="Rørdam, Thomas Skat">
<b>Rørdam,</b> <sp>Thomas Skat</sp>, dansk Biskop,
Broder til ovenn. H. F. R., f. i Laastrup
Præstegaard 11. Febr 1832, d. i Kbhvn 25. Septbr 1909.
R. blev Student 1848, studerede en Tid i sit
Hjem under sin
lærde Faders
Ledelse, 1855
blev han <i>cand.
theol.</i> og
Alumnus paa Borch's
Kollegium.
Allerede som
Student studerede
R. orientalske
Sprog, og 1857
undersøgte han
i England
nogle syr.
Haandskrifter, især
Paulus fra
Tellas syr.
Oversættelse
af Septuaginta,
hvoraf han udgav
Dommernes og Ruth's Bog med en græsk
Oversættelse og lat. Noter: <i>Libri Judicum et
Ruth secundum versionem Syriaco-Hexaplarem</i>
(1859—61); for første Del af dette Værk fik han
den filos. Doktorgrad. 1858—69 opholdt R. sig
i Kbhvn; han fortsatte sine teol. og filos.
Studier, manuducerede til teol. Embedseksamen og
var Lærer paa Blaagaards Seminarium; en
Frugt heraf var hans Bøger »Historisk
Oplysning om den hellige Skrift« (1866, 3. Udg. 1884)
og »Den kristelige Lære fremstillet i
Sammenhæng« (1868, 7. Opl. 1902). 1866 deltog R.
forgæves i Konkurrencen om en teol. Docentpost i
Etik, og da der ikke var Udsigt for ham til
Ansættelse ved Univ., søgte han Præstekald.
1869—73 var han Præst i Sønderup og Nordrup,
1873—80 i Rønnebæk og Olstrup, 1880—86 ved
Helligaandskirken i Kbhvn, 1886—95 Holmens
Provst, og 1895 til sin Død 1909 var han
Sjællands Biskop, 1900 blev han Ordensbiskop.
1871—86 var han Censor ved teol. Embedseksamen.
Som Prædikant udøvede R. en stor Indflydelse;
om sin Prædikestol samlede han alle
Samfundsklasser, og herfra paavirkede han den yngre
danske Præsteslægt i maaske højere Grad, end
han vilde have kunnet det fra et

<img>T. S. Rørdam.</img>
