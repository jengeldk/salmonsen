F. Ravn, »Udsigt over de Rejser, som er
foretagne for at finde Nordvestpassagen« [1860]; <sp>A.
Ohlin</sp>, »Om antarktiska färder och Antarktis«
[»Ymer«, Sthlm 1898]).
<i>G. F. H.</i>
</chapter>

<chapter name="Ross, John">
<b>Ross</b> [rås], <sp>John</sp>, Sir, eng. Søofficer og
Polarfarer, f. 24. Juni 1777 i Balsaroch,
Wigtonshire, d. 21. Aug. 1856. R. deltog med
Hæder i Søkrigene i Slutn. af 18. og Beg. af 19.
Aarh. 1818 blev han stillet i Spidsen for en
Ekspedition, bestaaende af Skibene »Isabella«
og »Alexander«, der skulde søge en
Nordvestpassage; det sidstnævnte Skib var under
Kommando af Parry. Man sejlede gennem Baffin
Bugt og naaede 76° 54′ Br., NY. f. Cary Øerne.
Han kaldte den store nordostlige Bugt for
Melville Bugt, og traf i Nærheden af Kap York
en Eskimostamme, som ikke tidligere havde
haft Samkvem med Europæerne, og som
kaldtes Arctic Highlanders. Man sejlede 50 Sømil
ind i Lancaster Sund og kortlagde Vestkysten
af Davis Stræde. Resultatet af Ekspeditionen
var Baffin Bugtens Genopdagelse, hvorimod
Eftersøgningen af Nordvestpassagen ikke var
rykket et Skridt nærmere p. Gr. a. R.'s
ufuldstændige Undersøgelse af Sundene i Bugtens
nordlige og vestlige Del, der havde forledt ham
til at anse dem alle for helt omsluttede af Land.
Denne Anskuelse deltes ikke af Flertallet af
hans Officerer, som navnlig var overbevist om,
at et Indløb til Polarhavet fandtes i Lancaster
Sund. Som Følge heraf udsendtes det
paafølgende Aar Parry, som havde stor Fremgang
den angivne Vej. — R. bestræbte sig forgæves
paa at faa Ledelsen af en Regeringsekspedition,
men 1829 lykkedes det ham paa Felix Booth's
Bekostning at udruste Hjuldamperen »Victory«,
med hvilken han gik gennem Lancaster Sund
og Prince Regent Inlet for at finde
Nordvestpassagen. Han passerede Bellot Stræde uden
at opdage det, og blev tvunget til Overvintring
i Felix Havn paa omtr. 70° Br. Det ny Land,
hvorved han befandt sig, kaldtes Boothia Felix.
R. kom i venskabelig Forbindelse med de i
Nærheden boende Eskimoer, der gav ham
Oplysning om Landet. R.'s Nevø, James Clark R.,
var med som Næstkommanderende paa
Ekspeditionen. Paa Rejser med Hundeslæder
krydsede han den sydligere Landtange og
opdagede R.'s Stræde og King William Land;
hans største Opdagelse var dog Beliggenheden
af den magnetiske Nordpol paa Vestkysten af
Boothia Felix paa 70° 5′ Br og 96° 44′ v. L.
Skibet maatte forlades, og efter 4 Vintres
Ophold paa Østkysten af Boothia Felix og North
Sommerset blev Besætningen endelig efter store
Savn og Lidelser optaget 26. August 1833 ved
Lancaster Sund af Hvalfangerskibet »Isabella«,
det samme Skib, som R. havde ført 1818. R.
blev adlet, og Parlamentet bevilgede ham 5000
£ til Erstatning for hans Udgifter ved
Ekspeditionen, og Felix Booth blev ophøjet til Baronet.
— R. tilbød gentagne Gange sin Tjeneste til
Eftersøgelsen af Franklin Ekspeditionen, men
da Admiralitetet ikke modtog den, henvendte
han sig til Hudsonbay Kompagniet, og ved
dettes Hjælp sattes han 1850 — altsaa 73 Aar gl —
i Stand til at udruste Skonnerten »Felix« og
Dæksbaaden »Mary«. R. overtog Undersøgelsen
af Nordkysten af Barrow Stræde mellem
Wellington Kanal og Melville Ø. Skibet overvintrede
i Assistance Bugt paa Cornwallis Ø og vendte
næste Aar hjem med uforrettet Sag, ligesom alle
de andre. — R. udnævntes til Kontreadmiral og
er bl. a. Forfatter til <i>A Voyage of Discovery</i>
— — — (London 1819), <i>Narrative of a second
Voyage in Search of a North-West Passage</i>
(1835), <i>Narrative of the circumstances and
causes, which led to the failure of Government
expeditions for the rescue of Sir John Franklin</i>
(1855). (Litt.; <sp>N. F. Ravn</sp>, »Udsigt over de
Rejser, som er foretagne for at finde
Nordvestpassagen« [1860]; <i>Journal of the Royal
Geographical Society</i> [London 1858]).
<i>G. F. H.</i>
</chapter>

<chapter name="Ross, Ludwig">
<b>Ross</b> [rås], <sp>Ludwig</sp>, tysk Arkæolog, f.
22. Juli 1806 i Altekoppel i Holsten, d. for egen
Haand, pint af en ulægelig Rygmarvslidelse,
som Prof. i Halle 6. Aug. 1859. 1832—43 stod
han i den gr. Regerings Tjeneste, fra 1836 som
Prof. i Athen. Bl. hans ret talrige Skrifter
kan fremhæves: »Haandbog i Kunstarkæologi«
(nygræsk) (Athen 1841); <i>Inscriptiones græcæ
ineditæ</i>, Hæfte 1—3 (Nauplia, Berlin, Athen
1834, 1842 og 1845); »Reisen auf den
griechischen Inseln« (4 Bd, Stuttgart og Halle
1840—50); »Archäologische Aufsätze« (2 Bd,
Leipzig 1855—61).
<i>H. A. K.</i>
</chapter>

<chapter name="Ross, Ronald">
<b>Ross</b> [rås], <sp>Ronald</sp>, eng. Læge, f. i Almora
i Indien 12. Maj 1857, studerede fra 1875 ved
St Bartholomews Hospital og traadte 1881 ind
i <i>India medical Service</i>, hvor han i mange Aar
kun ofrede sig for den daglige Tjeneste, men
fra 1892 gav han sig til at studere Malaria, om
hvilken Sygdom det fra fl. Sider (Laveran og
Manson) var fremsat, at den muligt udbredtes
ved Insekter. Efter fl. Aars Arbejde kunde han
paavise de af Laveran fundne Plasmodier i
Mavesækkens Væg paa Anopheles-Myggen, som
han havde fodret med Blod af Malariapatienter
(1897). Han viste derefter, at Parasittens Sporer
findes i Insektets Spytkirtler, og angav endelig
Metoder, ved hvilke disse Myg kunde
udryddes (1902). 1899 gik han ind under den s. A.
oprettede <i>Liverpool School of Tropical Medicine</i>,
og han udsendtes straks til Sierra Leone,
Lagos, Guldkysten og til Ismailia (1899—1902),
hvor han bragte sine Metoder til Anvendelse og
opnaaede overraskende store Resultater.
Kampen mod Malarien indlededes derved, baade
præventivt og kurativt, og der tilkendtes R.
Nobelprisen 1902. Aaret forinden var R. valgt
til Medlem af <i>Royal College of Surgeons</i> og af
<i>Royal Society of London</i>. Leder af
Liverpool-Skolen havde Sir Alfred Jones været, og da
der oprettedes en Lærestol til Minde om ham,
stiftet ved en offentlig Indsamling over hele
England, overdroges den R., der udnævntes til
Professor (1902). R. er ogsaa kendt som
Matematiker. Han anvendte
Sandsynlighedsberegningen paa Epidemiernes statistiske Prognose
(Patometri) 1916, og han har skrevet Skuespil
og Digte af stor Originalitet, sluttende sig til
den ind. Retning i den eng. Litt. — R.'s
Undersøgelser offentliggjordes i Rapporter til
<i>Government of India</i> og i <i>British Medical Journal</i>
1897—98, samt i <i>Annales de l'Institut Pasteur</i>
1899. Desuden skrev han <i>Instruction for the
prevention of malarial fever</i> (1900), <i>Report of
the Malaria Expedition</i> (1900), <i>First progress</i>
