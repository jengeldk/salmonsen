<i>de la peine</i> (1898, 2. Udg. 1909, overs. til Engelsk
af Roscoe Pound 1911); i Civilret har han bl. a.
skrevet: <i>Les accidents de travail et la
responsabilité civile</i> (1897), i den sammenlignende
Retsvidenskab <i>Essai d'une théorie générale de
l'obligation d'après de projet de code civil
allemand</i> (1890, 2. Udg. 1901), <i>De la déclaration de
volonté</i> (1901), <i>Introduction à l'étude du droit
civil allemand</i> (1904, oversat paa Tysk af Rudolf
Leonhard 1905), <i>De la possession des meubles</i>
(1907). <i>La fonction juridique du droit comparé</i>
(i Festgave til Josef Kohler [1909]), og <i>De la
personnalité juridique</i> (1910). Af S.'s talrige
mesterlige Afh. skal her kun nævnes: <i>Le code civil
et la méthode historique</i> i <i>Le code civil. Livre
du Centenaire</i>, I (1904) S. 95—129. Til François
Geny's bekendte Bog <i>Méthode d'interpretation et
sources en droit privé positif</i> (1899) skrev S.
Fortalen. (<sp>Litt</sp>.: <sp>Frantz Dahl</sp> i »Tidsskrift
for Retsvidenskab« XXV [1912] S. 490—92; <sp>G. P.
Chironi</sp>, <i>In memoria di R. S.</i> [Turin 1912];
<i>L'œuvre juridique de R. S.</i> [Paris 1914. Afh. af
14 Forff. med Forord af <sp>E. Thaller</sp>. Heri:
Bibliografi S. I—XXVII]).
<i>Fz. D.</i>
</chapter>

<chapter name="Salem (afkortet af Jerusalem)">
<b>Salem,</b> kun nævnt et Par Steder i Gl. Test.,
afkortet af Jerusalem.
<i>J. P.</i>
</chapter>

<chapter name="Salem (Byer i U. S. A.)">
<b>Salem</b> ['se<sub>i</sub>£<sub>e</sub>m], Navn paa mange Byer i
U. S. A., af hvilke nævnes 1) S. i Massachusetts,
ligger 25 km NNØ. f. Boston lige over for
Beverly paa en Landtange mellem to Bugter fra
Atlanterhavet. (1920) 42529 Indb. S. har i
Modsætning til de fleste andre amer. Byer
uregelmæssige Gader og mange gammeldags Huse.
S. er Sæde for de videnskabelige Foreninger
Athenæum og Essex Institute samt for det af
Peabody stiftede Academy of science, der tillige
med sit Museum rummes i den 1825 af gamle
Ostindiefarere byggede <i>East India Marine Hall</i>.
S. har store Læder- og Skotøjsfabrikker. I Byen
findes fl. Rederier, der driver Fiskeri og
Kystfart. Havnen er ikke dyb nok til store
søgaaende Skibe. S., der er anlagt allerede 1626, var
opr. en stor Fisker- og Søfartsby, der under
Frihedskrigen udrustede 60 Kaperskibe med
4000 Mands Besætning. Efter Krigen var det S.,
der indledede den ny Stats Handel og
Skibsfart paa Indien og Kina; men denne
Virksomhed flyttede ved Midten af 19. Aarh. til Boston
og New York. 1692 foregik i S. en berygtet
Hekseproces, der førte til 19 Henrettelser.
Romanforfatteren Hawthorne og Historikeren
Prescott er fødte i S. — 2) S. i Ohio, 94 km SØ.
f. Cleveland. (1920) 10305 Indb. Omegnen har
Kulgruber og Gaskilder. S. er grundet af
Kvækere 1806 og var et Arnested for Agitationen
mod Negerslaveriet. — 3) S. i New Jersey,
ligger c. 50 km SV. f. Philadelphia ved S. Creek,
nær dens Munding i Delaware. (1920) 7435 Indb.
S. staar ad Flodvejen i Forbindelse med
Philadelphia og har stor Tilvirkning af
Frugtkonserves. I Nærheden er det Sted, hvor
Svenskerne 1643 byggede Fort Elfsborg. S. grundedes af
Kvækerne 1675. — 4) S. i Oregon, ligger 116
m o. H. ved Willamette og 70 km SSV. f.
Portland. (1920) 17679 Indb. S. er Statens
Hovedstad. Her findes Statskapitoliet, det metodistiske
Willamette-Univ. samt Døvstumme- og
Blindeinstitutter. S. har fl. Mel- og Savmøller samt
Jernstøberier. Industrien faar Vandkraft fra
Santiam, en Biflod til Willamette River. Byen
er opstaaet omkr. en metodistisk
Missionsstation. Den blev Købstad 1853.
<i>G. Ht.</i>
</chapter>

<chapter name="Salem (By i Indien)">
<b>Salem</b> ['se'£<sub>ə</sub>m], By i Indien, Prov. Madras,
ligger 289 m o. H. paa Sydskraaningen af
Shiwarai-Bjergene ved Banelinien
Kalikut—Madras. (1921) 52217 Indb., hvoriblandt 4—5000
Muhammedanere. S. er en ret velbygget By,
der ikke mere er det usunde Kolera- og
Pesthul som tidligere. Den har Tilvirkning af
Bomuldsvarer, Tæpper og Knive. Navnet S. er den
eng. Form for det tamulske <sp>Shelam</sp>.
<i>(H. P. S.). M. V.</i>
</chapter>

<chapter name="Salemi">
<b>Salemi,</b> By paa Sicilien, Provins Trapani,
ligger 442 m o. H. 24 km NØ. f. Mazzara del
Vallo. (1911) 18650 Indb. S. har Vin- og
Olivenavl. Den er det gamle <i>Halikyai</i>. Fra S.
proklamerede Garibaldi 13. Maj 1860 Siciliens
Okkupation.
<i>C. A.</i>
</chapter>

<chapter name="Salency">
<b>Salency</b> [salä'si], Landsby i det nordøstlige
Frankrig, Dept Oise, SV. f. St Quentin, er kendt
for sin aarlige Rosenfest (s. d.), som fejres 8.
Juni og er indstiftet 535 af den hellige
Medardus, der var Biskop i Noyon.
<i>(M. Kr.). E. St.</i>
</chapter>

<chapter name="Salenskij, Vladimir">
<b>Salenskij</b> [sa'ljenskij], <sp>Vladimir</sp>, russ.
Zoolog, f. 1847 i Pultava, blev 1871 Prof. i
Kasan, 1882 i Odessa og 1879 Direktør for
Videnskabernes Akademis zoologiske Laboratorium i
Petrograd. Han er særlig kendt som
Embryolog og har udgivet en Rk. gode Arbejder, f. Eks.
over Størens Udvikling (1880), over forskellige
Snegles og Ormes Udvikling samt over saavel
den kønnede som den ukønnede Formering hos
Salperne.
<i>R. H. S.</i>
</chapter>

<chapter name="Salentiner">
<b>Salentiner</b> hed i Oldtiden en Folkestamme
paa Kysten af Calabria (det nuv. Terra
d'Otranto) i Nærheden af Tarent.
<i>H. H. R.</i>
</chapter>

<chapter name="Salep">
<b>Salep</b> (arab.), Saleprod, er Rodknoldene af
forsk. Gøgeurter (af Gruppen <i>Ophrudeæ</i>).
Knoldene samles efter Blomstringen, vaskes og
koges straks for at ødelægge Spireevnen; derefter
afgnides de, trækkes undertiden paa Traade og
tørres. De forekommer i Handelen som kugle-,
æg- ell. pæreformede, 1—3 cm lange, 1/2—2 cm
tykke, haarde, hornagtige, gennemskinnelige
Knolde, der er graalige ell. lysbrunlige;
Knoldene af nogle Arter er haandformet delte. I frisk
Tilstand lugter de ejendommeligt, efter Tørring
er de lugtløse, de smager slimet. S. samles i
Mellemeuropa og Lilleasien; den overvejende
Del af den i europ. Handel forekommende Vare
samles i Lilleasien. S. indeholder indtil 50 %
Slim, indtil 30 % Stivelse og lidt Sukker. Ved
Udrøring af pulveriseret S. med kogende Vand
faas en tyk Slim, der benyttes mod Diarré. I
Tyrkiet og Grækenland benyttes Salepslim
sammen med Honning alm. som Morgendrik.
<i>B. G.</i>
</chapter>

<chapter name="Salep, vestindisk">
<b>Salep,</b> <sp>vestindisk</sp>, d. s. s.
Maranta-Stivelse, se <sp>Arrow-root</sp>.
</chapter>

<chapter name="Salernes">
<b>Salernes</b> [sa'lærn], By i det sydøstlige
Frankrig, Dept Var, ved Bresque og Jernbanen
Mayrargues—Draguignan, V. f. Draguignan,
2560 Indb. S. har Slotsruiner (13. Aarh.),
Fabrikation af Lervarer og Olie og Handel med Vin.
<i>(M. Kr.). E. St.</i>
</chapter>

<chapter name="Salerno">
<b>Salerno,</b> 1) <sp>Provins</sp> i Syditalien, ligger i
Landskabet Campanien og grænser mod SV. til
