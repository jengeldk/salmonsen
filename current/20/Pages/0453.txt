værende Fordybning, der har Lighed med
Hovsporet af en kolossal Hest. Fra denne skal den
skønne Brunhildis, forfulgt af en Kæmpe, være
sprængt over Floden. Lige overfor findes
Hexentanzplatz.
<i>(Joh. F.). O. K.</i>
</chapter>

<chapter name="Roszwein">
<b>Roszwein</b> ['råsva^in], By i Fristaten Sachsen
i Kreishauptmannschaft Leipzig ved Freiberger
Mulde, 38 km V. f. Dresden, har (1919) 8783
Indb., Uldspinderi, Filt- og Klædefabrikation,
Strømpestrikkeri, Glassliberi, Fabrikation af
Landbrugsmaskiner. R. hørte tidligere til
Klosteret Altzella i Nossen.
<i>(Joh. F.). O. K.</i>
</chapter>

<chapter name="Rota (nord. Mytologi)">
<b>Rota,</b> i nord. Mytologi Navn paa en Valkyrie.
</chapter>

<chapter name="Rota (By i Sydspanien)">
<b>Rota</b> ['råta], By i Sydspanien, Prov. Cadiz,
ligger 10 km NV. f. Cadiz ved
Atlanterhavskysten. (1920) 7480 Indb. Fra R. forsynes
sidstnævnte By med Frugt og Grøntsager. Desuden
driver R. Fiskeri og Udførsel af Omegnens
ypperlige Vine.
<i>C. A.</i>
</chapter>

<chapter name="Rotacisme">
<b>Rotacisme</b> (af det gr. Navn paa Bogstavet
<i>r</i>: rhota) er et ret vagt Navn paa forsk.
Udtalefejl, der knytter sig til <i>r</i>-Lyd, bl. a. paa
Drøbelsnurren i de Sprog, hvor Tungespidssurren har
Hævd. Desuden bruges Navnet R. om
Lydovergange, hvis Resultat er <i>r</i>, f. Eks. det jyske
»Grør i æ Gryr, å en hwir Stur ur o æ Mørring«,
og navnlig Overgange fra <i>s</i> (ell. rettere den
stemte Lyd <i>z</i>) til <i>r</i>, som er alm. bl. a. paa
Latin, hvor <i>Aurora</i> staar i St f. ældre <i>Ausosa</i>,
hvor <i>genus</i> i Genetiv har <i>generis</i> for <i>genesis</i>
o. s. v., og i germanske Sprog, hvor vi ser
Forholdet f. Eks. i tysk <i>Hase</i>, dansk <i>Hare</i>; dansk
<i>fryse</i>, tysk <i>frieren</i>; <i>kejse</i> og <i>kaare</i>; eng. <i>was</i>
og <i>were</i>. Smlg. ogsaa <sp>Verner's Lov</sp>.
<i>O. Jsp.</i>
</chapter>

<chapter name="Rotang">
<b>Rotang,</b> se <sp>Calamus</sp>.
</chapter>

<chapter name="Rotari, Pietro">
<b>Rotari,</b> <sp>Pietro</sp>, Greve, ital. Maler og
Raderer, f. i Verona 1707, d. i Petrograd 1762,
var Elev af A. Balestra, Trevisani og Solimena
og arbejdede ved Hofferne i Wien, Dresden og
i Slutn. af sit Liv som Hofmaler i Petrograd.
R.'s større religiøse Billeder (bl. a. »Flugten til
Ægypten«, i Dresden) er kold og aandløs
Eklektisme, hans Portrætter maniererede. Hans
Popularitet knytter sig til hans talrige
Fremstillinger af kvindelige Halvfigurer, Magdalena'er,
Pigehoveder o. l., hvis Rokokogratie og
Sentimentalitet skaffede ham et stort Publikum:
Katharina II samlede ikke mindre end 300
saadanne Billeder af R. I Gengivelse af
Bachfisch'en udfolder han dog megen Ynde og Finhed.
Prøver paa hans Kunst særlig i Dresden og
München; et Par i Sthlm's Nationalmus., et
Studiehoved i Bergens Mus. En Rk. (21)
interessante, aandfuldt behandlede Raderinger
udførte R. hovedsagelig efter egne og sin Lærer
Balestra's Kompositioner.
<i>(A. R.). A. Hk.</i>
</chapter>

<chapter name="Rotary">
<b>Rotary</b> ['ro<sub>u</sub>t<sub>ə</sub>r<sub>i</sub>]. Navn paa et meget
udbredt automatisk virkende Paalægningsapparat
for Bog- og Stentryk-Hurtigpresser. Se
<sp>Paalægningsapparater</sp>.
<i>E. S-r.</i>
</chapter>

<chapter name="Rotation">
<b>Rotation</b> (lat.), Omdrejning, kredsformig
Bevægelse om en Akse; Kredsløb; Sædskifte.
Smlg. <sp>Gyroskop</sp>.
</chapter>

<chapter name="Rotationsdybtryk">
<b>Rotationsdybtryk,</b> se <sp>Rotationstryk</sp>.
</chapter>

<chapter name="Rotationsevne">
<b>Rotationsevne,</b> et Stofs Evne til at dreje
Lysets Polarisationsplan (se <sp>Polarisation</sp>).
</chapter>

<chapter name="Rotationsfotografi">
<b>Rotationsfotografi</b> fremstilles ved Hjælp af
en Kopierings- og Fremkaldermaskine. Det
lysfølsomme Papir, der enten kan være Gaslys-
ell. Bromsølvpapir, er fremstillet paa en lang
Papirbane, der er rullet op i en Rulle, der
anbringes i en lystæt Rullekassette; fra denne
glider et passende stort Stykke af det lysfølsomme
Papir over i Kopieringsmaskinen, i hvilken der
befinder sig et Antal Negativer, der kopieres
paa een Gang ved Hjælp af elektriske Lamper.
Fra Kopieringsmaskinen glider Papiret videre
— uden at udsættes for Lyspaavirkning — over
i en Rk. Beholdere, hvori Billederne
fremkaldes, fikseres og udvaskes. Derpaa tørres den
lange Papirbane, og først efter Tørringen skæres
Billederne fra hinanden. Metoden benyttes
hvor der er Tale om Massefremstilling af
Fotografier, f. Eks. til Fremstilling af
Prospektbrevkort.
<i>C. E. A.</i>
</chapter>

<chapter name="Rotationsmagnetisme">
<b>Rotationsmagnetisme.</b> Naar en
Magnetnaal svinger over en Metalplade, kommer den
hurtigere i Ro, end naar den svinger over en
Plade (af Træ, Glas o. s. v.), der ikke leder
Elektriciteten godt. Virkningen er især
kendelig, naar Pladen er en tyk Kobberplade.
Hænger Naalen rolig over Pladen, og bringes denne
til at løbe rundt om en lodret Akse gennem
dens Midtpunkt, følger Naalen mere ell. mindre
med og kan endog bringes til at løbe rundt
samme Vej som Pladen, selv om man ved en
fast Skive af Glas ell. Træ mellem Naal og
Plade hindrer Lufttrækket fra den roterende
Plade i at virke paa Naalen. <sp>Arago</sp>, der
beskrev Fænomenet 1824, søgte at forklare det
ved »R.« fremkaldt i Pladen, og dette er for
saa vidt rigtig nok, som der virkelig udgaar
magnetiske Kræfter fra Pladen. <sp>Faraday</sp>
viste imidlertid 1831, at disse Kræfter skyldes
inducerede elektriske Strømme i Pladen. Jfr
<sp>Hvirvelstrømme</sp>.
<i>(K. S. K.). A. W. M.</i>
</chapter>

<chapter name="Rotationspresse">
<b>Rotationspresse,</b> se <sp>Hurtigpresse</sp>.
</chapter>

<chapter name="Rotationstryk ell. Rotationspressetryk">
<b>Rotationstryk</b> ell.
<sp>Rotationspressetryk</sp> (eng. <i>web press printing</i>, fr. <i>impression
rotative automatique</i>) kaldes den
Mangfoldiggørelsesteknik for <sp>Højtryk</sp> (Bogtryk),
<sp>Fladtryk</sp> (litografisk Tryk) og
<sp>Mertens-Dybtryk</sp> (Fotogravuretryk), ved hvilken
Trykobjektet, i Modsætning til den alm. Haand- og
Hurtigpressetekniks plane Trykobjekt, er
omdannet til et cylindrisk. I <sp>Bogtryk</sp> forvandles
den plane Satsform ved en
Stereotyperingsproces (se <sp>Stereotypi</sp>) til en omkr. 1 cm tyk
halvrund Trykplade (eng. <i>curved stereo</i>, fr.
<i>stéréotypie ronde</i>), medens i litografisk
Trykteknik Trykobjektet indrettes paa en poleret
Zinkplade, og i begge Virksomheder spændes
Trykobjektet fast paa Rotationspressens dertil
indrettede Jerncylinder. Trykcylinder,
Farveværk og det litografiske Fugteapparat er som
paa de alm. Bog- og Stentryk-Hurtigpresser (se
<sp>Hurtigpresse</sp> og <sp>Litografi</sp>).
Rotationspresser for Bogtryk er altid indrettet til
Tryk paa »endeløst« Papir, d. v. s. en
kilometerlang Papirstrimmel, der er oprullet paa
en Spole, og efter endt Trykning automatisk
deles i enkelte Ark ved Perforering (s. d.);
Rotationspresser for Litografi er hyppigst
indrettet for Tryk paa enkelte Ark.
<sp>Rotationsdybtryk</sp> (smlg. <sp>Mertens</sp>) gaar ud paa at
illustrere Aviser og Tidsskrifter med Billeder i
