Sandsynligheden for Indtrædelsen først af en
Begivenhed med Sandsynligheden <i>p</i>, dernæst af
en anden Begivenhed, der, naar den første er
indtraadt, har Sandsynligheden <i>q</i>, er <i>pq</i>.
Saaledes er den ovf. omtalte Sandsynlighed for i 2
Kast med en Terning at faa i alt 4 Øjne lig
Summen af Sandsynlighederne for at faa: først
1, saa 3 Øjne; først 3 Øjne, saa 1; begge Gange
2 Øjne. Hver af disse Sandsynligheder er lig
1/6 · 1/6 = 1/36, idet Sandsynligheden for at faa
et bestemt Antal Øjne i eet Kast er 1/6. Kan et
Forsøg have to Udfald med Sandsynlighederne <i>p</i>
og <i>q</i>, vil et vilkaarligt Led <i>[r+s]/[r][s]</i> · <i>p<sup>r</sup></i> · <i>q<sup>s</sup></i> i
Binomialformelens Udvikling af <i>(p + q)<sup>r+s</sup></i>
udtrykke Sandsynligheden for i <i>r + s</i> Forsøg
at laa det første Udfald <i>r</i> Gange, det andet <i>s</i>
Gange; paa samme Maade kan
Polynomialformelen anvendes ved Forsøg med fl. Udfald. Ved
aposteriorisk Bestemmelse af Sandsynligheden
bruges ofte Bayes' Regel, der kan formuleres
saaledes: Kan et indtraadt Udfald af et Forsøg
skyldes forsk. hinanden udelukkende Aarsager
<i>A</i><sub>1</sub>, <i>A</i><sub>2</sub> . . . <i>A<sub>r</sub></i>, er Sandsynligheden for, at en
bestemt af disse, <i>A<sub>i</sub></i>, har været virkende =
<i>e<sub>i</sub> p<sub>i</sub></i> / <i>e<sub>1</sub> p<sub>1</sub></i> + <i>e<sub>2</sub> p<sub>2</sub></i> + . . + <i>e<sub>n</sub> p<sub>n</sub></i>, hvor <i>e<sub>1</sub> e<sub>2</sub> .. e<sub>n</sub></i> er
de forud bestemte Sandsynligheder for, at henh.
<i>A</i><sub>1</sub>, <i>A</i><sub>2</sub> . . . <i>A<sub>n</sub></i> kom til at virke, og <i>p</i><sub>1</sub> <i>p</i><sub>2</sub> .. <i>p<sub>n</sub></i> de
Sandsynligheder, som det indtraadte Udfald
har, naar henh. <i>A</i><sub>1</sub> <i>A</i><sub>2</sub> .. <i>A<sub>n</sub></i> virker.

Det første Grundlag for S. er givet af Fermat,
Pascal og Huyghens igennem deres Behandling
af Opgaver hentede fra Spil. Snart fulgte den
vigtige Anvendelse af S. paa Livsforsikring og
Statistik; her maa nævnes Hudde, Witt samt
Halley, der konstruerede den første
Dødelighedstavle. Jac. Bernoulli, Moivre og Poisson
undersøgte støttet paa den ovf. omtalte
Anvendelse af Binomialformelen Sandsynlighederne
for de forsk. Fordelinger af Udfaldene i en lang
Rk. Forsøg og godtgjorde de store Tals Lov
under den Form, at man ved at forøge
Forsøgenes Antal tilstrækkelig kan faa saa stor en
beregnet Sandsynlighed, som man vil, for at de
forsk. Udfalds Hyppigheder med en vilkaarlig
valgt Tilnærmelse er proportionale med deres
Sandsynligheder. Dan. Bernoulli behandlede
»det matematiske Haab«, hvorved forstaas
Produktet af en Gevinst og Sandsynligheden for at
faa den. Laplace opstillede S.'s Teori samlet i
<i>Théorie analytique des probabilités</i>, der tillige
indeholder Anvendelser paa mangfoldige
Problemer. Danske Fremstillinger af S. findes i
<sp>Zachariae</sp>, »De mindste Kvadraters
Metode«, <sp>Thiele</sp>, »Elementær lagttagelseslære«, og
<sp>J. F. Steffensen</sp>, »Matematisk
Iagttagelseslære«.
<i>Chr. C.</i>
</chapter>

<chapter name="Sandsække">
<b>Sandsække</b> er Sække af Lærred ell. andet
Sækkestof almindeligvis 0,30 m brede og 0,60
m lange, der fyldes med Sand ell. Jord og
derefter bindes for Enden. Den fyldte S. er c.
0,20 m i Diameter, c. 0,45 m lang, fylder c. 0,016
m<sup>3</sup>, vejer 25—30 kg og vil, anbragt i en
Beklædning, være c. 0,14 m tyk, c. 0,24 m bred
og c. 0,45 m lang. S. anvendes til
S.-Beklædning, der er hurtig at fremstille, men lidet
holdbar, og i ganske særlig Grad i alle
Tilfælde, hvor det gælder om hurtig at skaffe
midlertidig Dækning.
<i>Sch. P.</i>
</chapter>

<chapter name="Sandtidse">
<b>Sandtidse,</b> se <sp>Hippophaës</sp>.
</chapter>

<chapter name="Sandur">
<b>Sandur,</b> se <sp>Timeglas</sp>.
</chapter>

<chapter name="Sandusky">
<b>Sandusky</b> [s<sub>ə</sub>n'dask<sub>i</sub>], By i U. S. A., Ohio,
ligger 70 km ØSØ. f. Toledo ved den sydlige
Del af <sp>Sandusky-Bugten</sp> fra Lake Erie.
(1920) 22897 Indb. S. har Fabrikation af Papir,
Kemikalier og Maskiner og Handel med Frugt,
Fisk og Tømmer. Mest bekendt er S. for sine
storartede Etablissementer for Fiskekultur. Fra
Havnen, der er særdeles god, drives betydelig
Skibsfart og Fiskeri, og S. har desuden flere
Jernvejsforbindelser.
<i>G. Ht.</i>
</chapter>

<chapter name="Sandvaaner">
<b>Sandvaaner,</b> norsk <sp>Sandarve</sp>, se
<sp>Arenaria</sp>.
</chapter>

<chapter name="Sandvig">
<b>Sandvig,</b> Købstad paa Bornholm, Nørre
Herred, ligger ved Øens Nordøstkyst c. 1,5 km
S. f. dens nordligste Punkt og henved 2 km NV.
f. Købstaden <sp>Allinge</sp>, med hvilken den
danner een Kommune. Idet der i øvrigt henvises
til Art. »Allinge—S.« (II. Bd, S. 543), skal
foruden det særlige om S. her tillige omtales de
Forhold, hvor de to Byer ikke kan holdes ude
fra hinanden, og hvor der nu foreligger nyere
Oplysninger om hele Kommunen. 1. Febr 1921
havde S. 179 Huse og Gaarde med 469 Indb.
(1911: 694, 1901: 850, 1850: 299, 1801: 248);
samtidig var der i hele Kommunen 523 Huse og
Gaarde med 1864 Indb. (1911: 2557, 1901: 2709,
1850: 908, 1801: 585). Den stærke
Befolkningstilvækst i sidste Halvdel af 19. Aarh. skyldes
væsentligt de store Granitbrud og Tilstrømning
af Turister, især fra Tyskland, og Ændringen i
disse Forhold har medført den senere Nedgang.
Af S.'s faa Gader danner Store- og Vestergade
Hovedaaren. Husene er for det meste smaa
og uanselige. De fleste offentlige Bygninger
ligger i Allinge, hvor ogsaa den fælles Kirke
ligger. Af bygninger i S. mærkes Borgerskolen, et
Baptistkapel og et Missionshus. — Af
Kommunens samlede Befolkning levede 1911 den
overvejende Del, nemlig 57 % af Haandværk og
Industri, og af Handel o. l. kun 12,4 %; for de
mindre Erhvervsgrupper var Procenten flg.:
Trafikvirksomhed 6,5, Landbrug 4,1 og Fiskeri
1,9. S. har kun Baadehavn med 1,8—2,2 m
Dybde. Den nuv. Havn i Allinge er anlagt 1856
med store Udsprængninger i Klippen og senere
udvidet og uddybet, sidst 1914—19; den bestaar
nu af en Yderhavn med Dybde 4,7 m og en ved
Port helt lukket Inderhavn, 4,4 m dyb; den
samlede Bolværkslængde er 350 m. 1920 indgik fra
danske Havne 188 Skibe med 1380 t Ladning
og fra fremmede 8 med 214 t Ladning; s. A.
udgik til danske Havne 191 Skibe med 6722 t
Ladning og til fremmede 7 uden Ladning; samtlige
Fartøjer var Sejlskibe. Den hjemmehørende
Handels- og Fiskeriflaade bestod ved Aarets
Udgang af 11 Sejlskibe med tilsammen 196
Reg.-T. og 3 Motorskibe, tilsammen 24 Reg.-T.;
desuden 111 Baade under 4 Reg.-T.

Kommunens Indtægter 1921—22 var 235000 Kr
