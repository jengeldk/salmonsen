i mange andre Forbundsstater. De første
franske Etkammerforfatninger af 1791 og 1793
efter den store fr. Revolution var derimod
byggede rent over R., og det samme gjaldt
Tokammerforfatningen af 1795. Ludvig XVIII's
konstitutionelle Charte af 1814 blev derimod
formet efter eng. Mønster med et af arvelige
og livsvarige Pairer bestaaende Førstekammer,
og kun Andetkamret blev ligesom Underhuset
formet efter det moderne R. Denne
Tokammerordning efterlignedes i en hel Række Stater,
og endnu finder vi i Italien og Kanada og til
Dels i Spanien et saadant Tokammersystem, hvor
Overhuset bestaar af livsvarige og selvskrevne
Medlemmer og alene Andetkamret er formet
efter R. Belgiens Forfatning af 1831 indførte
derimod to i lige Grad valgte Kamre, og
denne Ordning efterlignedes derefter i de fleste
Lande, ikke blot i de omtr. 1848 indførte
Forfatninger, deriblandt den danske Grl. af 5. Juni
1849, men ogsaa endmere i de allernyeste
efter Verdenskrigen indførte Forfatninger.
Nogle Lande blev dog meget længe ved det gamle
Stændersystem: Sveriges og Finlands fire
Stænderhuse afløstes saaledes først af det moderne
R., henh. i 1866 og 1906, og i Mecklenburg
skete Overgangen endnu først efter
Verdenskrigen. I de nordiske og de fleste germanske
og angelsachsiske Lande, ikke derimod i
romanske Lande, er den efterhaanden indførte
alm. Valgret blevet udvidet endogsaa til
Kvinder, og i en stor Række Lande — herfra dog
undtaget bl. a. England og Nordamerika — er
den ældre Valgmaade med Flertalsvalg —
oftest i Enkeltmandskredse — afløst af mange
forsk., ofte højst indviklede
Forholdstalsvalgmaader, saaledes at f. Eks. i Danmark
Folketingsvalgene efter Valgloven af 11. Apr. 1920
finder Sted under Benyttelse af fire forsk.
Slags Forholdstalsvalgmaadesystemer. I en Rk.
Lande, saaledes i Belgien, Holland og
Tschekkoslovakiet, Schweiz, Spanien og Argentina er
yderligere Stemmepligt indført for at gøre det
moderne R.'s Gennemførelse endnu mere fuldkomment.

Direkte Folkestyre i gammel Forstand uden
Anerkendelse af noget R. findes i statslige
Forhold endnu kun i nogle smaa schweiziske
Sognekantoner: Appenzell, Glarus, Uri og
Unterwalden, hvor Befolkningen ikke er større
end, at de stemmeberettigede mandlige
Statsborgere endnu, ligesom i gamle Dage, kan
samles til Møde under aaben Himmel og vedtage
det fornødne. Derimod kendes direkte
Folkestyre uden R. i kommunale Forhold endnu i
stort Omfang i fl. Lande, saaledes i Sverige,
England og Amerika, hvor Sogne- og
Bybeboerne i mindre Kommuner selv kan ordne deres
Anliggender paa offentlige Møder. Af særlig
Betydning er det dog, at det moderne R.,
der alt for ofte fører til, at Vælgerne, naar
de kun med lange Mellemrum kaldes til Valg,
i de lange Mellemrum mellem Valgene
bliver uden næsten al Indflydelse paa de
Valgte, i adskillige Lande er blevet modificeret ved
Indførelse af et direkte Folkestyre i moderne
Form, nemlig i Form af direkte
Folkeafstemning ad skriftlig Vej, afholdt rundt om i
hele Landet, saaledes at vigtigere Beslutninger
af Folkerepræsentationen skal godkendes eller
kan fordres godkendt af Borgerne selv ved
direkte Folkeafstemning, før de bliver gyldige,
se <sp>Folkeafstemning</sp> og
<sp>Referendum</sp>. Det moderne R.'s fundamentale
Grundsætning, at de valgte Repræsentanter ikke er
bundne ved nogen Forskrift af deres Vælgere,
har altsaa i disse Lande faaet et tiltrængt
Korrektiv deri, at Vælgerne paa deres Side
i vigtigere Spørgsmaal heller ikke er bundne
ved deres Repræsentanters Afgørelse, før de
selv har godkendt den ved direkte
Folkeafstemning.
<i>K. B.</i>
</chapter>

<chapter name="repræsentativ">
<b>repræsentativ,</b> se <sp>Repræsentant</sp>,
navnlig i Forbindelsen »repræsentative
Forsamlinger«. I daglig Tale bruges Ordet ogsaa om
Personligheder, som med et værdigt og vindende
Ydre forener en tilsvarende Optræden.
<i>K. B.</i>
</chapter>

<chapter name="Repræsentativer">
<b>Repræsentativer,</b> se
<sp>Pengerepræsentativer</sp>.
</chapter>

<chapter name="repræsentere">
<b>repræsentere</b> (lat.), forestille, optræde paa
en andens Vegne, gaa i en andens Sted; træde
frem med værdig Holdning paa Embedets
Vegne; føre stort Hus; deraf Adjektivet
<sp>repræsentativ</sp>, s. d. og <sp>Repræsentant</sp>.
</chapter>

<chapter name="Reps">
<b>Reps,</b> se <sp>Rips</sp>.
</chapter>

<chapter name="Repsold, Johann Georg">
<b>Repsold</b> [ræpsålt], <sp>Johann Georg</sp>, tysk
Instrumentmager (1770—1830), grundede 1800 i
Hamburg et astronomisk-mekanisk Værksted,
som blev fortsat af hans Sønner Georg og Adolf
og blev drevet af sidstnævntes Sønner: Hans
(Johann) Adolf (1838—1919) og Oscar Philipp
(1842—1919). Dette verdensberømte Værksted
har leveret Hovedinstrumenterne til de større
Observatorier saavel i Europa som i Amerika
foruden en Mængde mindre saavel
astronomiske som geodætiske Instrumenter. I
»Astronomische Nachrichten« og »Zeitschrift für
Instrumentenkunde« har H. (J.) A. R. beskrevet de
ny af ham indførte Forbedringer i de
astronomiske Instrumenter. Ved Siden heraf har
han i »Zur Geschichte der astronomischen
Messwerkzeuge«, I—II (1908, 1914) leveret en højt
skattet Beskrivelse af de astronomiske
Instrumenter i 1. Bd fra 1450—1830, i 2. Bd fra
1830—1900. R. har givet Værket 6
Supplementer, offentliggjort i »Astronomische Nachrichten«
Bd 206, 209, 210 (1918—20). Med R.'s Død 1919
blev Værkstedet opløst; en Del mindre
Instrumenter, mere af hist. Interesse, er skænket
Observatoriet i Hamburg.
<i>J. Fr. S.</i>
</chapter>

<chapter name="Repstyrer">
<b>Repstyrer,</b> paa Island en underordnet
Politimyndighed, svarende til den danske
Sognefoged, se i øvrigt <sp>Hreppur</sp>.
</chapter>

<chapter name="Reptiliefond">
<b>Reptiliefond</b> (»Krybdyrfondet«), tysk
Spottenavn for det hemmelige Fond, som Bismarck
brugte til at understøtte de Blade og Forfattere,
der støttede hans Politik (»Reptiliepressen«).
Navnet skriver sig fra, at Bismarck i en Tale
29. Jan. 1869 havde kaldt Welferpartiets
Agenter Reptilier og forsvarede det hemmelige Fond
som en Modvægt derimod.
<i>E. E.</i>
</chapter>

<chapter name="Reptilier">
<b>Reptilier</b> (<i>Reptilia</i>), se <sp>Krybdyr</sp>.
</chapter>

<chapter name="Repton">
<b>Repton</b> ['rept<sub>ə</sub>n], By i Midtengland,
Derbyshire, 28 km SV. f. Nottingham, med (1921)
1929 Indb. 1556 grundlagdes Byens Latinskole,
der er en Del af et Kloster og er berømt over
hele England.
<i>G. G.</i>
</chapter>
