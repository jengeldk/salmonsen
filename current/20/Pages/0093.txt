<chapter name="revidere">
<b>revidere</b> (lat.), gennemse (Regnskaber o. l.),
prøvende og kontrolerende. Jfr <sp>Revision</sp> og
<sp>Revisor</sp>.
</chapter>

<chapter name="Revier">
<b>Revier</b> [re'vi'r], se <sp>Revir</sp>.
</chapter>

<chapter name="Review">
<b>Review</b> [r<sub>i</sub>'vju.] (eng.), Oversigt, Rundskue.
R. bruges i England (ligesom Revue i Frankrig
o. a. St.) ofte som Titel paa Tidsskrifter.
</chapter>

<chapter name="Review of reviews">
<b>Review of reviews</b> [r<sub>i</sub>'vju.-<sub>ə</sub>v-r<sub>i</sub>'vju.z], eng.:
Tidsskrifternes Tidsskrift, er Navnet paa et af
den eng. Publicist W. T. Stead 1890 i London
startet Maanedsskrift, der — ved Siden af alm.
Revueartikler, Biografier, Recensioner,
Bibliografi og en Kronik over Maanedens vigtigere
politiske Begivenheder i alle Lande — giver
en Oversigt over Hovedindholdet af alle
Verdens betydeligere Tidsskrifter ved
Sammendrag ell. en kort Genfremstilling af deres
Artikler, hvorhos der leveres et Udvalg af de
mest kendte Vittighedsblades Karikaturer i
formindsket Gengivelse. Foruden ved sit
Program: at give et saa vidt gørligt samlet
Billede af Samtidens Livsytringer paa alle
Omraader, saaledes at man her fyldigere og
lettere end noget andet Sted skulde kunne føle
dens bankende Pulsslag, har den genialt
ledede Revue ogsaa ved sin Prisbillighed
fremkaldt en hel Revolution i den eng.
Tidsskriftpresse. Den har opnaaet en uhyre Udbredelse
og har faaet Aflæggere i New York og
Melbourne, Efterligninger i fl. Lande.
<i>(K. V. H.). I. O.</i>
</chapter>

<chapter name="Revilla Gigedo">
<b>Revilla Gigedo</b> [r<sub>æ</sub>'vil<sub>j</sub>a-ki'kæðå], Øgruppe i
det store Ocean, ligger 550 km fra Kysten af
Mexiko og hører til den mexikanske Stat
Colima. Arealet er c. 800 km<sup>2</sup>; men Øerne er
ikke beboede til Stadighed. Gruppen, der
bestaar af en større Ø <sp>Socorro</sp> ell. <sp>San
Tomas</sp> og 3 mindre, er af vulkansk Oprindelse,
og Søfarende skal hyppig træffe Lag af
svømmende Pimpsten i deres Nærhed. Socorro har
en Højde af 1112 m. Øerne besøges af Hensyn
til Sæl- og Skildpaddefangsten.
<i>M. V.</i>
</chapter>

<chapter name="Réville, Albert">
<b>Réville</b> [re'vil], <sp>Albert</sp>, fr. Teolog, f. 4.
Novbr 1826 i Dieppe, d. 25. Oktbr 1906, var
først Præst, blev 1862 ansat ved Univ. i Leyden
og var fra 1880 Prof. i Religionshistorie ved
<i>Collège de France</i> i Paris. R. har som
Religionshistoriker mere virket samlende, klarende
og organiserende end selvstændig forskende.
Hans Hovedværk <i>Histoire des religions</i> (4 Bd,
1883—89) giver en ypperlig Oversigt, men
bragte ved sin Fremkomst intet nyt, uden hans
(ikke betydelige) Teori om <sp>Naturisme</sp>,
umiddelbar Naturdyrkelse. Derimod indeholder
hans <i>Prolégomènes de l'histoire des religions</i>
(4. Udg. 1886) et godt og selvstændigt
Tankearbejde til Klaring af de religionshistoriske
Grundbegreber. Som Teolog arbejdede han
især med Evangeliekritik (<i>Essais de critique
religieuse</i> [1860, 2. Udg. 1869], <i>Histoire du
dogme de la divinité de Jesus-Christ</i> [1869]).
Størst Bet. har R. ved at være den ledende
Haand under det stærke Opsving,
Religionshistorien tog med <i>Musée Guimet</i>'s Stiftelse og de
religionshistoriske Lærestoles Oprettelse i
Paris (se <sp>Religionshistorie</sp>), af hvilke
han selv beklædte en, og ved den fortrinlig
gennemførte Redaktion af Tidsskriftet <i>Revue
de l'Histoire des Religions</i>, fra 1880
Hovedorganet for religionshistorisk Forskning (fra 1885
redigeredes det af hans Søn, <sp>Jean R.</sp>
(1854—1908), der ligeledes har gjort sig fortjent af
Religionshistorien (<i>La doctrine du Logos</i> [1881];
<i>La religion à Rome sous les Sévères</i> [1886]),
og som Fører for den liberale Teologi i
Frankrig (<i>Le protestantisme libéral</i> [1903]).
<i>Edv. L.</i>
</chapter>

<chapter name="Révillon, Antoine">
<b>Révillon</b> [revi'jå], <sp>Antoine</sp>, kaldet <sp>Tony</sp>,
fr. Politiker (1832—98), opr. Skriver, blev 1857
Journalist og var efter 1870 yderlig radikal.
Ham blev 1881 Medlem, af Paris' Byraad og
valgtes s. A. til Deputeretkammeret som
Gambetta's Medbejler; sad her indtil 1893 og hørte
til yderste Venstre. R. var en flittig
Medarbejder af radikale Blade og skrev desuden en
Mængde Feuilletonromaner.
<i>E. E.</i>
</chapter>

<chapter name="Revillout, Eugéne">
<b>Revillout</b> [r<sub>ö</sub>vi'ju], <sp>Eugéne</sp>, fr.
Ægyptolog, f. i Besançon 4. Maj 1843, d. i Versailles 11.
Jan. 1916, var opr. bestemt til at indtræde i den
gejstlige Stand og lagde sig i den Anledning
bl. a. efter Studiet af østerlandske Sprog,
saaledes af Koptisk. Herved kom han ind paa
ægyptologiske Studier og fandt snart i Vicomte
E. de Rougé en lige saa dygtig som
forekommende Lærer. R. gjorde hurtig saa store
Fremskridt, at han snart blev knyttet til den
ægyptiske Afdeling af Museet i Louvre, hvor han
længe var Underkonservator. Senere blev han
ogsaa Lærer ved den med Louvre-Museet
forbundne ægyptologiske Skole. R. førtes ved
Studium af Koptisk ind paa Studiet af Demotisk.
Dechifreringen af denne meget vanskelige Skrift
var vel skreden godt fremad, takket være H.
Brugsch, men det var ikke lykkedes denne ret
at trænge ind i Forstaaelsen af de fleste af de
til vor Tid bevarede demotiske Aktstykker. Ved
et ihærdigt sammenlignende Studium af de i
Europas vigtigste Museer bevarede demotiske
Papyrus'er har derimod R. haft Held til at
løse mange af de Vanskeligheder ved
Tydningen, som man hidtil var standset ved, og til
at føre Studiet af Demotisk et væsentligt Skridt
fremad, men dog ikke til den endelige
Afslutning. En Mængde af de Skr, R. har udgivet,
angaar Tydning af Demotisk og indeholder
Læsning, Oversættelser og Forklaring af
demotiske Tekster Ord for Ord, saaledes:
<i>Chrestomathie Démotique</i> (4 Bd, 1878—80), <i>Nouvelle
Chrestomathie Démotique</i> (1878), <i>Le procès
d'Hermias</i> (1884), <i>Roman de Setna</i> (1880),
<i>Rituel funéraire de Pamonth</i> (1879), <i>Poème
satyrique</i> (1885), Notices des Papyrus archaïques
(1897) o. s. v. R. har 1885 begyndt en samlet
Udgave af de demotiske Papyrus'er i Paris og
London: <i>Corpus Papyror. Demoticorum
Aegypti</i>. Særlig Genstand for hans Studier er
Retsforholdene i det gl. Ægypten, saaledes i: <i>Cours
de Droit Égyptien: l'état des personnes</i> (1885),
<i>Obligations en Droit égyptien</i> (1886), <i>La
Créance et le Droit commerciel</i> (1897), <i>La Propriété</i>
(1897), <i>Précis du Droit Égyptien comparé aux
autres droits de l'Antiquité</i> (1899—1903), <i>Les
Rapports historiques et légaux des Quirites et
des Égyptiens</i> (1902) o. s. v. Hertil slutter sig
hans <i>Mélanges sur la métrologie, l'économie
politique et l'hist. de l'ancienne Égypte</i> (1896).
I andre Skr har R. udgivet og tolket koptiske
Skr, har fl. Gange skrevet om Blemmyerne, om
