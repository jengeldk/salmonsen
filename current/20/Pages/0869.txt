var han det republikanske Partis Leder; rettede
1898 et heftigt Angreb paa Regeringen i
Anledning af Krigen med Nordamerika, ja krævede
endog 1899 Indkaldelse af en grundlovgivende
Forsamling, men øvede ingen virkelig
Indflydelse.
<i>E. E.</i>
</chapter>

<chapter name="Salmi">
<b>Salmi</b> (fr. <i>salmis</i>), Ragout af Fuglevildt, som
oftest med Tilsætning af Champignons eller
Trøfler.
<i>(R. H.).</i>
</chapter>

<chapter name="Salmiak">
<b>Salmiak,</b> <sp>Ammoniumklorid</sp>,
<sp>Klorammonium</sp>, NH<sub>4</sub>Cl, omtales allerede af
Geber i 8. Aarh. og blev dengang fremstillet af
Urin og Kogsalt. Senere kom S. fra Asien til
Europa og stammede vistnok fra Lavaspalter i
vulkanske Egne, særlig i Armenien, hvorfor det
kaldtes armenisk Salt, <i>sal armenicum</i>. Ogsaa
Ægypten leverede S. til Europa; det
fremstilledes der af den Sod, som fremkom ved
Forbrænding af Kamelgødning. Senere blev Navnet <i>sal
armenicum</i> ændret til <i>sal ammoniacum</i>, en
Betegnelse, der tidligere var anvendt for det
Stensalt, som forekom i den libyske Ørken i
Nærheden af Zeus Ammon's Oase. S. findes i
Lavaspalter og Fumaroler ved Vesuv, Ætna,
Hekla o. a. Vulkaner. Nutidens Kilde til
Fremstilling af S. er Gasvandet, som indeholder
Ammoniak. Man neutraliserer dette med Saltsyre
og inddamper den herved vundne
Salmiakopløsning til Krystallisation. Den kostbare
Inddampning kan undgaas ved at sætte Kalk til
Gasvandet og opvarme; der udvikles da Ammoniak,
som ledes ned i Saltsyre, hvor S.
udkrystalliserer. Den raa S. renses ved Sublimation i flade
Støbejernskedler og yderligere ved
Omkrystallisation.

Sublimeret S. danner i Alm. en
gennemskinnende, traadet krystallinsk Masse, som er saa
sej, at den vanskelig lader sig pulverisere.
Udkrystalliseret af vandig Opløsning danner S.
smaa Krystaller, der hører til det regulære
System. S. opløses i Vand under betydeligt
Varmeforbrug; blandes 30 g S. med 100 g Vand ved
13,3°, synker Temp. til ÷ 5,1°. 100 g Vand
opløser ved 10° 33,3 g og ved 100° 77,3 g S. En
vandig Salmiakopløsning afgiver ved Kogning lidt
Ammoniak og faar derved svag sur Reaktion. Ved
Ophedning af fast S. til højere Temp.
fordamper det fuldstændig; under denne Ophedning
dissocieres det i Ammoniak og Klorbrinte, som
ved Afkøling atter forener sig til S. Ved 350°
er S. fuldstændig dissocieret i de nævnte
Stoffer. Dog indtræder Dissociationen kun i ringe
Grad, naar S. er absolut frit for ethvert Spor af
Fugtighed.

S. anvendes til med. Brug; fremdeles
benyttes betydelige Mængder i Teknikken, saaledes i
Farveriet og ved Metalarbejde, f. Eks. Lodning
og Fortinning, da det ved Glødhede enten
reducerer Metalilter ell. omdanner dem til
smeltelige Klorider og derved bevirker, at de
Metaloverflader, som skal sammenloddes, bliver
blanke og metalliske.
<i>(O. C.). S. P.</i>
</chapter>

<chapter name="Salmiakpastiller">
<b>Salmiakpastiller</b> tilberedes af Salmiak og
Lakritsekstrakt. Finder Anvendelse mod Hoste.
<i>E. K.</i>
</chapter>

<chapter name="Salmiakspiritus">
<b>Salmiakspiritus,</b> se <sp>Ammoniak</sp>.
</chapter>

<chapter name="Salmis">
<b>Salmis,</b> se <sp>Haparanda</sp>.
</chapter>

<chapter name="Salmo">
<b>Salmo,</b> se <sp>Laks</sp>.
</chapter>

<chapter name="Salmon, George">
<b>Salmon</b> ['sä(£)m<sub>ə</sub>n], <sp>George</sp>, irsk Teolog
og Matematiker, f. i Dublin 1819, d. smst. 1904.
1866—88 virkede han som Prof. i Teologi ved
sin Fødebys Univ.; ved Siden af sine teologiske
Studier har han dyrket Matematikken og
skrevet nogle udmærkede mat. Lærebøger, der
behandler deres Emner udtømmende i en
fortrinlig Fremstilling og er oversatte paa flere Sprog.
Disse Lærebøger er: Conic sections (1848),
<i>Higher plane curves</i> (1852), <i>Modern higher algebra</i>
(1859) og <i>Analytical geometry of three
dimensions</i> (1862). Ogsaa hans teol. Værker nyder
megen Anseelse; her maa nævnes <i>Introduction
to the new Testament</i> (7. Opl. 1894) og fl. Bd
Prædikener. S. var Medlem af det danske
Videnskabernes Selskab.
<i>Chr. C.</i>
</chapter>

<chapter name="Salmon, Louis Adolphe">
<b>Salmon</b> [sal'må], <sp>Louis Adolphe</sp>, fr.
Maler og Kobberstikker (1806—95), uddannede
sig som Maler under Ingres, som Kobberstikker
under Henriquel-Dupont og vandt som saadan
1834 den store Rom-Pris. Han har stukket en
Mængde Blade efter ældre ital. Kunst (Rafael
[Mad. d. Foligno, Justitia m. m.], A. d. Sarto,
Giorgione etc.) samt efter Ingres, A. Scheffer
o. a. Nutidskunstnere. Hans Gengivelser i
Akvarel efter ital. Mestre gjorde betydelig Lykke.
Han har ogsaa malet en Del Portrætter (Pio
Nono, Hertugen af Montebello m. fl.).
<i>A. Hk.</i>
</chapter>

<chapter name="Salmon, Nathanael">
<b>Salmon</b> ['sä(£)m<sub>ə</sub>n], <sp>Nathanael</sp>, eng.
Oldforsker, f. 22. Marts 1674 ell. 1675, d. 2. Apr.
1742. Han studerede især de rom.
Oldtidslevninger, som fandtes i England, og har udg. fl.
Værker derom, saaledes <i>Roman stations in Britain</i>
(1721), <i>A survey of the Roman Antiquities in
some of the Midland Counties of England</i> (1726),
<i>History of Hertfordshire</i> (1728), <i>A new survey
of England</i> (2 Bd, 1728—29), <i>Antiquities of
Surrey</i> (1736) og <i>History and Antiquities of Essex</i>
(1740).
<i>H. H. R.</i>
</chapter>

<chapter name="Salmoneus">
<b>Salmoneus</b> [-næ^us], en nordgr. Sagnfigur,
Søn af Aiolos, Fader til Datteren <sp>Tyro</sp>. Fra
Thessalien drog han til Elis og grundede Byen
Salmone. Han skildres som en overmodig Mand.
Da han i en med fire Heste forspændt Vogn
med Bækkener og Fakler efterlignede Zeus'
Torden og krævede Offer af Folket, dræbte Zeus
ham med Lynet og ødelagde hans By.
<i>H. A. K.</i>
</chapter>

<chapter name="Salmonidæ">
<b>Salmonidæ,</b> se <sp>Laksefisk</sp>.
</chapter>

<chapter name="Salmonsen, Isaac">
<b>Salmonsen,</b> <sp>Isaac</sp>, dansk Boghandler, f.
i Kbhvn 27. Febr 1846, d. smst. 10. Juli 1910.
Han fik sin Uddannelse hos P. G. Philipsen og
etablerede sig 1871 i Kbhvn under Firmaet
»Brødrene Salmonsen« sammen med Broderen
<sp>Moritz S.</sp>, som dog Aaret efter traadte ud
af Firmaet og rejste til Chikago.
Forlagsvirksomheden blev mere og mere Hovedsagen for
S., og hans Navn blev særlig kendt, da han
1891 paabegyndte Udgivelsen af nærværende
Værk, der bærer hans Navn. Sammen med
Broderen Carl udgav han 1877 »Den nordiske
Bogverden« og leverede i fl. Aar Statistik over
udkomne Bøger til »Boghandlertidende« o. a.
Blade. 1895—1903 var han Formand for
Boghandlernes Afregningsudvalg og fra
Boghandler-Fagskolens Stiftelse (1897) dennes Formand.
<i>Chr. Bl.</i>
</chapter>

<chapter name="Salmonsit">
<b>Salmonsit,</b> et Mineral af Sammensætning
Fe<sub>2</sub>O<sub>3</sub>,9MnO,4P<sub>2</sub>O<sub>5</sub>,14H<sub>2</sub>O, der er fundet i Form
af brungule, traadede Masser ved Pala i
Kalifornien.
<i>O. B. B.</i>
</chapter>
