store Mængde Indskrifter herfra, i
Folkevandringstiden var Centrum for Runekundskaben.
Denne lille Gruppe blekingske Runestene fra
Senfolkevandringstiden faar sin særlige Bet.
derved, at til dem knytter sig umiddelbart de
ældste Stene med de yngre R., som omkring Aar
800 fremtræder i Danmark: i Skaane, paa
Sjælland og Fyn, hvor der ingen tidligere Runestene
findes og hvor <i>k</i>-Runen tidligere udviklede sig
fra ᚲ til ᚳ.

<img>Fig. 7. Björketorp-Stenen. Hovedindskriften, der
skal læses nedenfra opad, lyder:</img>

hAidRunoronu | fAlAhAkhAd[e]rAg |
inArunARArAgeu | hAerAmAlAusR | utiARwclAdAude | saR
ÞAtbArutR.

Paa en anden Side læses:
uÞArAbAsbA,
der vist skal læses først. Indskriften i sin Helhed
kan da i Oversættelse gengives med: »Ufærdvoldende
Forudsigelse: dette er Runernes hemmelige Indhold;
jeg dulgte her Kraftruner, ubekymret om arg
Troldom. Landflygtig skal den dø for magisk Kunst, som
ødelægger dette Mindesmærke«. Altsaa en Forbandelse
over den, som øver Hærværk mod den pragtfulde
Stensætning, hvoraf Runestenen er en Del. Tillige en
ved Runerne frembragt ulykkebringende magisk Kraft.

Som ovf. omtalt blev Sønderjylland og Fyn
Udgangspunktet endogsaa for R.'s Udbredelse
til Kontinentet og England. En mærkelig
Bekræftelse herpaa har vi i den Kendsgerning, at
<i>j</i>- og <i>k</i>-R.'s Former i England og delvis paa
Kontinentet forudsætter en Udvikling, hvis
virkelige Forløb kan følges i det sydvestl. Danmark.

Paa Kontinentet, hvor <i>k</i>-Runen bibeholder sin
ældste Form, kender man Indskr fra Rhinprov.
gennem Hessen, Nassau, Thüringen,
Württemberg, Bayern til Pressburg paa Grænsen
mellem Østrig og Ungarn i SØ. samt fra
Charnay i Dept Saône et Loire i Østfrankrig i
Burgundernes gamle Rige. Alle disse Indskrifter,
der ligesom de danske er anbragt paa
Brugsgenstande, mest Spænder, og baade er faatallige
og korte, synes at tilhøre omtr. 6. Aarh. Som
Eksempel skal her gengives Indskriften paa
Freilaubersheims-Spændet fra Rhinhessen; <i>boso .
wraetruna — þ\<i\>k . dalina . godd<a></i>, ɔ: »Boso
ristede Runerne — Dig, Dallina, gav han
(Spændet)«.

Omend R.'s Forekomst paa det
vestgermanske Kontinent kun blev en kort Episode,
oplevede de i England et halvt Aartusindes
Blomstring. Den angelsaksiske Runerække adskiller
sig fra den østgermanske og nord. paa 24
R. derved, at nye Vokaltegn skabes for at
gengive det rige anglofrisiske Vokalsystems
vigtigste Nydannelser. Senere kom der ogsaa fire nye
Konsonanttegn til. Beg. til disse Nydannelser
sker allerede paa den sydlige Nordsøkyst paa
frisisk Omraade, hvor man i det nuv. Holland
har truffet et Antal Indskrifter, tilhørende Slutn.
af 5. og 6. Aarh., med nye R. for <i>o</i>- og
<i>a</i>-Lydene. I England, hvortil denne Art af ældre

<img>Fig. 8. Freilaubersheims-Spændet (Rhin-Hessen).</img>

<img>Fig. 9. Den angelsaksiske Runerække i <i>codex
Salisburgensis</i> (Runerækken med de 28 Tegn).</img>

<img>Fig. 10. En Side af Franks-Skrinet.</img>
