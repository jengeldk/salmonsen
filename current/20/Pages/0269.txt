der fremkommer ved, at Grenene forgrener sig
straks ved Grunden: den mangler Torne og
blomstrer sjælden. Veddet af Falsk Akacie er
gulligt og temmelig haardt og egner sig godt til
Drejer- og Snedkerarbejde. Barken benyttes til
Garvning. Blomsterne yndes meget af Bier. Der
faas fed Olie af Frøene. R. viscosa Vent. (<i>R.
glutinosa</i> Sims., sydøstlige Nordamerika) er et
c. 15—20 m htøjt Træ med rødbrune,
vortetklæbrige Grene og rosenrøde Blomster i korte
Klaser (i Juli); det er, ligesom en Bastard
mellem denne og foregaaende Art, dyrket i Haver,
<i>R. hispida</i> L. (sydøstlige Nordamerika) er en
Busk ell. et lille Træ med tornede unge Grene
og store purpurrøde Blomster i tætte Klaser;
den dyrkes ogsaa i Haver, men er mindre
haardfør end foregaaende.
<i>A. M.</i>

<i>R. Pseudacacia</i> formeres ved Frø, som saas
om Foraaret i let Jord og paa en varm
Vokseplads. De unge Frøplanter maa overvintres
frostfrit. <i>R. P. enermis</i>, hvis Krone holdes i
Kugleform ved aarlig Beskæring, og <i>R. hispida</i>
formeres ved Podning paa <i>R. Pseudacacia</i>.
<i>(L. H.). P. F.</i>

<img>Robinia.</img>
</chapter>

<chapter name="Robins, Elizabeth">
<b>Robins</b> [råb<sub>i</sub>nz], <sp>Elizabeth</sp>, amer.-eng.
Forfatterinde, f. 1865, opdraget i Amerika, hvor
hun en Tid som Skuespillerinde var en dygtig
Fortolker af de Ibsen'ske Kvindeskikkelser.
Efter at have offentliggjort fl. Romaner,
hvoriblandt <i>The Open Question</i> (1898), der under
Ibsen'sk Paavirkning behandler
Arvelighedsproblemet, udkom den udmærkede
Klondyke-Roman <i>The Magnetic North</i> (1904), efterfulgt
(1908) af <i>Come and find me!</i> Hendes senere
Romaner har for en stor Del været
Kvindesagsagitation. 1917 udkom den paa autentiske
Breve byggede lille Kærlighedsidyl <i>Les
Amoureux</i>, oversat til Dansk af V. Rørdam. Hun er
gift med den eng. Tegner Pennell.
<i>I. O.</i>
</chapter>

<chapter name="Robinson, Edward">
<b>Robinson</b> ['råb<sub>i</sub>ns<sub>ə</sub>n], <sp>Edward</sp>, amer.
Teolog og Palæstina-Forsker, f. 10. Apr. 1794 i
Southington i Connecticut, d. i New York 27.
Jan. 1863. Opr. lagde han sig nærmest efter
Eksegese og skrev fl. eksegetiske Arbejder; men
da han 1837 hlev kaldet som Prof. i bib. Litt.
til <i>Union Seminary</i> i New York, foretog han
forinden, 1837—38, en Rejse til det hellige Land
og hengav sig her til et indgaaende Studium
af Landets fysiske, topografiske og geografiske
Forhold. Resultaterne af hans Studier blev
nedlagte i hans <i>Biblical Researches of Palestine</i>
(1841), et epokegørende Værk, der omstyrtede
et Utal af falske gamle Forestillinger om
Forholdene i Palæstina. Endnu en Gang (1851)
besøgte han Landet, og han, vilde nu skrive en
fuldstændig Skildring af Palæstina, men kun
den første Del af Værket, Palæstinas fysiske
Geografi, naaede han at faa fuldendt.
<i>A. Th. J.</i>
</chapter>

<chapter name="Robinson, John">
<b>Robinson</b> ['råb<sub>i</sub>ns<sub>ə</sub>n], <sp>John</sp>, independentisk
Præst og Teolog (1576—1625). Under
Religionskrigene opholdt han sig i en Del Aar i Holland.
1617 velsignede han Pilegrimsfædrene, som drog
til Amerika, og stod siden i livlig Brevveksling
med dem. Han var en af Independenternes
betydeligste Skribenter paa sin Tid. Hans <i>Works</i>
blev 1851 udg. af Robert Ashtan.
<i>(H. O-d.). A. Th. J.</i>
</chapter>

<chapter name="Robinsonade">
<b>Robinsonade,</b> Navn paa Efterligninger af
Defoe's berømte Bog »Robinson Crusoe«. Denne
Roman er blevet efterlignet paa alle europ.
Sprog, især dog i Tyskland, og R.'s Antal er
uhyre. Den mest udbredte af dem alle, ogsaa i
Danmark, er Campe's »Robinson der Jüngere«
(2 Bd, 1779), der har oplevet over 100 Oplag og
i Danmark ganske har fortrængt den opr.
Robinson. Det er en pædagogisk Roman, i
hvilken en Fader fortæller sine Børn Robinson's
Historie og moraliserer over den.
<i>(T. L.). I. O.</i>
</chapter>

<chapter name="Robinson Crusoe">
<b>Robinson Crusoe</b> ['råb<sub>i</sub>ns<sub>ə</sub>n-'kru.so<sub>u</sub>], Helten
i Defoe's Roman: <i>Life and strange surprising
Adventures of R. C.</i> (1719), der s. A. fulgtes af
2 Dele til, der dog staar under 1. Del, især 3.
Del, der indeholder <i>Serious Reflexions during
the Life of R. C.</i> Bogen er en af de berømteste
af alle Romaner og er blevet oversat og
efterlignet paa alle europ. Sprog. Den danner som
Roman en Overgang fra de gamle eventyrlige
Rejseromaner til de senere
Virkelighedsskildringer. Den er selv grundet paa Virkeligheden,
idet Defoe fik Ideen til den fra Beretningen
om Matrosen Alexander Selkirk's Ophold paa
Øen Juan Fernandez.
<i>(T. L.). I. O.</i>
</chapter>

<chapter name="Robinsons Cement">
<b>Robinsons Cement</b> ['råb<sub>i</sub>ns<sub>ə</sub>n-] er
dobbeltbrændt Gibs og bruges navnlig som Erstatning
for Portlandcement, dels p. Gr. a. sin hvide
Farve, dels fordi den kan bemales kort efter
Fremstillingen. Den blandes med Sand i
samme Forhold som Portlandcement, men Sandet
maa udvaskes fl. Gange og tørres før Brugen,
og alle Jerndele, der kommer i Berøring med
Mørtelen, maa oliemales ell. lakeres for ikke
at ruste. Mørtelen er ildfast og saa tæt, at en
pudset Flade nemt holdes ren ved Vaskning,
og Trækstyrken, skal kunne naa op paa 60 at.
Men Fabrikatet er meget ofte ikke
volumenbestandigt, og der kræves megen Øvelse for at
behandle det rigtig. Det fremstilles i England.
<i>E. Su.</i>
</chapter>
