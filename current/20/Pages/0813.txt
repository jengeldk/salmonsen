15—16. Aarh., Bro fra 13. Aarh. Betydelig
Tekstilindustri (Uld). Fremstilling af Ost
(Roquefort). Arrondissementet S.-A. (6
Canton'er) har 60000 Indb.
<i>E. St.</i>
</chapter>

<chapter name="Saint Agnes (By i England)">
<b>Saint Agnes</b> [s<sub>ə</sub>nt-'ägn<sub>i</sub>s ell. -'ägn<sub>ə</sub>s], By i
det sydvestligste England, Cornwall, ligger 24
km NV. f. Falmouth ved en Vig fra Oceanet,
med (1921) 5727 Indb. I Nærheden findes Zink-
og Tinminer.
<i>(M. Kr.). G. G.</i>
</chapter>

<chapter name="Saint Agnes (se Scilly-Øerne)">
<b>Saint Agnes</b> [s<sub>ə</sub>nt-'ägn<sub>i</sub>s ell. -'ägn<sub>ə</sub>s], se
<sp>Scilly-Øerne</sp>.
</chapter>

<chapter name="Saint-Aignan">
<b>Saint-Aignan</b> [sæt-æ'n<sub>j</sub>ã], By i Frankrig,
Dept Loir-et-Cher, ved Cher, S. f. Blois, 3100
Indb. S. A. har en Kirke fra 12. Aarh. og et
Slot i Renaissancestil. Kalkbrud, Fjerkræavl.
<i>E. St.</i>
</chapter>

<chapter name="Saint Albans (By i England)">
<b>Saint Albans</b> [s<sub>ə</sub>nt-'å.£b<sub>ə</sub>nz], By i det
sydlige England, Hertfordshire, 25 km NV. f.
London, er en ældgammel By og malerisk
beliggende paa en Høj ved den lille Flod Ver, paa
hvis modsatte Bred den rom. Lejr <i>Verulamium</i>
i sin Tid var beliggende. Byen har (1921) 25588
Indb. og en Del Industri (Silke, Straahatte og
Farvetryk). Den er dog særlig bekendt for sin
af Kong Offa af Mercia 793 grundlagte
Klosterkirke, nu Katredral, siden Byen 1875 blev
Bispesæde. Kirken siges at ligge, hvor St Alban blev
dræbt 303, og virker betagende ved sin
Størrelse (Længde 167 m, Bredde i Tværskibet
53 m, Taarnene 44 m høje) og sin brogede
Bygningsstil, der viser alle eng. Stilarter lige fra
Normannertiden til Edvard I. I
St-Michaels-Kirken findes et Monument for den berømte eng.
Filosof Bacon af Verulam. — Byens Historie
gaar tilbage til den nævnte Romerlejr. Senere
blev Byen kendt ved to Slag, som her
udkæmpedes mellem Partierne den røde og den hvide
Rose. I det første (21. Maj 1455) blev Kongen
(Henrik IV) taget til Fange; i det andet (17.
Febr 1461) blev han af Dronningen, Margrete
af Anjou, igen udfriet af Norfolk's og Warwick's
Magt. — Den første eng. Bibel blev trykt i
S. A.
<i>(M. Kr.). G. G.</i>
</chapter>

<chapter name="Saint Albans (By i U. S. A.)">
<b>Saint Albans</b> [s<sub>ə</sub>nt-'å.£b<sub>ə</sub>nz], By i U. S. A.,
Vermont, ligger 5 km fra den østlige Bred af
Lake Champlain og 92 km SSØ. f. Montreal.
(1920) 7588 Indb.
<i>G. Ht.</i>
</chapter>

<chapter name="Saint-Amand">
<b>Saint-Amand</b> [sæt-a'mã], By i den belgiske
Prov. Antwerpen, 20 km SV. f. Antwerpen, ved
Schelde. Lærreds- og Tobaksindustri,
Savskærerier og Reberbaner. (1921) 3533 Indb.
<i>G. G.</i>
</chapter>

<chapter name="Saint-Amand-les-Eaux">
<b>Saint-Amand-les-Eaux</b> [sæt-a'mã-£ez-'o],
By i det nordøstligste Frankrig, Dept Nord,
ligger ved Scarpe, NV. f. Valenciennes, (1921) 9521
Indb. Byen har en af den hell. Amandus 639
grundlagt Kirke, knyttet til et
Benediktinerkloster, med en monumental Façade i
Renaissancestil, desuden et Raadhus, et Collège,
Jernværker og en mangeartet Industri: Fabrikation af
Knive, Kættinger, Landbrugsredskaber,
Lervarer, Brændevin, Olie og Malt samt
Uldspinderier og -virkerier, Skibsbygning. I Nærheden
af Byen ligger nogle svovl- og jernholdige
Dyndkilder, kendt allerede i Oldtiden, og siden da
har S.-A. været benyttet som Badested. S.-A. er
delvis bleven ødelagt under Verdenskrigen.
<i>E. St.</i>
</chapter>

<chapter name="Saint-Amand-Montrond">
<b>Saint-Amand-Montrond</b> [sæt-a'mã-må'rå],
By i det indre Frankrig, Dept Cher, ved
Marmandes Sammenløb med Cher og ved
Berry-Kanalen, N. f. Montluçon, 8580 Indb. S.-A. har
en Kirke fra 12.—15. Aarh. Fremstilling af Vin,
Brændevin og Børstenbindervarer.
Smelteværker. Til Minde om Krim-Krigen er der 4 km
NØ. f. Byen (314 m o. H.) bygget et Taarn
(Malakoff, Belvedere). 4 km NV. f. Byen
ligger Landsbyen <sp>Drévant</sp>, der er interessant
ved sine Levninger af rom. Bygningsarbejder
(Vandledning og Bade, Tempel og Teater etc.).
Arrondissementet S.-A. (11 Canton'er) har 190000
Indb.
<i>(M. Kr.). E. St.</i>
</chapter>

<chapter name="Saint-Ambroix">
<b>Saint-Ambroix</b> [sæt-ã'rbrwa], By i det
sydøstlige Frankrig, Dept Gard, ved Cèze og
Lyonronne, SV. f. Saint-Gaudens, 600 Indb. Byen
reformert Konsistorium, Slotsruiner,
Stenkulsgruber og Silkespinderier.
<i>(M. Kr.). E. St.</i>
</chapter>

<chapter name="Saint-André">
<b>Saint-André</b> [sæt-ã'dre], By i den belgiske
Prov. Vestflandern, 3 km SV. f. Brügge, har
Garverier og Sukkerfabrikker. 8119 Indb. (1920).
</chapter>

<chapter name="Saint-André-de-Cubzac">
<b>Saint-André-de-Cubzac</b> [sæt-ã'dre-t-ky´b-
zak], By i det sydvestlige Frankrig, Dept
Gironde, tæt ved Dordognes højre Bred, NNØ.
f. Bordeaux, 4000 Indb. S.-A.-d.-C. har en gl
Kirke (11. Aarh.) og et nyt Slot. Stenbrud,
Vinavl, Fabrikation af Eddike og Maskiner. Over
Dordogne fører 3 km S. f. Byen ved Landsbyen
<sp>Cubzac-les-Ponts</sp> en Landevejsbro og en
560 m lang Jernbanebro.
<i>(M. Kr.). E. St.</i>
</chapter>

<chapter name="Saint Andrews (By i Skotland)">
<b>Saint Andrews</b> [s<sub>ə</sub>nt-'ändru.z], By i det
sydøstlige Skotland, Fife County, ved en
mindre Bugt fra Nordsøen, 50 km NØ. f. Edinburgh,
højt og malerisk beliggende, (1921) 5615 Indb.,
før Reformationen en betydelig Handelsstad, nu
i merkantil Henseende en død By med en
daarlig Havn, der kun er tilgængelig for
Fiskerbaade og mindre Kystfartøjer. Byen er berømt
som Kirke- og Universitetsby, og det er de til
disse Institutioner knyttede Bygninger og
Ruiner, der giver Byen dens Præg. I lang Tid var
Staden Skotlands Ærkebispesæde. Paa en stejl
Klippevæg ved Havet ligger Ruinerne af
Ærkebispens Borg, endnu saa mægtige, at de tjener
som Sømærke. Ogsaa Katedralen, der opførtes
1160—1318 og gjaldt for en af Kristenhedens
smukkeste, ligger i Ruiner; den ødelagdes 1559
af de protestantiske Zeloter. Side om Side med
disse Ruiner ligger Resterne af Regulus-Kirken,
der opf. 1127—44. Stadens Grundlægger, den
hellige Regulus, skal være landet her (9. Aarh.)
medførende Apostelen Andreas' Ben. Han
stiftede et Kloster, der saavel som Byen kom til at
bære Apostelens Navn og blev Katolikkernes
Borg under de kirkelig-borgerlige Kampe,
navnlig i Reformationstiden, da de skotske
Reformatorer Patrick Hamilton og Wishart her led
Martyrdøden. <sp>Universitetet</sp> grundlagdes 1410;
det er det ældste i Skotland, et af de tidligst
oprettede i det nordlige Europa, og blev støttet
ved Klosterets og Domkapitelets fyrstelige
Indtægter. Det bestaar af <i>United College</i> og det
teol. <i>St Mary's College</i>. Siden 1890 hører
<i>University College</i> i Dundee under Univ. i S. A., der
1924 havde 117 Professorer og 720 Studenter.
Det var i Universitetskirken, <i>College Church</i>,
grundlagt 1458, at John Knox prædikede under
sit Ophold i Byen. Bl. andre Læreanstalter
nævnes det af Bell 1833 grundlagte <i>Madras
College</i> (for Drenge) og en saltvandsbiologisk
Station. Byen har udmærkede, bekendte Golfbaner,
og dette Spils Traditioner er knyttet til S. A.,
