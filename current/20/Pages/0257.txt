Solpletterne en alvorlig Øjelidelse. I det 1680
udgivne Værk <i>Introductio generalis in rem
herbariam</i> hævder R. Botanikkens Væsen som den
rent videnskabelige Erkendelse af Planternes
Natur. Han foreslaar en ny Nomenklatur (den
binære), hvorefter hver Plante faar to Navne,
et Slægts- og et Artsnavn, men for øvrigt
gennemførte han i sin egen Behandling af
Planterne kun meget ufuldkomment dette Forslag, som
Linné tog op og gjorde konsekvent Brug af.
Paa Systematikkens Omraade kritiserede R.
sine Forgængeres Arbejde skarpt og træffende,
saaledes forkastede han ganske Inddelingen af
Planterne i Træer, Buske og Urter som
systematisk Grundlag; men han viste ved sin
Antagelse af Blomstens, især Kronens, Form som
Inddelingsgrundlag, at hans Evne til Opstilling
af et anskueligt System, end sige et, der
grundede sig paa det naturlige Slægtskab, var
snævert begrænset; hans System har derfor heller
ingen Bet. haft. Paa smukt udførte
Kobbertavler til hans Værker ofredes der store
Summer.
<i>A. M.</i>
</chapter>

<chapter name="Rivoire, André">
<b>Rivoire</b> [ri'vwa.r], <sp>André</sp>, fr. Digter, f. 1872
i Vienne (Isère). 1897—1912 var han knyttet til
Red. af <i>Revue de Paris</i>, senere har han været
Teaterkritiker ved <i>Écho de Paris</i> og <i>Le temps</i>.
Foruden fine og følelsesfulde Digtsamlinger som
<i>Les vierges</i> (1895), <i>Le songe de l'amour</i> (1900),
<i>Le chemin de l'oubli</i> (1905) og <i>Le plaisir des
jeunes</i>, har han forfattet et Par Versdramaer:
<i>Il était une bergère</i> . . . (1905) og <i>Le bon roi
Dagobert</i> (1908). Sammen med Lucien Bernard
har han skrevet det ogsaa uden for Frankrig
meget spillede <i>Mon ami Teddy</i>, med Maurice
Donnay <i>Labelle Angevine</i>.
<i>S. Ms.</i>
</chapter>

<chapter name="rivolgimento">
<b>rivolgimento</b> [rivoldзi'mento] (ital.).
Omvendingen af Stemmerne i dobbelt Kontrapunkt.
</chapter>

<chapter name="Rivoli">
<b>Rivoli,</b> 1) By i Norditalien, Prov. Torino,
ligger ved højre Bred af Dora Riparia og er
forbundet med Turin ved en 12 km lang
Smalsporbane. (1911) 7800 Indb. R. har et gammelt
og et nyt kgl. Slot, i hvilket sidste den fangne
Viktor Amadeus II døde 1732, og driver
Tekstilindustri samt Markedshandel. — 2) <sp>R.
Veronese</sp>, Landsby i Norditalien, Prov. Verona,
ligger paa Sydskraaningen af Monte Baldo i
Nærheden af Adige og er kendt fra den Sejr,
som Bonaparte og Masséna vandt her 1797 over
Østerrigerne under Alvinczy. Masséna førte
senere Titlen Hertug af Rivoli. Rivoli-Stillingen,
Chiusa di Verona, behersker Adige-Dalen og
Vejen fra Verona til Trento og er derfor stærkt
befæstet med Forter paa begge Sider af Floden.
<i>(H. P. S.). C. A.</i>
</chapter>

<chapter name="Rivularia, Rivulariaceæ">
<b>Rivularia, Rivulariaceæ,</b> se <sp>blaagrønne
Alger</sp>, S. 356.
</chapter>

<chapter name="Rixdorf">
<b>Rixdorf</b> ['reksdårf], se <sp>Neukölln</sp>.
</chapter>

<chapter name="Rixens, Jean André">
<b>Rixens</b> [ri'ksã(.s)?], <sp>Jean André</sp>, fr. Maler,
(1846—1915). R., Elev af Gérôme, skabte i Hôtel
de Ville i Paris 1887 »Staalvalseværket«, sit
betydeligste og monumentaleste Værk. Han malede
i øvrigt mest med sin Lærer som Forbillede,
Historiemalerier: »Kleopatra's Død«, »Cæsar's
Lig« (1876) m. m.
<i>A. Hk.</i>
</chapter>

<chapter name="Riza, Hasan Pasha">
<b>Riza,</b> <sp>Hasan Pasha</sp>, tyrk. Officer
(1809—59). R., der opr. var Butiksdreng, kom tidlig
i Gunst hos Sultan Mahmud II og avancerede
hurtig i dennes Tjeneste; han var en af
Sultanens betydeligste Hjælpere ved
Reorganisationen af den tyrk. Hær efter
Janitsharkorpsets Ophævelse. Under Efterfølgeren
Abdul-Medjid faldt han gentagne Gange i Unaade;
dog var han ved Krim-Krigens Udbrud atter
Krigsminister og udførte her et stort Arbejde
ved Mobiliseringen af den tyrk. Hær.
<i>J. Ø.</i>
</chapter>

<chapter name="Rize">
<b>Rize,</b> By i Lilleasien, Vilajet Trapezunt,
ligger i en frodig Egn ved Sortehavet og har c.
2500 Indb. R. har Lærredsindustri og
Tilvirkning af Kobbervarer. Byen er anlagt af
Justinian under Navn af <sp>Rhizus</sp>.
<i>(H. P. S.). M. V.</i>
</chapter>

<chapter name="Rizzio">
<b>Rizzio</b> [eng. 'rit∫o<sub>u</sub>, ital. 'rit.s<sub>i</sub>o], d. s. s.
<sp>Riccio</sp>.
</chapter>

<chapter name="Rjashsk">
<b>Rjashsk</b> [rja∫sk] <sp>Rjažsk</sp>, By i
Mellemrusland, Guv. Rjazan, ligger ved Chupta og er
Knudepunkt for 3 Jernveje. (1920) 3736 Indb.
R., der omtales første Gang 1571, var i 17.
Aarh. en stærk Fæstning.
<i>(H. P. S.). N. H. J.</i>
</chapter>

<chapter name="Rjazan">
<b>Rjazan</b> [rjæ'zan<sub>j</sub>], <sp>Rjæsan</sp>, 1) <sp>Guv.</sp> i det
mellemste Rusland, grænser mod N. til Guv.
Vladimir, mod Ø. og S. til Tambov, mod V. til
Tula og mod NV. til Moskva. Arealet er 42209
km<sup>2</sup> med 2157594 Indb. ell. 51 pr km<sup>2</sup>. Oka,
der gennemstrømmer Guv., deler det i to, i
Henseende til Terrainforholdene ganske forsk.
Dele. N. f. Oka er Terrainet lavt, fladt og
skovklædt og gaar hist og her over i store Sumpe.
S. paa er det derimod højt og tørt, dels jævnt,
dels gennemskaaret af talrige dybe Floddale
og alle Vegne frugtbart og veldyrket. Den
største Del af Guv. har til Underlag en Sandsten
fra Kulperioden. Længst mod S. træffer man
dog Devon, og hist og her træffes øagtige
Partier af Juradannelser. R. afvandes dels af Oka
med dens Tilløb Pronja, Para, Issja,
Schtscholkina og Pra, af hvilke de to første er sejlbare,
dels af Don, der berører det sydvestligste Hjørne.
I den nordlige Del af R. findes talrige Søer, af
hvilke dog ingen er nævneværdige. Klimaet,
der i de nordlige sumpede Egne har Ry for
Usundhed, er et udpræget russ. Fastlandsklima
med en Middeltemp. for den koldeste og
varmeste Maaned paa henh. ÷ 16° og 19° samt
en aarlig Nedbør paa c. 53 cm. Befolkningen
er næsten udelukkende storrussisk. Ved
Kassimov findes dog endnu 7000 Tatarer, hvorimod
de herboende Meschtscherjaker er fuldstændig
russificerede. R. er et udpræget
Landbrugsguvernement, og kun 9 % af Befolkningen bor
i Købstæder. Der dyrkes navnlig Havre, Rug
og Kartofler og dernæst Hvede, Byg, Boghvede,
Ærter, Hirse, Hør, Hamp, Tobak, Humle og
Sukkerroer. Som i saa mange andre
mellemrussiske Guv. har der dog i de senere Aar
været en Nedgang i Høsten, hvad der rimeligvis
skyldes Jordens Udpining gennem en lang
Aarrække uden Tilførsel af tilstrækkelig Gødning.
1910 var der iflg. den officielle Statistik 317509
Heste, 443929 Stkr Hornkvæg, 747115 Faar og
125520 Svin. Desuden maa nævnes en betydelig
Biavl. Fiskeriet i Floderne er af ringe
Vigtighed, og Skovene leverer en Del Tømmer, der
udføres ad Flodvejene. R. har c. 20 % Skov,
og desuden er 55 1/2 % Agerland, 16 % Eng-
og Græsland og 8 1/2 % uopdyrket Land.
Bjergværksdriften er ubetydelig, skønt der brydes
