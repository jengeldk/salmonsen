Mennesker. S. blev den egl. Leder, og det
samme blev Tilfældet, da Skolen to Aar efter
udvidedes til ogsaa at omfatte Læreres
Uddannelse. Dette Seminarium virkede i Beg. inden for
Elfsborg Len, men efterhaanden modtog det
Elever fra andre Egne af Sverige, og fra 1880
ogsaa fra Udlandet. Medens man i de første 10
Aar kun underviste Mænd, har siden 1882 ogsaa
Lærerinder faaet deres Uddannelse i Sløjd paa
Nääs. S. har indlagt sig stor Fortjeneste af at
fremme og udvikle den sv. pædagogiske Sløjd
ikke mindre ved sin Begejstring for Sagen end
ved sin Lærervirksomhed og sine Skrifter; og
Heldet har fulgt ham. Nääs har vundet
Verdensry. Ved sin Død, 7. Maj 1898,
testamenterede Grosserer Abrahamson Ejendommen Nääs
med alt Tilliggende samt 380000 Kr. til et
Sløjdlærerseminarium, der under Navn af »August
Abrahamson's Stiftelse« med S. som livsvarig
Direktør skulde virke for Læreres og
Lærerinders fortsatte Uddannelse i Sløjd i
Overensstemmelse med Tidens Krav. Af S.'s Skr kan
nævnes: »Slöjdskolan och folkskolan« (1876,
1878, 1880 o. s. v.), »Om slöjden såsom
uppfostringsmedel« (1884), »Handbok i pedagogisk
snickerslöjd« (1890), overs. paa Engelsk og
Spansk: <i>The theory of educational sloyd</i> (1892),
<i>Principi fondamentati lavora manuale educativa</i>
(1893).
<i>(Fr. Th.). H. A. S.</i>
</chapter>

<chapter name="Salomon, Siegfried">
<b>Salomon,</b> <sp>Siegfried</sp>, dansk Violoncellist
og Komponist, f. i Kbhvn 3. Aug. 1885, blev
Medlem af det kgl. Kapel 1907, og har deltaget
meget i Koncertlivet baade som Solist og
Kammermusikspiller. Fra hans Haand foreligger 2
Symfonier, 4 Strygekvartetter, en
Violoncelkoncert, Sange, Melodramaet »Kain« (Det kgl.
Teater), Musik til Heiberg's »En Sjæl efter
Døden« (Dagmarteatret), Operaen »Duen og
Slangen«, Kantate ved Sygeplejeselskabets Jubilæum,
o. s. v.
<i>S. L.</i>
</chapter>

<chapter name="Salomons, Annie">
<b>Salomons,</b> <sp>Annie</sp>, holl. Forfatterinde, f.
1885, Pseudonym Ada Gerlo, gift med <i>Dr. jur.</i>
H. van Wageningen. Af hendes Bøger er
mest kendt »Meisje-Student« (1907) og
»Herinneringen van een onafhankelijke vrouw« (1915).
<i>V. K.</i>
</chapter>

<chapter name="Salomonsen, Carl Julius">
<b>Salomonsen,</b> <sp>Carl Julius</sp>, dansk
Bakteriolog, f. 6. Decbr 1847 i Kbhvn, d. smst. 14.
Novbr 1924. S. tog med. Eksamen 1871, var
Kandidat ved Kommune Hospitalet 1873—75 og
begyndte der paa Overlæge V. Rasmussen's
Afdeling de bakteriologiske Forsøg, der skulde gøre
ham til en af denne Videnskabs Stormænd.
Hans første Undersøgelser gik ud paa at vise
Bakteriernes Forhold ved pyæmiske Processer;
de senere fik en mere speciel Retning, og
Resultaterne offentliggjordes i den i Panum's
Laboratorium udarbejdede Disputats »Om Blodets
Forraadnelse« (1877), et Værk, der gav
Anledning til, at S. opfandt den første brugelige
Metode til Isolation af Bakterier
(Haarrørsmetoden). Den fik dog ikke større praktisk Bet., da
<sp>Koch</sp> kort efter fremkom med sin
Spredningsmetode, men videnskabeligt betød den, at det
fastsloges, at Bakterierne var distinkte Arter
og ikke en enkelt Plantes forsk.
Vegetationsformer. S. rejste derefter til Breslau (se
»Smaa-Arbejder 1917«), hvor den unge bakteriologiske
Verden den Gang forsamledes, og hvor S. ved
en Rk. udmærkede Arbejder over
Iristuberkulosen hos Kaniner fastslog, at Tuberkulosen
var en specifik Infektionssygdom (»Nord. med.
Ark.«, 1878), hvorved de Villemin'ske Teorier
definitivt fæstnedes. Hjemkommen blev S.
Prosektor ved
Kommunehospitalet 1877—79,
og det var i de
flg. Aar, at han
indførte
Bakteriologien som
Videnskab i
Danmark, idet
han 1883
indrettede et lille
bakteriologisk
Laboratorium i
Botanisk
Museums Kælder,
hvor <sp>Rasmus
Pedersen</sp>
havde et
plantefysiologisk
Laboratorium.
Her afholdt S. Kursus og opnaaede at blive
midlertidig Docent i Bakteriologi under Univ., og
altsaa Indehaver af den første officielle
Universitetsplads i dette Fag i Verden. S.'s
Virksomhed var snart kendt ikke blot i Norden, men
ogsaa ude i Europa, hvor han var knyttet med
Venskabsbaand til Koch, Pasteur o. m. a.
Docenturen ombyttedes 1893 med et Professorat i alm.
Patologi, S. fik et bedre Laboratorium i Ny
Vestergade, fra hvilket Elever som Th. Madsen, C.
Dreyer o. m. a. udgik. Det var ogsaa her, at S.
optog de serumterapeutiske Studier, som var
grundlagt af <sp>Behring</sp> 1890. Der indrettedes
en særlig Afd. for Fremstilling af Difteriserum,
og denne omdannedes 1902 til Statens
Seruminstitut, hvis Direktør S. var indtil 1909. Da
Univ.'s Institut for alm. Patologi ved
Rigshospitalet toges i Brug 1910, nedlagdes det gl Institut
for med. Bakteriologi i Ny Vestergade. —
Udgaaet fra et Hjem — Fadgren var Dr. Martin
S., Danmarks første Epidemiolog — i hvilket
kulturelle Interesser trivedes ved Siden af
Medicinen, var det rimeligt, at S. med sin
vidtspændende Aand kom til at beskæftige sig med snart
sagt alt, der var under Diskussion i Tiden. Han
kaldtes ikke helt med Urette den sidste
Polyhistor, og de af ham udgivne »Smaa-Arbejder«
(1917) giver en god Oversigt ikke blot over de
Emner, han behandlede, men tillige over hans
fremragende Færdighed som Stilist, og hans
blændende Egenskaber som Taler. Nøje knyttet
til de Unge og med den mest levende Interesse
for enhver Form for Kundskabserhvervelse, var
det selvfølgeligt, at han i Tale og Skrift
beskæftigede sig med Ordningen af det med. Studium,
hvad der ogsaa kom frem i Konsistorium og i
hans Rektoratsaar 1909—10. Over for den
moderne Skoleundervisning optraadte S. med skarp
Kritik, og hans Kamp mod
»Ongefær-Pædagogiken« og det omtrentlige i Klasseundervisningen
vakte stor Opsigt. Rent praktisk viste hans
Interesse for Undervisningsspørgsmaal sig i, at
han stiftede tre Legater til det med. Studiums
Fremme. I Faderens Fodspor fulgte S. med

<img>C. J. Salomonsen.</img>
