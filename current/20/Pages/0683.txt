<chapter name="Ræben">
<b>Ræben,</b> se <sp>Opstød</sp>.
</chapter>

<chapter name="Ræbild">
<b>Ræbild,</b> se <sp>Rebild</sp>.
</chapter>

<chapter name="Ræddike">
<b>Ræddike,</b> se <sp>Raphanus</sp>.
</chapter>

<chapter name="Ræder (norsk-dansk Slægt)">
<b>Ræder,</b> norsk-dansk Slægt, hvis Stamfader,
<sp>Johann Georg Rähder</sp> (<sp>Rhäder</sp>) (d.
1703), blev indkaldt 1686 fra Tyskland til
Kongsberg Sølvværk. Hans Søn, Kaptajn <sp>Johan
Christopher R.</sp> (1697—1770), der, før han
blev Landofficer, havde tjent til Orlogs under
Tordenskjold, var Fader til den fra det norske
Felttog 1808 hæderlig kendte, uforfærdede og
modige Oberstløjtnant <sp>Johan Georg R.</sp>
(1751—1808). Denne blev Fader til Oberst <sp>Johan
Christopher R.</sp> (s. d.), til Medlem af den
grundlovgivende Rigsforsamling, Borgmester i
Horsens, Etatsraad <sp>Nicolai Ditlev Amon
R.</sp> (1790—1867), der var Byen en saa god og
dygtig Embedsmand, at den udnævnte ham til
Æresborger, til Generalløjtnant <sp>Johan Philip
Thomas R.</sp> (s. d.), til Oberst <sp>Jacob Thode
R.</sp> (s. d.) og til Prokurator i Hedemarken
<sp>Severin Henrik R.</sp> til Gautestad og
Graabergskoven (1800—78). Af disse Brødre var den
førstnævnte Fader til Juristen, Generalkonsul <sp>Ole
Munch R.</sp> (s. d.), til Generalløjtnant <sp>Johan
Georg R.</sp> (s. d.), til Stiftamtmand i Bergen
<sp>Nicolai Ditlev Amon R.</sp> (1817—84) —
hvis Sønner er <i>Dr. phil.</i> <sp>Anton Henrik R.</sp>
(s. d.), Generalinspektør for det norske
Feltartilleri, Generalmajor <sp>Johan Georg R.</sp> (f.
1857) og norsk kommanderende General,
Generalmajor <sp>Johan Christopher R.</sp> (s. d.)
— og endelig til Generalmajor <sp>Hans Jacob
Theodor Vilhelm R.</sp> (s. d.). Nævnte J. P.
T. R.'s Søn, Hofjægermester, <i>cand. jur.</i> <sp>Johan
Carl Fritz Bauer R.</sp> (f. 1843), som ejede
Hovedgaarden Palstrup (1871—1906), har været
De samvirkende danske Landboforeningers
Delegerede ved flere internationale Kongresser og
er Medlem af <i>Commission internationale
d'Agriculture</i> i Paris. Bl. Oberst J. T. R.'s Sønner
skal nævnes Kontorchef i Kbhvn's Magistrat,
Justitsraad, <i>cand. jur.</i> <sp>Johan Georg
Frederik R.</sp> (1834—1909), der bl. a. udgav
»Danmark under Svend Estridsen og hans Sønner«
(1871), med et Tillæg (1872), og dansk, norsk og
sv. Vicekonsul i Rom, <i>cand. mag.</i> <sp>Oscar
Alexander R.</sp> (1844—77), som var Forf. af
flere hist.-filos. Skrifter. Justitsraadens Søn er
Filologen, <i>Dr. phil.</i> <sp>Hans Henning R.</sp> (s. d.).
Ovenn. Prokurator S. H. R.'s Søn, Oberstløjtnant
i den norske Landstorm, <sp>Alexius Fredrik
Heidmann R.</sp> (1835—1923), har optraadt som
Militærforfatter.
<i>P. B. G.</i>
</chapter>

<chapter name="Ræder, Anton Henrik">
<b>Ræder,</b> <sp>Anton Henrik</sp>, norsk
Skolemand og Historiker, f. i Oslo 25. Novbr 1855,
Student 1874, <i>cand. philol.</i> 1880, <i>Dr. phil.</i> 1893.
Grundlagde 1885 »Oslo Latin- og Realskole«,
hvis Ejer og Bestyrer han var indtil 1895, da
han fik det Benneche'ske Stipendium og en Tid
holdt Forelæsninger ved Univ. i Oslo. Han var
Inspektør ved Oslo Folkeskoler 1898—1900, da
han udnævntes til Ekspeditionschef for
Kirkedepartementets Undervisningsafdeling; siden
1907 Rektor ved Oslo Katedralskole. Levende
interesseret for Spørgsmaal vedrørende Skole
og Folkeoplysning og i Besiddelse af et
betydeligt administrativt Talent har R. indtaget en
ledende Stilling inden for en Række
Institutioner og Foreninger paa dette Omraade. Han har
saaledes været Formand i Oslo Skolestyre, i
Bestyrelsen for Oslo Folkeakademi, Filologisk
Forening, Pædagogisk Samfund, Filologernes og
Realisternes Landsforening og (siden 1909) i
Undervisningsraadet. Ved Siden heraf har han
drevet indgaaende hist. Studier, særlig i den gr.
og rom. Oldtid. 1883 vandt han Kronprinsens
Guldmedaille for en Afh. over Tacitus' Annaler
og deres Kilder. Hans vigtigste videnskabelige
Arbejder forøvrigt er: »Athens politiske
Udvikling i Tiden fra Kleisthenes til Aristides'
Reform« (Doktorafhandling; i
Videnskabsakademiets Skrifter, 1893), »Keiser Hadrian« (1897),
»Det rom. Kolonats Udvikling« i »Nord. Tidsskr.
f. Filologi«, (1898), »Kulturhistoriske
Skildringer fra den romerske Keisertid« (1904),
Afsnittet »Rom under Republikken og Kejsertiden« i
»Folkenes Historie«, <i>L'arbitrage international
chez les Hellènes</i> (bl. Nobelinstitutets Skrifter,
1912) og »Fra Keisertidens Rom, paa Grundlag
av Plinius den yngres Brevveksling« (1915);
desuden har han udgivet flere stærkt benyttede
Lærebøger i Historie for Middelskolen og
Gymnasiet. Formand i den store Skolekommission
af 1921 og i den efter dennes Opløsning
nedsatte parlamentariske Skolekommission.
<i>(K. F.). Wt. K.</i>
</chapter>

<chapter name="Ræder, Hans Henning">
<b>Ræder,</b> <sp>Hans Henning</sp>, klassisk Filolog,
f. 11. Oktbr 1869 i Kbhvn, tog
Skoleembedseksamen 1893; 1900 filos. Doktorgrad ved: <i>De
Theodoreti Græcarum affectionum curatione
quæstiones</i>. Forud havde han under Pseudonymet
<i>Bonifacius Spectator</i> udg. et filos. Skrift, »Ecce
homo, en Samtale«, 1904 i Leipzig en
Tekstudgave af Theodoret's ovenanførte Skrift,
forberedt ved Haandskriftstudier paa Rejser i
Spanien og Italien; senere det store Skrift: »Platons
filosofische Entwickelung« (1905). Mindre
Arbejder: »Platon og hans Forgjængere« (1900),
Oversættelse af Platon's »Symposion« (1907), forsk.
Tidsskriftafhandlinger, Medarbejder ved <i>Corpus
medicorum Græcorum</i> og Dreyer's Udgave af
Tycho Brahe's Værker; mange Bidrag til
Salmonsens Leksikon. 1904 fik R. Videnskabernes
Selskabs Guldmedaille. 1921 Bibliotekar ved Univ.'s
filol. hist. Laboratorium.
<i>H. A. K.</i>
</chapter>

<chapter name="Ræder, Hans Jacob Theodor Vilhelm">
<b>Ræder,</b> <sp>Hans Jacob Theodor
Vilhelm</sp>, norsk Officer, f. i Trondhjem 19. Septbr
1831, d. 3. Juni 1920. Gjorde i en Række Aar
Tjeneste i Generalstaben. 1873 blev R. udnævnt
til Major ved Norske Jægerkorps, 1875
udnævntes han til Oberstløjtnant i Generalstaben og
beordredes at tjenstgøre som Referent for
Kommandosager hos Kongen i Sthlm; 1882 blev han
udnævnt til Chef for Norske Jægerkorps og 1888
til Oberst og Korpschef i 1. Akershus'ske
Infanteribrigade, hvorpaa han 1892 udnævntes til
Generalmajor og Chef for den nævnte Brigade,
idet han samtidig beordredes til at forrette
Tjeneste som Kommandant paa Fæstningen
Fredriksten. I disse Stillinger forblev han indtil 1.
Oktbr 1899, da han p. Gr. a. Alder afskedigedes.
Har skrevet flere milit. Artikler i Tidsskrifter
og Dagspressen.
<i>(P. N.). M. H.</i>
</chapter>

<chapter name="Ræder, Jacob Tode">
<b>Ræder,</b> <sp>Jacob Tode</sp>, dansk Officer,
Broder til nedenn. J. P. T. R., f. 11. Febr 1798 paa
Gaarden Næs (Norge), d. 18. Juli 1853 i Khbvn
