(ødelagte ved Ildsvaade 1869); Relieffer i Berlins
Opera, Sandstensskulptur for Neu. Mus. i Dresden
m. m. Et fremragende Værk i denne Retning er
Gruppen »Pieta« i Berlins Fredskirke (1845). I
fuldt saa høj Grad har hans monumentale
Portrætskulptur bragt ham Berømmelse: Statuer
af Thaer (Leipzig 1850), Lessing (Braunschweig
1853, et Arbejde, der paa heldig Vis løste det
vanskelige Problem: moderne Klædedragt og i
saa Henseende blev Forbillede for nyere
Portrætkunst), den smukke Kolossal-Dobbeltstatue
af Goethe og Schiller (Weimar 1857), Maria v.
Weber (Dresden), Statuen af Luther til det
store Luther-Monument i Worms, som R. gav
Udkast til; foruden Luther fik han kun Wicliff
helt færdig; Resten fuldførte hans Elever efter
hans Død. Endelig kan nævnes hans
mønstergyldige Buste af Rauch (1857) og adskillig
indtagende Smaaskulptur (Amoriner paa Pantere
etc.). R. fulgte med Respekt den Rauch'ske
Skønhedstradition; sammen med ham og
Hähnel blev R., der fra 1842 var Prof. ved
Dresdens Akademi og samlede en Elevskare om sig,
toneangivende for megen tysk Kunst, ikke altid
til Baade for dennes Selvstændighed. Men var
R. end i udpræget Grad Idealplastikeren, der
satte den klassisk-antikke Kunst som Norm,
viser hans Kunst dog kendeligt ud over Rauch.
I Læretiden hos denne Ven og Mester maatte
R. døje onde Ord for sin Hang til Realisme,
for sit alt for kraftige Relief, der vovede sig
ud over det antikke Basreliefs
Skønhedsgrænser, og under hele hans Virksomhed gav et
ærligt Naturstudium ham Korrektivet til de
overleverede Skønhedsregler. Paa Brühl'ske
Terrasse i Dresden er der rejst et Monument
for ham (udført af Schilling), i samme By et
R.-Museum med Afstøbninger af hans Værker.
Hans Selvbiografi giver et sympatetisk Billede
af hans, af Sygdom trykkede, Personlighed.
(<sp>Litt</sp>.: <sp>Oppermann</sp>, »E. R.« [Leipzig 1873,
heri Selvbiografien]; »Briefwechsel zwischen
Rauch u. R.« [1890]).
<i>A. Hk.</i>
</chapter>

<chapter name="Rietschel, Siegfried Julius Ernst">
<b>Rietschel</b> ['ri.t∫<sub>ə</sub>l], <i>Siegfried Julius
Ernst</i>, tysk Retslærd, foreg.'s Sønnesøn, f.
18. Febr 1871 i Rüdigsdorf, d. i Tübingen 20.
Septbr 1912, <i>Dr. jur.</i> 1893, Privatdocent i Halle
a. S. 1897, ekstraord. Prof. i Tübingen 1899,
ord. Prof. smst. 1900. Ved sin skarpsindige,
klare og selvstændige Forfattervirksomhed vandt
R. sig en fremskudt Plads bl. den yngre
Generation af Tysklands Retshistorikere. Han var
Elev af Arndt og Sohm og havde, hvad Studiet
af Retshistorien angik, et klart Blik for Bet. af
Samarbejdet mellem Juristen og Historikeren.
Hans første større Arbejde, »Die Civitas auf
deutschem Boden bis zum Ausgange der
Karolingerzeit. Ein Beitrag zur Geschichte der
deutschen Stadt« (1894) efterfulgtes af saa
lødige Værker som »Markt und Stadt in ihrem
rechtlichen Verhältnis. Ein Beitrag zur
Geschichte der deutschen Stadtverfassung« (1897),
»Untersuchungen zur Geschichte der deutschen
Stadtverfassung. I. Das Burggrafenamt und die
hohe Gerichtsbarkeit in den deutschen
Bisehofstädten während des früheren Mittelalters«
(1905) og Festskriftet til Fr. Thudichum: »Neue
Studien über die älteren Stadtrechte von
Freiburg in Breisgau mit einer vergleichenden
Ausgabe der lateinischen Stadtrechtstexte des 13.
Jahrhunderts« (1907). Af særlig Interesse for
nordisk Retshistorie er R.'s »Untersuchungen
zur Gesch. der german. Hundertschaft. I. Die
skandinavische und angelsächsische
Hundertschaft« (1907) med hans Polemik mod Sickel og
hans Paavisning af »de 100 Familier« som den
eneste oprindelige politiske og økonomiske
Sammenslutning hos Germanerne; paa Cl. v.
Schwerin's Indvendinger svarede han i Afh. »Zur
Hundertschaftsfrage« (Zeitschr. d.
Savigny-Stift. f. Rechtsgesch. Germ. Abt. XXX). Af R.'s
talrige Afh. kan fremhæves »Das Recht am
eigenem Bilde« (1903), »Die Städtepolitik
Heinrichs des Löwen« (Hist. Zeitschr. 102. Bd) og
det stærkt personlige Stridsskrift »Zur Abwehr«
(1909), der var rettet mod Historikeren Prof.
Gerhard Seeliger i Leipzig. (<sp>Litt</sp>.: <sp>Alfred
Schultze</sp> i »Zeitschrift der Savigny-Stiftung
für Rechtsgeschichte. Germ. Abt. XXXIII [1912],
S. VII—XXXII).
<i>Fz. D.</i>
</chapter>

<chapter name="Rietz, Johan Ernst">
<b>Rietz</b> [ri.ts], <sp>Johan Ernst</sp>, sv.
Sprogforsker, f. 6. Sept. 1815 i Karlshamn, d. 16. Juli 1868
i Kbhvn, Student 1831 i Lund, <i>Dr. phil.</i> smst.
1838, 1838—42 ansat ved Universitetsbiblioteket
smst., 1840 Docent i Filosofi smst., 1841 Adjunkt
ved Katedralskolen smst., 1843—44 og 1845—51
fung. Prof. henh. i teoretisk og praktisk Filosofi
smst., 1851 Sognepræst for Tygelsjö og Klagstorp
Menigheder, 1858 Provst, 1860 Kontraktsprovst.
Udrustet med en ualmindelig Arbejdskraft og i
Besiddelse af mangesidige Kundskaber
udfoldede R., skønt stærkt optaget af
Embedsforretninger o. a. Hverv, en rig og omfattende
Forfattervirksomhed, som foruden Sprog og
Historie ogsaa omfattede Filosofi — akad. Afh. om
Spinoza og Platon, »Moral-filosofiens historia«
(1846) o. a. — og Geografi, »Grunddragen af
geografiens och geografiska upptäckternas
historia« (1842). Et ogsaa i Danmark meget benyttet
Arbejde er »Skånska skolväsendets historia«
(1848), hvortil slutter sig »Lunds domskolas
historia« (1861 og 1865). Sysselsættelsen med
Udgivelsen af sv. middelalderlig Litteratur — »En
Wadstena-nunnas bönbok« (1842), »En syndares
omvändelse« (1842), <i>Scriptores Suecici medii
ævi cultum culturamque respicientes</i> (I—V
1842—51) o. fl. a. — førte R. ind paa Studiet af de
sv. Bygdemaals Ordforraad, og efter nogle og
tyve Aars anstrengende Arbejde udgav han som
Frugt heraf sit berømte Hovedværk »Svenskt
dialekt-lexikon, I. Ordbok öfver svenska
allmogespråket« (1867), en vigtig Kilde ikke alene
til det sv., men overhovedet til de germ. Sprogs
Historie. Store Samlinger til en Ordbog over det
sv. Middelaldersprog m. m. opbevares i
Universitetsbiblioteket i Lund. (<sp>Litt</sp>.: <sp>Maria
Kallenberg</sp>, »Minnesord öfver prosten J. E. R.
och hans broder kyrkoherden F. R. R.« [Sundsvall
1915]; N. E. <sp>H(ammarstedt)</sp> i »Fataburen«
1915, S. 182—88; <sp>Maria Dahl</sp> i »Danske
Studier« 1916, S. 161—67; <sp>Axel Kock</sp> i »Under
Lundagårds kronor« II [Lund 1921], S. 404—22;
<sp>Maria Kallenberg</sp> i <sp>H. E. Hallberg</sp>,
»Minnen från gamla skånska prästhem« [Lund
1924], S. 185—98).
<i>Fz. D.</i>
</chapter>
