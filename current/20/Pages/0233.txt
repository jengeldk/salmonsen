Værter. Den gl. Bydel er endnu Handelens
Hovedsæde med Toldbod, Hovedpostkontoret og
Børsen. Fra dette Centrum har Byen bredt sig ud
over Kystsletten baade mod N. og mod S., men
tillige har Gader og Bydele strakt sig som
smallere ell. bredere Baand af Huse milevidt op
gennem Dalene ind mellem de til Dels endnu
skovbevoksede Bjerge. Herved har det
bymæssig bebyggede Areal faaet et overordentlig
uregelmæssigt Omrids. De nyere Bydele har
gennemgaaende brede Gader, men ogsaa i den
gl. By har de snævre Gader i vid Udstrækning
maattet vige for brede Boulevarder. Af
offentlige Bygninger kan foruden de allerede omtalte
nævnes Raadhuset, Præfekturet,
Residenspalæet, Ministerialbygningerne, Mønten,
Nationalbiblioteket, Nationalmuseet. R. de J. er
Brasiliens vigtigste Handelsstad. Den er Verdens
vigtigste Havn for Udskibning af Kaffe.
Desuden udføres Tobak, Brændevin, Huder o. s. v.
Der indføres navnlig amerikanske og
europæiske Fabriksvarer. Den opblomstrende Industri
omfatter Jernstøberier, Maskinfabrikker,
Væverier, Cigarfabrikker, Dampmøller, Bryggerier,
Brænderier o. s. v. Fra R. de J. udgaar talrige
Jernbaner til det indre af Landet. Byen er
Sæde for et medicinsk Fakultet med over 1000
Studenter, har en pragtfuld botanisk Have, en
polyteknisk Læreanstalt, forsk. Fagskoler o. s. v.
Byen var tidligere berygtet som et Arnested for
gul Feber, men de sanitære Forhold har i de
senere Aar forbedret sig betydelig. I R. de J.
er Mændene i stort Overtal over Kvinderne,
navnlig i Aldrene fra 20 til 50 Aar, et
Fænomen, som skyldes Indvandringen. I
Bydistrikterne var (1920) 51,5 % af Befolkningen Mænd,
i Landdistrikterne 51,0 %. 1920 var 240392
Mennesker ell. 20,7 % af Forbundsdistriktets
Indbyggere født i Udlandet, deraf 172338 i
Portugal, 21929 i Italien, 18221 i Spanien, 6121 i
asiatisk Tyrki, 2825 i Tyskland, 2057 i England,
1551 i Argentina, 1086 i Nordamerikas forenede
Stater. Af Udlændingene var omtr. 2/3 Mænd.
32 % af Indbyggerne lever af Industri, 18,3 %
af Handel, 9,1 % af Varetransport, 14,9 % er
Tyende, 7,3 % hører til Administrationen, 5,2
% til Militær og Politi, 5,6 % til de liberale
Erhverv, 6,4 % lever af Landbrug, 1,2 % lever
af deres Formue.

Dias de Solis var den første, som 1515 løb

<img>Situationsplan over Rio de Janeiro.</img>
