og Udgifterne 259000; dens Formue og Gæld ved
Finansaarets Slutning henh. 766000 og 892000
Kr. Ved Vurderingen til Ejendomsskyld i
Allinge—S. 1920 var hele Summen 5,1 Mill. Kr.,
hvoraf Jordværdi 1,2 Mill.; s. A. var
Bygningernes Brandassurance 6,1 Mill. Kr.

Allinge—S. med Landdistrikt og Olsker Sogn
danner et Pastorat i Bornholms vestre Provsti
under Kbhvn's Stift. I verdslig Henseende
hører Kommunen til 25. Retskreds (Rønne
Købstad med Vester-Herred samt Hasle Købstad,
Nørre Herred og Hammershus Birk) og til 18.
Politikreds (hele Bornholm) med Dommer og
Politimester i Rønne, men Bitingsted i Allinge
og Kontorafdeling i Hasle; endvidere til
Bornholms Lægekreds, Amtets 1.
Folketings-Opstillingskreds (Valgsted Rønne), 3.
Landstingskreds, Rønne Skattekreds, Bornholms nordre
Skyldkreds og 6. Udskrivningskreds (8. Lægd).
Byraadet tæller 11 Medlemmer, heri indbefattet
den folkevalgte Borgmester. — S. er Endepunkt
for Jernbanen fra Rønne (aabnet 1913). (<sp>Litt</sp>.:
<sp>J. Paludan</sp>, »Barndomsminder fra Allinge« i
Bornh. Saml. XIII, 1920; <sp>Trap</sp>, »Danmark«,
4. Udg. III Bd 1921).
<i>M. S.</i>
</chapter>

<chapter name="Sandvig, Anders">
<b>Sandvig,</b> <sp>Anders</sp>, norsk Tandlæge,
Samler og Kulturhistoriker, f. 11. Maj 1862 i Hustad
Sogn, Romsdalen, tog 1882 Tandlægeeksamen,
opholdt sig derpaa en Tid i Berlin for sine
Studiers Skyld, indtil han slog sig ned i
Lillehammer, hvor han senere har virket. Som
Tandlæge har han vundet Anerkendelse som
Konstruktør og Foregangsmand paa
Aluminiumsprotesens og de støbte Protesers Omraade.
Men særlig har han vundet et Navn ved de
af ham grundlagte og i et rigt illustreret Værk
(Lillehammer 1907) beskrevne »S.'ske
Samlinger«, der giver et enestaaende Bidrag til
Gudbrandsdalens Kulturhistorie (se
<sp>Lillehammer</sp>). Man faar gennem disse, som nu
omfatter bl. a. 50 Huse, et fuldstændigt Billede af
Livet paa de gudbrandsdalske Gaarde, baade
Storgaardene og Smaabondens og Husmandens
Hjem, og man lærer alle Udviklingstrin at
kende saavel i Bygningsskik som i Forarbejdelsen
og Brugen af Redskab, Husgeraad, Bohave og
Klædedragt. Samlingerne ledes nu af Selskabet
for Lillehammer Bys Vel med S. som Bestyrer
og drivende Kraft.
<i>K. F.</i>
</chapter>

<chapter name="Sandvig'ske Samlinger">
<b>Sandvig'ske Samlinger,</b> se
<sp>Lillehammer</sp> og <sp>Sandvig, A.</sp>
</chapter>

<chapter name="Sandvik, Ole Mørk">
<b>Sandvik,</b> <sp>Ole Mørk</sp>, Lektor, <i>Dr. phil.</i>,
norsk Musikforfatter, f. 9. Maj 1875 i Nes
Hedemarken, <i>cand. theol.</i> 1902, Lærer i Messe- og
Kirkesang ved praktisk teol. Seminar 1916. Skr:
»Norsk Kirkemusik«, »Folkemusik i
Gudbrandsdalen«, »Norsk Folkemusik, særlig
Østlandsmusikken« (Doktorafhandling); sammen med
Gerh. Schjelderup Redaktør af »Norges
Musikhistorie«. Udgivet »Messebog for den norske
Kirke«.
<i>I. H.</i>
</chapter>

<chapter name="Sandvika">
<b>Sandvika,</b> smukt beliggende Strandsted i
Bærum Herred, Akershus Fylke, ved
Sandvikselvens Udløb i Oslofjorden, (1920) 2491 Indb. i
247 Huse. S. benyttes temmelig meget til
Udflugtssted for Oslos Indbyggere. I og ved S.
findes nogle Fabrikanlæg, saaledes en
Blikvarefabrik, en Papirfabrik, fl. Hoteller, Sparebank,
Skole, Apotek og mange Butikker, Søbad. Den
til elektrisk Drift ombyggede og indtil S.
dobbeltsporede Bane Oslo—Drammen gaar gennem S.
med Station der.
<i>(P. N.). M. H.</i>
</chapter>

<chapter name="Sandviken">
<b>Sandviken,</b> Forstad til Købstaden <sp>Bergen</sp>
ved Sandviksbugten, NV. f. Bergenhus
Fæstning.
<i>(P. N.). M. H.</i>
</chapter>

<chapter name="Sandvollan">
<b>Sandvollan,</b> <sp>Herred</sp>, Inderøy
Sorenskriveri, Inntrøndelag Politidistrikt, Nord-Trøndelag
Fylke, 27,68 km<sup>2</sup> med (1920) 724 Indb. S. svarer
til S. Sogn af Inderøy Præstegæld. Det er et
Fjorddistrikt SV. f. Stenkjær, mellem
Beistadfjorden og Borgenfjorden. Terrainet er
smaaknauset med Aaser, som gaar op i 200 m. Det
grænser til Herrederne Inderøy, Røra, Sparebu og
Beitstad. Af Arealet er 8,33 km<sup>2</sup> Ager og Eng,
12,78 km<sup>2</sup> Skov, 1,24 km<sup>2</sup> Ferskvand, Resten er
Myr. Jordbrug er den vigtigste Næringsvej. Der
er et Mejeri og et Savbrug. Ved S. er der Post-,
Rigstelefon- og Dampskibsanløbssted.
Nordlandsbanen har Stationen Vist et Par km Ø. f.
Herredsgrænsen. Antagen Formue 1922 var 2,3
Mill. Kr og Indtægt 499000 Kr.
<i>M. H.</i>
</chapter>

<chapter name="sand Værdi">
<b>sand Værdi,</b> se <sp>ubestemte
Størrelser</sp>.
</chapter>

<chapter name="Sandwich (By)">
<b>Sandwich</b> ['sändwit∫ ell. -widз], By i det
sydøstlige England, Kent, tæt ved Stours Udløb
i Vesterhavet, 18 km N. f. Dover, var i 11.
Aarh. en af Englands betydeligste Havnebyer,
en af dets »fem Havne« (paa Sydøstkysten),
ligger nu 3 km fra Havet og er kun tilgængelig
for Smaaskibe. Fra dens gamle Glanstid
stammer Kirken St Clemens med et normannisk
Taarn, <i>the Hospital of St Bartholomew</i> (12.
Aarh.), St Thomas' Hospital (fra 1392) og
Latinskolen (fra 1564). Byen har (1921) kun 3161
Indb. 2 km N. f. Byen ligger <sp>Richborough</sp>
med Levninger af det rom. <i>Rutupiæ</i>, hvor der
er fundet en Mængde rom. Mønter.
<i>(M. Kr.). G. G.</i>
</chapter>

<chapter name="Sandwich (Smørrebrød)">
<b>Sandwich</b> ['sändwit∫ ell. -widз] (eng.), smaa
firkantede Stykker Smørrebrød belagte med
forsk. Paalæg, saasom Skinke, Oksetunge, Ost
etc. Dobbelte S. er alm. S., oven paa hvilke der
er lagt en Skive Brød, smurt med Smør. S. har
faaet sit Navn efter en Jarl af S., der først
bragte dette fine Smørrebrød i Mode.
<i>(R. H.).</i>
</chapter>

<chapter name="Sandwichland">
<b>Sandwichland</b> ['sändwit∫£<sub>ə</sub>nd eller -widз-]
(<sp>Sandwich-Øerne</sp>), ubeboet brit. Øgruppe
i det sydlige Atlanterhav under 26—29° v. L.,
56—59° s. Br., bestaar af et Antal smaa
Vulkankegler med et Areal af tilsammen 420 km<sup>2</sup>.
Savadovskij-Øen og Saunders-Øen er endnu
virksomme, medens de øvrige: Ljeskov,
Traversey og Bristol saavel som den sydligste,
Syd-Thule, gælder for udslukte. Øerne er
sneklædte og omtr. uden Vegetation. Savadovskij
naar en Højde af 350 m. S. opdagedes 31. Jan.
1775 af Cook og har senere været besøgt 1820 af
Bellingshausen, 1830 af Biscoe. S. hører under
den britiske Koloni Falkland Øerne.
<i>M. V.</i>
</chapter>

<chapter name="Sandwich-Mænd">
<b>Sandwich-Mænd</b> ['sändwit∫-], spøgefuld
eng. Betegnelse for de Mænd (Sandwichmen),
som behængte med Plakater vandre gennem
Gaderne.
</chapter>

<chapter name="Sandwich-Øerne">
<b>Sandwich-Øerne</b> ['sändwit∫- eller -widз-]
(<sp>Hawaii-Øerne</sp>, officielt <sp>Hawaii</sp>),
Territorium i U. S. A., 17008 km<sup>2</sup>, ligger tæt S. f.
Vendekredsen i det stille Ocean, 4000 km V. f.
