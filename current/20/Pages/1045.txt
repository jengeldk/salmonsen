blev Artilleriofficer i Metz, hvor han 1838 blev
Lærer i Mekanik paa Kadetskolen. Fra en
meget ung Alder nærede han stor Interesse for
Mønter og Oldsager, samlede selv og
erhvervede sig tidlig dybtgaaende Kundskaber i
Numismatikken. Allerede som ung Løjtnant vandt
han Akademiets Pris for sin <i>Essai sur la
classification des suites monétaires byzantines</i> (1836),
der snart fulgtes af forsk. andre Arbejder over
sp., fr., lothringske, galliske, puniske, jødiske,
arabiske og seleukidiske, ligesom ogsaa over
Korsfarernes Mønter. Efter et Besøg, Hertugen
af Orléans havde aflagt i Metz, kaldtes S. til
Paris, hvor han 1842 blev Forstander for
Artillerimuseet og s. A. Medlem af <i>Académie des
inscriptions</i>, som Anerkendelse af hans
Fortjenester af Numismatikken. Da Botta i Assyrien
havde opdaget talrige ass. Kileindskrifter,
kastede S. sig over Decifreringen af disse Tegn,
ligesom han ogsaa søgte at finde ud af den
ægyptiske demotiske Skrift. De Skr, han
udgav om disse Spørgsmaal, førte dog ikke
Videnskaben synderlig videre, om de end lettede
Vejen for hans Efterfølgere. For Østerlandene,
især det hellige Land, nærede han levende
Interesse og besøgte dem oftere. I Forbindelse
med disse Rejser og talrige derhen hørende
Undersøgelser staar hans <i>Voyage autour de la
Mer Morte et dans les terres bibliques</i> (2 Bd.
1852—54); <i>Voyage en Terre-Sainte</i> (1865),
<i>Jérusalem</i> (1881), <i>Histoire de l'Art judaïque</i> (1858),
<i>Recherches sur la Numismatique judaïque</i>
(1854), <i>Numismatique de la Terre-Sainte</i> (1874),
<i>Les derniers jours de Jérusalem</i> (1866), <i>Histoire
d'Hérode, roi des Juifs</i> (1867). <i>Sept siècles de
l'histoire judaïque</i> (1874), <i>Histoire des
Machabées</i> (1880). 1859 blev S. af Napoleon III
udnævnt til Senator; 1856 ledsagede S. Prins
Napoleon, Kejserens Fætter, paa dennes Rejse til
Skandinavien, Island og Grønland. (<sp>Litt</sp>.: <sp>G.
Schlumberger</sp>, <i>Éloge de M. de S.</i> [Genève
1881]).
<i>V. S.</i>
</chapter>

<chapter name="Sauldre">
<b>Sauldre</b> ['so.dr<sub>ö</sub>], fr. Flod, hørende til Loires
Flodsystem. <sp>Grande S.</sp> udspringer paa
Sancerre-Plateauet i Dept Cher, strømmer i en
Bue gennem Landskabet Sologne og optager
<sp>Petit S.</sp>, inden den efter et Løb paa 166 km
ved Selles udmunder i højre Bred af Cher.
<i>(M. Kr.). E. St.</i>
</chapter>

<chapter name="Saulgau">
<b>Saulgau</b> ['za^ulga^u], By i den württembergske
Donau-Kreds, Hovedstad i Oberamt S., ved den
til Donaus højre Bred strømmende Schwarzach
og Jernbanelinien Herbertingen—Memmingen,
har (1919) 5328 hovedsagelig kat. Tndb.
Lærerseminarium, Fabrikation af Lervarer,
Orchestrions og Papir, Bryggerier.
<i>(Joh. F.). O. K.</i>
</chapter>

<chapter name="Saulieu">
<b>Saulieu</b> [so'hø], By i det østlige Frankrig,
Dept Côte d'Or, paa Nordøstskraaningen af
Morvan-Plateauet, 540 m o. H., V. f. Dijon, 3500
Indb. S. har to romanske Kirker, St-Andoche
(12. Aarh.) og St-Saturnin (11.—15. Aarh.).
Vinavl, Fabrikation af og Handel med
Agerbrugsredskaber og Cement. S. er Oldtidens
<i>Sidoleucum</i>.
<i>(M. Kr.). E. St.</i>
</chapter>

<chapter name="Sault Saint Mary">
<b>Sault Saint Mary</b> ['su.-s<sub>ə</sub>nt-'mæ.r<sub>i</sub>], 1) S. S.
M. ell. <sp>Soo</sp>, By i U. S. A., Michigan, ligger
145 km Ø. f. Marquette paa den højre Bred af
Saint Mary River og lige over for den canadiske
By af s. N. (1910) 12615 Indb. S. S. M. er af
Vigtighed ved sin Jernbanetrafik og ved sin
Skibsfart, idet de ufarbare Strømhvirvler ved S. S. M.
kan omgaas ved Kanaler med Sluseanlæg.
Uhyre Mængder af Jernmalm fra Lake Superior
Minerne og Korn fra den canadiske Prærie føres
her igennem. — 2) By i Dominion of Canada,
ligger paa venstre Bred af Saint Mary River
lige over for den amer. By S. S. M. og 524 km
VNV. f. Toronto. (1921) 21092 Indb. Der findes
Savskærerier, Papirfabrikker og Jernværker.
S. S. M. opstod 1640 som en Missions- og
Handelsstation, hvis opr. indianske Indbyggere
levede af Fiskeri, Pelsjagt og Skibsfart. Byen fik
Navn efter Strømhvirvlerne (<i>saults</i>) paa Saint
Mary River. Den er Sæde for en anglikansk og
en rom.-kat. Biskop.
<i>G. Ht.</i>
</chapter>

<chapter name="Saulus">
<b>Saulus,</b> <sp>Saulos</sp>, se <sp>Paulus</sp>.
</chapter>

<chapter name="Saulx">
<b>Saulx</b> [so], Flod i det nordøstlige Frankrig,
udspringer i det lorrainske Højland i Dept
Haute-Marne, strømmer først mod N. og senere
mod V., optager den længere og vandrigere
Ornain og er ledsaget af Marne—Rhin-Kanalen,
indtil den ved Vitry efter et Løb paa 127 km
udmunder i højre Side af Marne, en Biflod til
Seine.
<i>(M. Kr.). E. St.</i>
</chapter>

<chapter name="Saumarez, James">
<b>Saumarez</b> ['så.m<sub>ə</sub>r<sub>i</sub>s], <sp>James</sp>, eng.
Søofficer, f. 11. Marts 1757, d. 9. Oktbr 1836,
indtraadte i den eng. Marine 1770; 1776 deltog han
i Admiral Parker's uheldige Angreb paa Fort
Sullivan i Nordamerika og 1781 i Hyde Parker's
Kamp mod Franskmændene paa Doggers Bank
i Nordsøen; s. A. lykkedes det ham at afskære
en betydelig Del af den fr. Handelskonvoj, som
Grev de Guichen skulde overføre til Vestindien.
Under Admiral Hood kæmpede han med stor
Tapperhed i forsk. Søslag i Vestindien. 1787—90
var S. uden for Tjeneste, men fik ved Krigens
Udbrud straks Udkommando og optraadte med
glimrende Konduite i flere Slag i Kanalen; han
udmærkede sig ligeledes i de store Søslag under
Jervis og Nelson 1797—98 ved St Vincent og
Aboukir. 1801 førte S. som Kontreadmiral en
Blokadeeskadre for Cadix og vandt senere en
smuk Sejr over en forenet fr.-sp. Styrke.
1803—07 optraadte S. som Chef for en Eskadre ved
Guernsey, hans Hjemstavn, 1807 Viceadmiral,
blokerede Brest. 1808—14 fik S. Kommandoen
over den Sømagt, der tilføjede Danmark saa
store Tab, men som ogsaa selv led under den
heltemodige Kamp, den danske Marine førte fra
Kanonbaade o. a. Smaafartøjer mod
Overmagten. Saaledes tilføjede Kommandør L. Fisker
ham i Skagerak 19. Juli 1810 et Tab, der
ansloges til 15 Mill. Kr., ved at opbringe til Norge
en kæmpemæssig Konvoj, bestemt til England.
1814 avancerede S. til virkelig Admiral og fik
senere forsk. maritime Ærestitler; 1824—27 var
han Chef for Orlogsstationen i Plymouth. 1831
optoges han i Adelsstanden som Baron af S.
paa Guernsey. 1832 blev han General for
Marinetropperne og 1834 Æresmedlem af <i>Trinity
House</i>. Sine sidste Aar tilbragte han paa
Guernsey, hvor han virkede for Øens Opkomst.
<i>(C. W.-S.). C. B-h.</i>
</chapter>

<chapter name="Saumur">
<b>Saumur</b> [so'my.r], By i det nordvestlige
Frankrig, Dept Maine-et-Loire, ved venstre
Bred af Loire, som her optager Thouet, SØ. f.
