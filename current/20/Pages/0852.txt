denne Art naar kun 4 cm i Længde. Begge
disse Arter er i Foraarstiden uhyre alm.
overalt i Damme og Moser, hvor senere hen deres
smukke Larver træffes i stort Antal. De voksne
holder sig derimod den øvrige Del af Aaret i
skjulte i Træstød, under Brændestabler, i
Stengærder o. l. St Til denne Gruppe hører ogsaa
den i Nordamerikas Hulevande levende blinde
<i>Typhlotriton</i>.

Til Axolotlernes Gruppe <i>Amblystomatinæ</i>, der
udgøres af ret anselige Former, hører dels
nogle østasiatiske Slægter, bl. hvilke den jap.
<i>Onychodactylus</i> fortjener at nævnes p. Gr. a. de
spidse Hornskeder, »Kløer«, der omgiver dens
Taaspidser, dels den artrige, paa en enkelt
siamesisk Art nær nordamerikanske Slægt
<i>Amblystoma</i>, der i sin udviklede Skikkelse meget
minder om en Landsalamander. En af denne
Slægts Arter (<i>A. tigrinum</i> Green) er det, der
ogsaa fremtræder som <i>Siredon pisciformis</i>
Shaw ɔ: som kønsmoden i Larveskikkelse.

De to sidste Grupper, <i>Plethodontinæ</i> og
<i>Desmognathinæ</i>, der udgør omtr. Halvdelen af alle
S., omfatter kun smaa Former. De hører, som
tidligere nævnt, særlig hjemme i Amerika, idet
kun en enkelt Art af den ved sin
paddehatformede Tunge udmærkede Slægt Spelerpes (<i>Sp.
fuscus</i> Bp.) har hjemme i Italien. Et meget
ejendommeligt Forhold er, at største Parten
af disse Former enten aldeles mangler Lunger
ell. kun har ubetydelige Rudimenter af
saadanne; Aandedrættet maa i saa Fald vel ske
gennem Huden. (<sp>Litt</sp>.: <sp>Boulenger</sp>,
<i>Catalogue of the Batrachia Gradientia o. t. Brit.
Mus.</i> [London 1882]; <sp>Cope</sp>, <i>The Batrachia of
North America</i> [Washington 1889]; <sp>Leydig</sp>,
»Ueber die Molche« [Salamandrina], »Archiv f.
Naturgesch.«, Bd 33, 1867).
<i>R. H. S.</i>
</chapter>

<chapter name="Salamandridæ">
<b>Salamandridæ,</b> se <sp>Salamandre</sp>.
</chapter>

<chapter name="Salamandrin">
<b>Salamandrin,</b> se <sp>Landsalamander</sp>.
</chapter>

<chapter name="Salamantinske Skole, Den">
<b>Salamantinske Skole,</b> <sp>Den</sp>, ell.
Digterskolen fra Salamanca, kaldes den Gruppe af
sp. Digtere, som i 18. Aarh.'s 2. Halvdel
tilstræbte en Genfødelse af den nationale Poesi,
dog under stærk europ., navnlig fr.,
Paavirkning. Den har sit Navn af, at dens Medlemmer
studerede ved Salamancas Univ. ell. var
Lærere ved dette. Dens mest fremragende
Medlemmer var J. Meléndez Valdés, J. Iglesias de
la Casa og N. A. de Cienfuegos (se de enkelte
Artikler).
<i>E. G.</i>
</chapter>

<chapter name="Salame">
<b>Salame</b> (ital.) er Navnet paa en Slags Pølse,
der spises meget i Italien. De er tilberedte af
hakket Kød, krydrede særlig med Hvidløg og
stærkt røgede. I Bologna og Verona findes
store Fabrikker for Tilvirkning af disse Pølser.
</chapter>

<chapter name="Salami">
<b>Salami,</b> d. s. s. <sp>Salame</sp>.
</chapter>

<chapter name="Salaminia">
<b>Salaminia,</b> se <sp>Paralos</sp>.
</chapter>

<chapter name="Salamis">
<b>Salamis,</b> 1) gr. Ø, nu <sp>Kuluri</sp>. Den ligger
i den saroniske Bugt ved Kysten af Attike og
Megaris, adskilt derfra ved et smalt Sund
baade i Ø. og V., medens der N. f. Øen findes en
større Bredning (Bugten ved Eleusis). S. er en
uregelmæssig formet, klippefuld og lidet
frugtbar Ø, omtr. 100 km<sup>2</sup> stor; dens højeste Punkt
er henved 400 m højt. Den omtales allerede i
Sagnhistorien som en gr. Ø, hvor Telamon og
hans Søn Aias herskede. Senere blev den
afhængig af Megara, men Athenerne erobrede
den, efter Fortællingen under Anførsel af
Solon. 318 f. Kr. kom den under Makedonien, men
kom 232 igen tilbage til Athen. Mest berømt er
S. blevet ved det store Søslag, hvori Grækerne
overvandt Perserne (Septbr 480 f. Kr.). Den gr.
Flaade havde søgt Tilflugt mellem S. og
Fastlandet, og Kampen stod i det smalle Farvand,
hvor Perserne ikke havde Gavn af deres
Overtal. Den er skildret af Herodot og af Digteren
Aischylos, som selv tog Del deri. I Oldtiden
fandtes der en By paa Øen, rimeligvis paa
Østsiden, medens den nuv. By, S. ell. Kuluri,
findes paa Vestkysten. Paa S. findes nu ogsaa den
gr. Flaades Hovedstation og Arsenal.

2) By paa Østsiden af Cypern i Oldtiden. Den
laa ved en Bugt og havde en god Havn.
Navneligheden med det ovf. omtalte S. forklarede
Grækerne ved Fortællingen om, at den skulde
være anlagt af Teukros, Telamon's Søn. S. var
i Oldtiden Cyperns betydeligste By og Sædet
for Øens Konger. Uden for S. vandt Demetrios
Poliorketes 306 f. Kr. en stor Sejr over
Ptolemaios af Ægypten i et Søslag, Under det rom.
Herredømme hjemsøgtes S. af fl. Ulykker; en
Opstand af Jøderne medførte Byens delvise
Ødelæggelse under Trajan, og under
Konstantin den Store blev den ødelagt ved Jordskælv,
men pragtfuldt genopbygget under Navn af
Constantia. Endelig blev den ødelagt af
Saracenerne 647, men der findes endnu Ruiner af
den. (<sp>Litt</sp>.: <sp>Cesnola</sp>, <i>Salaminia</i> [2. Oplag,
London 1881]).
<i>H. H. R.</i>
</chapter>

<chapter name="Salamsten">
<b>Salamsten,</b> d. s. s. <sp>Safir</sp> (fra Ceylon).
</chapter>

<chapter name="Salamvria">
<b>Salamvria,</b> se <sp>Peneios</sp>.
</chapter>

<chapter name="Salandra, Antonio">
<b>Salandra,</b> <sp>Antonio</sp>, italiensk Politiker,
blev født i Troja, Apulien, 31. August 1843,
studerede Jura i Neapel, blev Prof. her 1876,
var 1879—1914 Prof. i Forvaltningsret ved Univ.
i Rom. Han valgtes 1886 til Deputeretkamret,
hvor han sluttede sig til højre Fløj af de Libe-
og kom til at staa Sannino meget nær. Han
var 1891—92 Understatssekretær for
Finanserne, 1894—96 for Skatkamret, 1899—1900
Landbrugs- og Handelsminister, Febr.—Maj 1906
Finansminister i Sannino's første Ministerium,
Decbr 1909—Marts 1910 Finansminister i
Sannino's andet Ministerium. Marts 1914 dannede S.
efter Giolitti's Afgang et moderat
Samlingsministerium og overtog selv Posten som
Udenrigsminister. Med Sannino som Udenrigsminister
(fra Novbr 1914) og ud fra en Tankegang, som
S. selv gav Ord ved at paaberaabe sig Italiens
»hellige Egoisme«, tog denne Regering den
betydningsfulde Beslutning at føre Italien ind i
Verdenskrigen paa Ententens Side. 23. Maj 1915
udstedtes Krigserklæringen mod Østrig-Ungarn.
Under Ministeriet S. var Italiens Stilling i
Virkeligheden bedre, end den blev under de flg.
Regeringer, men dog ikke tilfredsstillende, og
efter en Erklæring af S. angaaende den
østrigske Invasion gik Flertallet i Deputeretkamret
imod ham. Han gik af Juni 1916.
<i>H. J-n.</i>
</chapter>

<chapter name="Salanga">
<b>Salanga</b> (Junk Ceylon), den største Ø i det
ved Knæet af Halvøen Malaka liggende, til Siam
hørende lille <sp>Arkipel</sp> af s. N., 762 km<sup>2</sup> stor,
med 1200 malajiske Beboere og rige Tingruber.
</chapter>

<chapter name="Salanganer">
<b>Salanganer</b> (<i>Collocalia</i>), en Slægt af
Mursejlere, hvoraf en enkelt Art bygger de
»spiselige Svalereder«; se <sp>Mursvaler</sp>, S. 443.
<i>O. H.</i>
</chapter>
