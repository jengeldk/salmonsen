Discipliner, maa væsentlig betragtes som en Reaktion
mod den sensualistiske Skole i Italien, men
tillige som et Forsøg inden for Katolicismen paa
mere selvstændig og frisindet Forsken. Herved
og ved sin Personlighed har R. i sit Land
vundet mange Tilhængere. Hans Hovedværk er
<i>Nuovo saggio sull' origine delle idee</i> (1830), i
hvilket allerede hans System i Grundtrækkene
foreligger færdigt.
<i>(A. T-n.).</i>
</chapter>

<chapter name="Rosner, Karl">
<b>Rosner</b> ['råsn<sub>ə</sub>r], <sp>Karl</sp>, tysk Forfatter, født
i Wien 1873, var først Boghandler, senere
Journalist og Redaktør af »Gartenlaube«. Som
Forf. har han vakt Opmærksomhed ved sme
om dybtgaaende Iagttagelse af det moderne Liv
vidnende Romaner, som »Der Ruf des Lebens«
(1902), »Georg Bang's Liebe« (1906) og »Der
König« (1922), der omhandler Kejser Wilhelm's
Skæbne, samt den udmærkede Novelle, »Befehl
des Kaisers« (1924), der skildrer en
Gardeløjtnant fra Napoleonstiden.
<i>C. B-s.</i>
</chapter>

<chapter name="Rosny">
<b>Rosny</b> [ro'ni], to Smaabyer i det mordlige
Frankrig. 1) <sp>R. sous Bois</sp> i Dept Seine, 10
km Ø. f. Paris, ved Østbanen og Foden af
Mont-Avron-Plateauet, 5800 Indb. R. har et til
Hovedstadens Befæstning hørende Fort.
Stenbrud og Gipsbrænderi. 2) <sp>R. sur Seine</sp> i
Dept Seine-et-Oise, ved venstre Bred af Seine
og ved Vestbanen, VNV. f. Paris, 1000 Indb. R.
har et smukt Slot (16. Aarh.), der er Sully's
Fødested, med Park.
<i>(M. Kr.). E. St.</i>
</chapter>

<chapter name="Rosny, Josep-Henri">
<b>Rosny</b> [ro'ni], <sp>Josep-Henri</sp>, fælles
Pseudonym for to fr. Forfattere, Brødrene <sp>Boëx</sp>,
Joseph-Henri-Honoré, f. 1856, og
Séraphin-Justin-François, f. 1859, begge i Bryssel, af en
Familie med blandet fr., holl., belg. og sp.
Afstamning. Den ældste fordybede sig først i
Londons fattigste Proletarkvarterer; i Forening
med Broderen slog han sig derefter ned i
Paris og studerede Verdensbyens Arbejder- og
Bohême-Liv. 1885 udgav han Romanen <i>Nell
Horn</i> om en Soldat i Frelsens Hær og 1887
Socialiströmanen <i>Le bilatéral</i>. Han var en af
de fem Naturalister, der s. A. protesterede mod
Zola's <i>La terre</i>, og begyndte herefter
Samarbejdet med Broderen, der varede til 1909. Gennem
talrige Rejser udvidede de deres
naturvidenskabelige, sociologiske og filosofiske Kundskaber
og Idéer. En brændende Videbegærlighed,
Uafhængighedstrang og spekulativ Forskeraand
førte dem ad eksperimenterende Veje; fjernt
fra alle Kunstkliker udfoldede de en overdaadig
rig, særpræget, til Tider tung og bisar
Romanproduktion, snart arkæologiserende, snart
moraliserende social, forkyndende Fremskridt og
Udviklingstro, Altruisme og Samfundsfølelse,
Sandhedsafsløring og aandelig Frigjorthed. <i>Les
Xipéhuz</i> (1887) skildrer Væddekampen mellem
Menneskeslægten og en anden sælsom Race i
Universet. <i>Vamireh</i> (1892, paa Dansk ved
Johs. Jørgensen s. A.) er en forhistorisk Roman
fra Kvartærtiden og Dolichokefalernes Periode.
<i>Les profondeurs de Kyamo</i> (1896) handler om
Gorillaernes vaagnende Intelligens. Af de øvrige
Romaner kan nævnes: <i>L'indomptée</i> (1894),
<i>L'impérierne bonté</i> (1894), <i>L'autre femme</i> (1895),
<i>Une rupture</i> (1897), <i>Le roman d'un cycliste</i>
(1899), <i>Une reine</i> (1901), <i>L'héritage</i> (1902), <i>Sous
le fardeau</i> (1906), <i>Contre le sort</i> (1907) o. fl.
Efter 1909 udgav de to Brødre Bøger hver for
sig, henh. under Navnet J.-H. R. <sp>aîné</sp> og J.-H.
R. <sp>jeune</sp>. Af den ældstes Romaner kan nævnes
<i>La vague rouge</i> (1910), <i>La guerre du feu</i> (1911),
<i>Les rafales</i> (1912), <i>La mort de la terre</i> (1912),
o. fl.; af den yngstes <i>Sépulchres blanchis</i> (1913)
og <i>La carapace</i> (1914). Paa Dansk foreligger
»Duftende Vaar«, koreansk Roman, oversat efter
R. af Peter Nansen. (<sp>Litt</sp>.: <sp>G. Casella</sp>, <i>R.</i>
[1907, i <i>Célébrités d'aujourd'hui</i>]).
<i>S. Ms.</i>
</chapter>

<chapter name="Rosny, Léon de">
<b>Rosny</b> [ro'ni], <sp>Léon de</sp>, fr. Orientalist og
Etnolog, f. 5. Aug. 1837 i Loos i Dept Nord.
R. studerede i Paris østerlandske Sprog og
Historie og erhvervede sig bl. a. tidlig en
sjælden Færdighed i jap. Sprog og Skrift. 1863 blev
han Prof. i Japanesisk ved den med det
kejserlige Bibliotek forbundne Skole for østerlandske
Sprog og 1868 Prof. ved <i>École des langues
orientales vivantes</i>. R. udgav 1857 <i>Introduction à
l'étude de la langue japonaise</i>; 1859 <i>Manuel de
la lecture japonaise</i>; 1863 <i>Recueil de textes
japonais</i>; 1869 <i>Cours de japonais</i>; desuden en
<i>Guide de la conversation japonaise</i> (3. Udg.
1883) og en ufuldendt Dictionnaire
japonais-français-anglais (1858—70). R. har ogsaa
skrevet Værker om Kinesisk og Koreansk:
<i>Dictionnaire des signes idéographiques de la Chine</i>
(1874), <i>Aperçu de la langue coréenne</i> (1867),
<i>Vocabulaire chinois-coréen-aïno</i> (1867), <i>Les
peuples de l'Indo-Chine</i> (1874), desuden
<i>Ethnographie de Siam</i> (1886) og det af
Akademiet prisbelønnede Skrift <i>Les peuples
orientaux connus des anciens Chinois</i> (1882). R. har
ligeledes med Held kastet sig over Studiet af
Mellemamerikas Fortids Sprog og Minder (<i>Essai
sur le déchiffrement de l'écriture hiératique de
l'Amérique centrale</i> [1876]; <i>Les documents écrits
de l'antiquité américaine</i> [1882] m. fl.). R.
grundede 1858 Selskabet for asiatisk og
amerikansk Etnografi og udgav dets <i>Bulletin</i>; senere
udgav han <i>Bibliothèque Ethnographique</i> og
grundlagde 1872 de internationale
Orientalist-Kongresser.
<i>V. S.</i>
</chapter>

<chapter name="Rosoglio">
<b>Rosoglio</b> [ro'zål<sub>j</sub>o], forsk. fine ital. Likører,
f. Eks. Maraschino.
</chapter>

<chapter name="Rosolan">
<b>Rosolan,</b> se <sp>Kromviolet</sp>.
</chapter>

<chapter name="Rosolsyre">
<b>Rosolsyre,</b> (OH.C<sub>6</sub>H<sub>4</sub>)<sub>2</sub> (OH.C<sub>6</sub>H<sub>8</sub>.CH<sub>3</sub>) COH,
er et Trifenylmetanfarvestof, der kan afledes
af Rosanilin ved at ombytte NH<sub>2</sub> med OH og
derfor kan faas heraf ved Behandling med
Salpetersyrling. Teknisk fremstilles det ved
Ophedning af Fenol med afvandet Oxalsyre og
Svovlsyre til c. 125°. Herved dannes Korallin,
der er en Blanding af R. og Aurin; det sidste
er sammensat som R., kun uden Metylgruppe.
Ved Behandling med Ammoniak giver Korallin
det røde Korallin ell. Pæonin. De benyttes alle
som Farvestoffer, men er ret ubestandige over
for Lys og Vask. R. krystalliserer i røde,
grøntglinsende Naale ell. Prismer, der kan opløses
i Baser med rød Farve; med lidt Syre bliver
Opløsningen gul, med mere udfældes R.; den
kan derfor bruges som Indikator ved
Syretitrering.
<i>S. P.</i>
</chapter>

<chapter name="Rospigliosi, Palazzo">
<b>Rospigliosi</b> [rospi'i<sub>j</sub>ozi], Palazzo, Palads ved
Via del Quirinale i Rom, bygget 1603, med Have
og Kasino, hvori Malerisamling (G. Reni's
Loftsbillede »Aurora«).
<i>A. Hk.</i>
</chapter>
