sammen med de mere og mere umulige Forhold
paa R. Fjord bragte atter en Forandring til det
værre, og at Byen trods alt dette dog er i
Fremgang, skyldes især Jernbaneanlæggene og
den tiltagende Industri. (<sp>Litt</sp>.: <sp>P. N. Frost</sp>,
»Beskr. over Købstaden R.« [Borris 1817]; <sp>L.
Mylius-Erichsen</sp>, »R. og Omegn« [Kbhvn
1901]; <sp>Trap</sp>, »Stat.-topogr. Beskr. af Danm.«,
4. Udg.; <sp>Daniel Bruun</sp>, »Danmark, Land
og Folk«, III Bd, 1920).
<i>(H. W.). M. S.</i>
</chapter>

<chapter name="Ringkjøbing Amt">
<b>Ringkjøbing Amt,</b> det største af alle
danske Amter, ligger paa Jyllands Vestkyst fra
Limfjorden til S. f. R. Fjord og naar fra
Vesterhavet til over Midten af Halvøen. Mod N.
begrænses det af den lille Del af Thisted Amt,
der ligger S. f. Thyborøn Kanal, Limfjorden
(Nissum Bredning, Oddesund og Venø Bugt) og
Viborg Amt (Salling), mod Ø. ligeledes af
Viborg Amt, fra hvilket det her skilles ved Skive
Aa, Aarhus Amt og Vejle Amt, fra hvilket
sidste det til Dels skilles ved Skjern Aa, mod S.
af Ribe Amt og mod V. af Vesterhavet, som
afsætter R. Fjord og Nissum Fjord. Til Amtet
hører Øen Venø i Limfjorden. Dets største
Udstrækning er i S.—N. 96 km, i Ø.—V. 82 km,
og Arealet er 4662 km<sup>2</sup>, hvoraf c. 47 optages af
de 5 Købstæder; 1. Febr 1921 fandtes der 25828
Gaarde og Huse, deraf i Købstæderne: 3561, og
1416417 Indb. (1901: 111474, 1850: 60638, 1801:
40346), heraf i Købstæderne 30339 (1901: 10887,
1850: 3438, 1801: 1999). Befolkningstætheden er
saaledes for hele Amtet c. 31 og for
Landdistrikterne c. 25 pr km<sup>2</sup>, saa at det næst efter
Tønder Amt er Landets svagest befolkede.

OverfLadeforholdene karakteriseres ved, at
den overvejende Del af Amtet ligger paa de ret
jævne, svagt hældende, store »Hedeflader«,
deriblandt Karup, Paarup-Brande og Sdr. Omme
Fladerne, paa hvilke dog mange og ofte stærkt
kuperede »Bakkeøer« hæver sig; den største,
Skovbjerg Bakkeø i Amtets midterste Del
mellem Storaa og Skjern Aa. Det højeste Punkt,
Store Hørbyhøj (131 m) ligger i Amtsgrænsen c.
10 km SV. f. Silkeborg, og V. herfor findes fl.
Toppe omkr. ved 100 m. I den nordlige Del
hæver Ryde Bavnehøj (S. f. Venø Bugt) og Lem
Bavnehøj (ved Lemvig) sig begge til 90 m, og
i Amtets centrale Del er bl. a. Tihøje (111 m),
Trehøje (103 m), Præstbjerg (95 m) og sydligere
Store Momhøj.

Amtet gennemstrømmes af mange Vandløb
saavel til Limfjorden som til Vesterhavet,
deriblandt, foruden Skive Aa paa Østgrænsen, to
af Landets betydeligste: Storaa og Skjern Aa.
Langs Vestkysten, der er ganske uden
Indskæringer, idet der uden for Ringkjøbing og
Nissum Fjorde strækker sig smalle Landtanger
(Holmsland Klit og Bøvling Klit), gaar en
næsten uafbrudt Klitrække.

Jorderne er paa Fladerne meget sandede og
magre, paa Bakkeøerne derimod mere eller
mindre lerblandede og fl. St. særdeles gode. Et
frugtbart Strøg strækker sig saaledes langs
Limfjorden helt til Vesterhavet ved Bovbjerg.
Ogsaa ved Fjordene paa Vestkysten er der
meget gode Jorder, særlig paa Holmsland N. f.
Ringkjøbing Fjord, og pletvis træffes saadanne
m. a. St. Endelig er der langs Fjordene og i
Aadalene, navnlig de større, ofte udstrakte og
meget værdifulde Enge. Ikke desto mindre er
Amtet som Helhed det lavest boniterede i
Landet, idet der i Landdistrikterne gaar c. 27 ha
paa 1 Td. Hartkorn. Imidlertid er dette
Forhold kun et ufuldstændigt Udtryk for den nuv.
økonomiske Værdi, da der netop særlig i dette
Amt er foretaget store Kulturarbejder
(Opdyrkning og Tilplantning af Hede, Engvanding og
Afvanding af Kær og Moser m. m.).

Ved Vurderingen til Ejendomsskyld 1920 var
der 39 større Gaarde (12 Tdr Hartkorn og
derover) med tilsammen 750 Tdr Hartkorn, 5062
Bøndergaarde (1—12 Tdr Hartkorn) med
tilsammen 13025 Tdr Hartkorn og 9756 mindre
Landbrug (under 1 Td. Hartkorn) med
tilsammen 3344 Tdr Hartkorn. Vurderingssummen for
hele Amtet var 317,3 Mill. Kr, hvoraf
Jordværdi: 150,3 Mill. Af disse Summer faldt henh. 87,0
og 24,2 Mill. paa Købstæderne.

Af hele Arealet var 1919 2909,3 km<sup>2</sup> Ager,
Eng, Græsgang, Have o. l., 66,0 Tørvemose, 372,9
Skov og Plantage, 1084,0 Hede, 30,2 Klit,
Flyvesand o. l., 104,4 Veje, Jernbaner, Byggepladser
m. m. og 95,4 Vand. Af de vigtigste Husdyr
fandtes der 1923: 39057 Heste, 197407 Hornkvæg,
57449 Faar og 190684 Svin.

R. A. har 5 Købstæder, nemlig de 3 gamle:
Ringkjøbing, Holstebro og Lemvig, og de to
ny: Herning og Struer. Det omfatter 9
Herreder: Hammerum, Ginding, Hjerm, Skodborg,
Vandfuld, Ulfborg, Hind, Bølling og
Nørre-Horne. Det har 5 Provstier:
Bølling—Nørre-Horne Herreders, Ulfborg—Hind Herreders,
Skodborg—Vandfuld Herreders,
Hjerm—Ginding Herreders og Hammerum Herreds, hvoraf
de to førstnævnte under Ribe Stift, og de tre
sidstnævnte under Viborg Stift. I verdslig
Henseende deles det i 5 Retskredse: 80., Herning
Købstad og Hammerum Herred (Herning); 81.,
Holstebro Købstad og Hjerm-Ginding Herreder
(Holstebro); 82., Lemvig Købstad og
Skodborg—Vandfuld Herreder (Lemvig); 83., Ringkjøbing
Købstad og Ulfborg—Hind Herreder
(Ringkjøbing); 84., Bølling—Nørre Herreder (Skjern).
Hver af de tre førstnævnte udgør tillige en
Politikreds, henh. 59., 60. og 61., medens de
to sidste tilsammen danner 62. Politikreds.
Amtet hører til 5. Udskrivningskreds, 5.
Landstingskreds og har 6 Folketings-Opstillingskredse
med Valgsteder i Ringkjøbing, Lemvig,
Holstebro, Vinderup, Herning og Skjern. Det er delt i
5 Lægekredse, 5 Skattekredse og 10
Skyldkredse.

R. A. udgjorde i Middelalderen Harsyssel
(undtagen Nørre—Horne Herred, som hørte til
Varsyssel). Fra 1660 var det delt i Bøvling Amt
og Lundenæs Amt (se under de enkelte
Herreder), indtil R. A. oprettedes 1794, iflg. Reskr.
af 4. Septbr 1793, af de nævnte to Amter og
Vrads Herred, der dog 1822 indlemmedes i
Aarhus Amt. (<sp>Litt</sp>.: <sp>J. G. Hald</sp>, »R. A. beskrevet
efter Opfordring af Landhusholdningsselskabet«
[Kbhvn 1833]; <sp>O. Nielsen</sp>, »Harsyssels
Diplomatarium« [Kbhvn 1893]; <sp>J. B. Krarup</sp>,
»Beskrivelse af Landbrugets Udvikling i
Danmark, III, det sydvestlige Jylland« [Kbhvn
1899]).
<i>M. S.</i>
</chapter>
