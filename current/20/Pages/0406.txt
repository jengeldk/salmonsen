skønt kun Kaptajn (Majorskarakteren fik han i
Marts), Stabschef ved Overkommandoen og viste
ved sin fremragende Dygtighed det berettigede
i det trufne Valg; mange af Detailanordningerne
vedrørende Dannevirkes og Dybbøls Forsvar
skyldes saaledes ham, og han var altid paa
Færde. Vendt tilbage til Brohovedet efter en
Rekognoscering af Dybbølstillingen Natten
17.—18. April sluttede han sig til Generalmajor du
Plat, da denne, foranlediget ved Preussernes
Angreb, begav sig ud i Kamplinien.
Umiddelbart efter, at Generalen var bleven dødelig
saaret, traf det dræbende Skud ogsaa R.; han
førtes tilbage til Nybøl, hvor han døde efter faa
Timers Forløb.
<i>P. Nw.</i>
</chapter>

<chapter name="Rosen, Viktor">
<b>Rosen</b> ['råz<sub>i</sub>n], <sp>Viktor</sp>, Baron de, russ.
Orientalist, f. 5. Marts 1849 i Reval, d. 23. Jan.
1908, studerede 1866—70 i Petrograd, siden
ogsaa i Leipzig og Greifswald, østerlandske Sprog
og udgav 1872 paa Russisk et Skrift om den
gammelarabiske Poesi og om Digtenes kritiske
Behandling. 1875—76 udgav R. med W. F.
Girgas en arab. Chrestomati (2 Bd, ny Udg. af 1.
Del 1890) og derpaa fortræffelige Kataloger over
de arab. o. a. østerlandske Haandskrifter i
forskellige Bibliotker: <i>Les manuscr. arabes de
l'Institut des Langues Orientales</i> (1877), <i>Notices
sommaires des manuscr. arabes du Musée
Asiatique</i> (1881), <i>Remarques sur les manuscr.
orientaux de la coll. Marsigli à Bologne</i> (1885),
<i>Les manuscr, persans de l'Institut des Langues
orientales</i> (1886), <i>Indices alphabetici codicum
manuscr. Persicorum, Turcicorum, Arabicorum,
qui in Bibl. Univ. Petropolitanæ adservantur</i>
(1888), <i>Catalogus Libr. manuscr. et impressorum
Monasterii S. Catherinæ in Monte Sinai</i> (1891),
de to sidste med C. Salemann, o. s. v. R. har
ogsaa udg. <i>Imperator Basilius Bulgaroktonos</i>,
Udtog af Jahjâ Antiokien's Krønike, Arabisk
og Russisk (1883), talrige Afh. i »Zapiski« o. a.
lærde russ. Tidsskr. R. var Sekretær ved
Orientalistkongressen i Petrograd 1878 og udgav
en Del af Beretningen 1879.
<i>V. S.</i>
</chapter>

<chapter name="Rosen v. Rosenstein, Nils">
<b>Rosen v. Rosenstein</b>
[ro'se.n-fån-'ros<sub>ə</sub>n-stæ^in], <sp>Nils</sp>, sv. Læge, f. 1. Febr. 1706 i
Sexdräga, Elfsborg Len, d. i Upsala 16. Juli 1773.
R. var opr. Teolog, men studerede fra 1720
Medicin, blev med. Adjunkt 1728, men rejste
1729 udenlands og tog Doktorgraden 1731 i
Harderwijk (<i>De historiis morborum rite
consignandis</i>). Han overtog derefter O. Rudbeck's
Professorat, blev 1734 Assessor i <i>Collegium
medicum</i>, 1735 Livmedikus og 1740 <i>Prof. historiæ
naturalis</i> (Botanik), et Professorat, han Aaret
efter byttede med Carl Linné's, idet denne var
Prof. i praktisk Medicin og Præfekt for det
akademiske Sygehus. 1746 blev R. Arkiater, og
1756 byttede han atter Embede, denne Gang
med Sam Aurivillius, men opgav det efter et
Aars Forløb. R. hører til Sveriges berømteste
Læger. Han udfoldede en stor litterær
Virksomhed, ikke mindst som populær Forf. Han
indførte Brugen af Ednabark i Sverige og var
en ivrig og heldig Forkæmper for
Vaccinationens Brug. Hans <i>Compendium anatomicum</i>
(1736, 2. Udg. 1738) var skrevet paa Svensk,
ligesom hans »Underrättelser om
barnasjukdomar och deres botemedel« (1764), der er hans
Hovedværk, der oversattes til mange Sprog. I
»Berättelser om en smittosam sjukdom«
(1742—43) beskrev han for første Gang en
Skarlagensfeberepidemi i Sverige. Et andet Arbejde
er »Om Pesten« (1772), o. fl. Afh. behandler
Gigtspørgsmaalene. Svenska
Vetenskapsakademien slog 1773, Svenska akademien 1814 en
Medaille for ham.
<i>J. S. J.</i>
</chapter>

<chapter name="Rosenau">
<b>Rosenau,</b> se <sp>Rožňava</sp>.
</chapter>

<chapter name="Rosenberg">
<b>Rosenberg</b> ['ro.z<sub></sub>nbærk], 1) By i preussisk
Prov. Schlesien, 40 km NØ. f. Oppeln, har (1910)
5742 Indb., Lærerseminarium,
Mineralvandsfabrikation, Savskæreri, Kvægmarkeder, i
Omegnen Jernlejer. 2) By i preuss. Prov.
Vestpreussen, 27 km Ø. f. Marienwerder, har (1910)
3181 Indb. Savskæreri, Korn- og Vinhandel. 3)
R. i Tschekkoslovakiet, se <sp>Ružomberok</sp>.
<i>(Joh. F.). O. K.</i>
</chapter>

<chapter name="Rosenberg, Adolf">
<b>Rosenberg</b> ['ro.z<sub>ə</sub>nbærk], <sp>Adolf</sp>, tysk
Kunsthistoriker, f. 30. Jan. 1850 i Bromberg, d.
26. Febr 1906. R., der i Berlin havde studeret
Filosofi og Arkæologi, var en meget flittig,
meget skrivende, men bred og lidet aandfuld Forf.
Ved sine mange Afh. og Skr. om Brødrene
Bebam (1875), Berlins (1879) og Münchens
Malerskole (1887), Rubens-Stikkere (1888),
Rubens-Breve (1881), Bidrag til Knackfusz'
Kunstnermonografier, forsk. Afsnit i Dohme's »Kunst u.
Künstler« samt ved sin »Gesch. der modern.
Kunst« (3 Bd, 2. Udg. 1894) etc. har han
imidlertid bibragt tysk Kunstpublikum megen
belærende Viden; han udgav »Klassiker d. Kunst«.
<i>A. Hk.</i>
</chapter>

<chapter name="Rosenberg, Axel Edvard Johan">
<b>Rosenberg</b> ['ro.s<sub>ə</sub>nbærj], <sp>Axel Edvard
Johan</sp>, sv. Maler, f. 1. Apr. 1858, var Elev af
Perséus og Kunstakademiet i Sthlm, vandt 1882
kgl. Medaille for »Egeskov«. Tog til Paris, hvor
han opnaaede <i>Mention honor</i>. 1886 for
»Vårvinter«. Han har fortrinsvis malet Billeder fra
Omegnen af Sthlm: »Vinternat« etc. Hans
»Høstmorgen i Soldis« kom til Nationalmus. i Sthlm.
1901 blev R. Medlem af det sv. Kunstakademi.
<i>A. Hk.</i>
</chapter>

<chapter name="Rosenberg, Carl Frederik Vilhelm Mathildus">
<b>Rosenberg,</b> <sp>Carl Frederik Vilhelm
Mathildus</sp>, dansk hist. og politisk Forf.,
f. 2. Jan. 1829
i Skanderborg,
d. 3. December
1885 i Kbhvn.
Han blev <i>cand.
jur.</i> 1854, 1858
Kancellist og
1863
Fuldmægtig i Kirke- og
Undervisningsministeriet,
men fik 1866
Afsked, fordi
han ikke vilde
opgive sin
politiske
Forfattervirksomhed.
Naar undtages
et Par
Flyveskrifter imod
Ministeriet Ørsted 1853—54, havde han
indtil 1864 fortrinsvis syslet med litterære
Studier; han skrev talrige Boganmeldelser i »Dansk

<img>C. F. V. M. Rosenberg.</img>
