<chapter name="Roblou, Félix Marie Louis Jean de la Tréhonnais">
<b>Roblou</b> [rå'b<sub>i</sub>u], <sp>Félix Marie Louis
Jean de la Tréhonnais</sp>, fr. Historiker
og Orientalist, f. i Rennes 10. Oktbr 1818, d. i
Paris 30. Jan. 1894, var indtil 1864 Lærer i
Historie ved Lyceer i fl. fr. Provinsbyer, medens
ban samtidig studerede den gamle Historie,
særlig Østerlandenes Oldtidshistorie efter
Kilderne. Han arbejdede sig bl. a. ind i den
ægyptiske Hieroglyfskrift og den assyriske
Kileskrift, tog 1852 Doktorgraden <i>es-lettres</i> i Paris
ved Afh.: <i>De l'influence du Stoïcisme à l'époque
des Flaviens</i> og <i>Aegypti regimen sub Ptolemaeis</i>;
1860 fik han af <i>Académie des inscriptions</i>
hædrende Omtale for sin <i>Mémoire sur les
connaissances des anciens dans la partie de l'Afrique
comprise entre les Tropiques</i>, fik 1870 af samme
Akademi 2. Pris for sin <i>Mémoire sur l'économie
politique de l'Égypte des Lagides</i> (udg. 1876) og
blev 29. Decbr 1882 korresponderende Medlem
af samme. 1862 udgav han: <i>Histoire ancienne
des peuples d'Orient jusqu' aux guerres
médiques</i>, hvori han først af alle med Held
benyttede Opdagelserne i Ægypten og Assyrien til
at give et rigtigt Billede af Orientens gamle
Historie. R. blev 1870 Docent ved Univ. i
Strassburg, en Stilling, han mistede ved Tabet af
Alsace 1871. 1874 blev han Docent i Historie
ved Fakultetet i Nancy, hvorfra han siden
forflyttedes til Rennes som Prof. 1888 tog han sin
Afsked.
<i>V. S.</i>
</chapter>

<chapter name="Roboransdraaber">
<b>Roboransdraaber,</b> se <sp>Kinadraaber</sp>.
</chapter>

<chapter name="Roborantia">
<b>Roborantia</b> (lat.), Lægemidler, der antages
at styrke Organismen, at give Kræfter. De
fleste saakaldte R. er væsentligst
appetitvækkende og fordøjelsesfremmende; særlig kendte
er de saakaldte Roborans- ell. Kinadraaber.
<i>(Lp. M.). P. H.</i>
</chapter>

<chapter name="Rob Roy">
<b>Rob Roy</b> ['råb-'råj] (1671—1734), skotsk
Kvæghandler og Røverhøvding, tilhørte Klanen
Mac Gregor og hed Robert Mac Gregor, men
kaldte sig ofte R. R. (røde Rob). Da Hertugen
af Montrose jog ham fra hans Gaard, levede
han et eventyrligt Røverliv, til han blev
fængslet i Newgate 1727; han skulde have været
deporteret til Barbados, men blev benaadet, og
døde fredelig paa sin Gaard »Balquhidder«. Han
er Helten i en Roman af Walter Scott. (<sp>Litt</sp>.:
<sp>A. H. Millar</sp>, <i>Story of R. R.</i> [1883]).
<i>(J. L.). H. J-n.</i>
</chapter>

<chapter name="Robsart, Amy">
<b>Robsart</b> ['råbsa<sub>ə</sub>t], <sp>Amy</sp>, Datter af Sir John
R., ægtede 1550 John Dudley (Greve af
Leicester); begge Ægtefæller var da omtr. 18 Aar
gamle, og Forholdet synes at have været godt
mellem dem, ogsaa efter at Dudley blev draget
til Hoffet. Men 1560 omkom R. paa Gaarden
Cumnor og blev fundet neden for Trappen med
brækket Hals. Den retslige Undersøgelse
skønnede, at hun var død ved Ulykkestilfælde ell.
Selvmord, men Folkemeningen beskyldte Dudley
og Dronning Elisabeth for at have ladet hende
myrde. (<sp>Litt</sp>.: <sp>Isaac</sp>, <i>A. R. and Earl
Leicester</i> [1886]).
<i>(J. L.). H. J-n.</i>
</chapter>

<chapter name="robust">
<b>robust</b> (lat.), stærk, kraftig.
</chapter>

<chapter name="Robusti">
<b>Robusti,</b> se <sp>Tintoretto</sp>.
</chapter>

<chapter name="Roca, Cabo da">
<b>Roca,</b> <sp>Cabo da</sp>, se <sp>La Roca</sp>.
</chapter>

<chapter name="Roca, Julio">
<b>Roca</b> ['råka] <sp>Julio</sp>, Præsident i Argentina
1880—86 og paa ny 1898—1904 (f. 1843, d. 1915),
var allerede 1874 General og kuede som
Krigsminister 1878—80 Indianerne i Pampas
(Patagonien) og tilknyttede deres Land. Som
Præsident fremmede han Argentinas materielle
Udvikling ved store Jernbaneanlæg, men spændte
Kreditten saa stærkt, at der senere opstod
alvorlige finansielle Forlegenheder. Disse
medførte, at hans Efterfølger og Svoger Colman
1890 fortrængtes fra Magten, og R. maatte selv
en Tid lang være Førsteminister under hans
Afløser. 1892 blev R. Formand i Senatet og
1895 Vicepræsident. 1898 genvalgtes han til
Præsident, søgte straks ved en personlig
Sammenkomst med Præsidenten i Chile at faa
Grænsetvistigheden bilagt og opnaaede 1901—02 at
genoprette det venskabelige Forhold mellem de
to Stater, samt Aftale truffet om Rustningernes
Indskrænkning og fremtidig Voldgift. Endelig
var han 1912 Sendemand i Brasilien og fik
ligeledes her Grænsen mellem de to Stater fastsat
paa fredelig Vis.
<i>E. E.</i>
</chapter>

<chapter name="Rocaille">
<b>Rocaille</b> [rå'ka.j] (fr., af <i>roc</i>, Klippe),
Grotteværk, sammenstillet paa Mørtelgrund af
Stenmuslinger, Koraller o. l. og brugt til Dekoration
i Havearkitektur, Springvand, Grotter eller
Nicher. Slige Dekorationer er en Opfindelse af
den italienske Barok, forekom i 17. Aarh. i hele
Europa og kom til at give Navn til Rokokostilen.
<i>C. A. J.</i>
</chapter>

<chapter name="Rocamadour">
<b>Rocamadour</b> [råkama'du.r], By i det sydlige
indre Frankrig, Dept Lot, NNØ. f. Cahors, 1200
Indb. R., der har en malerisk Beliggenhed i
en snæver Fjeldkløft ved Alzou og er Station
paa Orléans-Banen, har et højtliggende Slot fra
12. Aarh. og en gammel berømt Valfartskirke
(Saint Amadour).
<i>(M. Kr.). E. St</i>
</chapter>

<chapter name="Rocambole">
<b>Rocambole</b> [råkã'bål] (fr.), sp. Hvidløg; Navn
paa en bekendt Røverroman.
</chapter>

<chapter name="Rocca di Papa">
<b>Rocca di Papa</b> ['råk.a-], By i Mellemitalien,
Prov. Roma, ligger 22 km SØ. f. Rom, 807 m
o. H., i Albanerbjergene ved den nordvestlige
Rand af det tidligere Krater Monte Cavo og
omgives af Skove. (1911) 4370 Indb.
<i>C. A.</i>
</chapter>

<chapter name="Roccella">
<b>Roccella</b> Dec., Slægt af Laver
(Skivesvamplaver) med buskformet Løv, hvis Grene er
trinde ell. svagt sammentrykte, og som indeholder
en tæt Marv; Frugterne er sidestillede, flade ell.
lidt konvekse Skiver. 6 Arter, alle i varme Egne.
<sp>Farvelav</sp>, <sp>Orseillelav</sp> (<i>R. tinctoria</i>
Dec.) bliver 16—32 cm høj og har ugrenet ell.
gaffelformet grenet, hvidligt og læderagtigt Løv
med sorte Frugter; den vokser paa Klipper paa
de kanariske Øer og Azorerne, ved Middelhavet
o. a. St., samles og tjener til Fremstilling af
Orseille og Lakmus.
<i>A. M.</i>
</chapter>

<chapter name="Roccella Jonica">
<b>Roccella Jonica</b> [ro't∫æl.a-'jånika], By i
Syditalien. Prov. Reggio di Calabria, ligger
ved Jernbanelinien Reggio—Taranto paa en stejl
Klippe ved det Joniske Hav. (1911) 6250 Indb.
R. har gamle Bymure og Ruiner af et Citadel
og driver Silkeindustri, Vin- og Olivenavl.
<i>C. A.</i>
</chapter>

<chapter name="Roccellinin">
<b>Roccellinin,</b> et Bitterstof, der findes i
<i>Roccella tinctoria</i>. Det danner fine, silkeglinsende
Naale, er uopløseligt i Vand, tungtopløseligt i
kogende Alkohol, letopløseligt i Alkalier. R.
farves gulgrønt af en Klorkalkopløsning.
<i>(O. C.). S. P.</i>
</chapter>

<chapter name="Rocchetta">
<b>Rocchetta</b> [ro'ket.a] kaldes den i Ægypten
forekommende naturlige Soda.
<i>K. M.</i>
</chapter>

