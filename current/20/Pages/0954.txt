man med Møje har holdt den i en Dybde af 3
m. I en Aarrække var S. J. d. N. et Stridens
Æble mellem England og U. S. A. Iflg.
Clayton-Bulwer-Traktaten 1849 erklæredes Byen og
Havnen neutrale; 1855 bombarderedes og
afbrændtes S. J. d. N. ved et amer. Krigsskib,
og 1860 kom den under Nicaragua.
<i>(H. P. S.). M. V.</i>
</chapter>

<chapter name="San Juan Mountains">
<b>San Juan Mountains</b>
[-'sän-'dзu.n-'ma^un-t<sub>i</sub>nz], Bjergstrøg i U. S. A., ligger i den
sydvestlige Del af Staten Colorado og udgør en Del
af Rocky Mountains.
<i>G. Ht.</i>
</chapter>

<chapter name="San Julian">
<b>San Julian</b> [saŋ-ku'l<sub>i</sub>an], lille Havneplads
ved Bugten Puerto S. J. paa Patagoniens
Østkyst, Territoriet Santa Cruz, hvor Magalhães
overvintrede 1520.
<i>M. V.</i>
</chapter>

<chapter name="Sankara">
<b>Sankara,</b> se <sp>Çankara</sp>.
</chapter>

<chapter name="Sankelmark">
<b>Sankelmark,</b> en mindre Landsby, beliggende
tæt ved Hovedlandevejen Slesvig—Flensborg,
c. 7 km S. f. denne By, er særlig kendt fra
Kampen her 6. Febr 1864. — 3. Division
(General Steinmann), som denne Dag skulde dække
den danske Hærs Tilbagetog fra Danevirke, lod
7. Brigade med 2 Kanoner under Oberst Max
Müller tage Stilling ved Oversø for at optage
8. Brigade, som hidtil havde været de
forfølgende Østerrigere (Brigaden Nostitz samt et
Rytterregiment) nærmest. 8. Brigade passerede
c. Kl. 2 Efterm. 7. Brigades Stilling og fortsatte
mod Flensborg; 7. Brigade med kun 2 Kanoner
var saaledes nu Hærens Arrièregarde. Paa
østerr. Side havde General Nostitz Befaling til
at besætte Defileerne ved Oversø og lade
Rytteriet rekognoscere mod Flensborg. Saaledes
opstod Kampen ved S. —
7. Brigade tog Opstilling
paa den flade
Højderyg NØ. f. Oversø; i 1.
Træfning (c. 700 m NØ.
f. Trenebroen) 1.
Regiment med 2 Kanoner, i
2. Træfning 11. Regiment.
C. Kl. 3 Efterm.
begyndte Kampen. Østerrigsk
Rytteri viste sig foran
vor Stilling, men maatte
dels p. Gr. a. vore
Skytters Ild, dels som Følge
af det glatte Føre gaa
tilbage. Det fjendtlige
Brigadebatteri kørte op, og
fjendtligt Infanteri, 2
Batailloner, angreb. Oberst
Max Müller søgte ikke at
afslaa Angrebet ved
Ilden, men ved et
Modangreb af hele 1.
Regiment, og han lod blæse
»gaa paa«. Modangrebet
udførtes med Energi —
særlig 4. Komp., Kaptajn
Weyhe —, men
Resultatet blev, at Regimentet
sprængtes og under stærk
Beskydning maatte
trække sig tilbage, forfulgt af
Fjenden. Max Müller lod
nu 11. Regiment, der
havde indtaget en
Optagestilling i og i Højde med
Skovudkanten ved S. Søs
nordlige Spids, foretage
et Modangreb frem ad
Chausseen for at standse
Forfølgerne. Dette
udførtes med megen Bravur,
tvang Fjenden (der nu havde 3
Batailloner) til at standse saa meget, at 7.
Brigade derefter nogenlunde ordnet kunde
komme tilbage til Bilskov. Da Mørket faldt paa,
c. Kl. 5 Efterm., ophørte Skydningen, og da det
viste sig, at en yderligere Fremrykning ikke
tilsigtedes af Fjenden, trak 11. Regiment sig
tilbage til Jaruplund (S. f. Flensborg) og
udstillede Forposter, 10. Regiment naaede først
efterhaanden at faa sin hele Styrke samlet.
Vort Tab var 17 Officerer, 766 Underofficerer og
Menige døde, saarede og fangne; paa Fjendens
Side 30 Officerer og 403 Underofficerer og
Menige.
<i>E. C.</i>

<img>Situationsplan over Sankelmark.</img>
</chapter>

<chapter name="Sankey, Ira David">
<b>Sankey</b> ['säŋk<sub>i</sub>], <sp>Ira David</sp>, f. i
Pennsylvanien 1840, d. 14. Aug. 1908, er kendt for
sine aandelige Sange. Han har navnlig
arbejdet meget for Søndagsskolen og for de
