i Berlin 1865 etablerede R.-Anlæg indførtes et
System med Dobbeltrør (65 mm Diameter) og
komprimeret Luft i Kredsstrømning, hvorved
Lufttrykket fra Hovedstationens Pumpeanlæg
benyttedes til Frem- og Tilbagesendelse af
Hylstre mellem flere Stationer. De gode
Resultater med disse og med de omtr. samtidig i
Paris udførte Anlæg medførte, at R.
efterhaanden vandt større Udbredelse (i Wien 1875,
München og New York 1876 o. fl.) og findes nu i
betydelig Udstrækning i de fleste større europ.
og amer. Byer.

Man skelner ved moderne R. mellem Anlæg
til Befordring paa kortere Strækninger inden
for samme Bygning (Hus-R.) og Anlæg med
underjordiske Ledninger til fjerntliggende
Stationer (By-R.).

Til Hus-R. benyttes i Reglen Messingrør med
cirkulært Tværsnit fra 30—70 mm; til særlig
Brug (f. Eks. for Transport af Bankbøger o. l.)
anvendes ovale Rør.

Hylstrene, der benyttes under Transporten,
udføres af Læder, Fiber, Celluloid o. l. eller
Metal (se Fig. 1). Ved en særlig Art Hus-R.
for Befordring af ensartede Smaasedler
benyttes ikke Hylstre, men de paagældende Papirer
anbringes med en ombukket Kant (Fig. 2)
direkte i Rørledningen, der har et fladt
rektangulært Tværsnit. Ledningslængden ved
Hus-R. overskrider i Reglen ikke 500 m (ved
Seddel-R. 100 m).

Til By-R., der etableres paa Strækninger af
indtil 2 à 3 km, benyttes cirkulære Rør af
Smedejern ell. Staal. Mest anvendt er
Tværsnit paa 65—80 mm; ved amer. Anlæg for
Brevbefordring benyttes dog Ledninger af indtil
3—400 mm's Diameter.

Som Drivkraft benyttes saavel Tryk- som
Sugeluft enten hver for sig ell. samtidig efter
forannævnte Kredsstrømningssystem. Ved
Hus-R. anvendes Over- ell. Undertryk fra 0,1—0,3
Atm. (ved Seddel-R. noget mindre). By-R.
kræver betydelig højere Trykdifferens og større
Luftmængde; i Reglen benyttes her Spændinger
paa c. 1 Atm. Overtryk og 1/2 Atm. Undertryk.
Til de større Anlæg benyttes Stempel- eller
Kapselkompressorer, drevet af Dampmaskiner,
Forbrændings- ell. Elektromotorer paa indtil
50—200 H. K. Ved mindre Anlæg (og
Seddel-R.) anvendes Centrifugalblæsere paa 2—4 H. K.
Befordringshastigheden er ved Hus-R. fra 6—15
m i Sek., ved By-R. noget større (indtil 20 m).

Ved omfattende Anlæg af begge Arter
indrettes en Centralstation (Fig. 3, 4 og 5), hvor
Forsendelserne samles og omdirigeres ad
forskellige Ledninger, idet Hylstrene er mærket
paa en saadan Maade, at
Centralbetjeningspersonalet umiddelbart kan se, til hvilken Station
de ankommende Hylstre skal videresendes. Ved
enkelte nyere Anlæg finder denne Omdirigering
helt ell. delvis Sted automatisk. Hylstrene er
da forsynet med et særligt Indstillingsorgan,
der ved Passagen gennem de i Rækkefølge paa
samme Rørledning anbragte Stationer kun
paavirker et enkelt af Modtagerapparaterne,
saaledes at Forsendelsen udlades paa den
Station, hvortil Indstillingen er foretaget.

Den totale Ledningslængde for de i Europa
og Amerika etablerede R.-Anlæg er henimod
3000 km, hvoraf c. Halvdelen benyttes til
Fjernbefordring. (<sp>Litt</sp>.: <sp>H. Schwaighofer</sp>,
»Rohrpost—Fernanlagen« [München 1916]).
<i>A. C. G.</i>
</chapter>

<chapter name="Rørpresning">
<b>Rørpresning</b> foregaar under forsk. Former.
1) Udpresning af en plastisk Masse gennem et
rørformet Mundstykke (se <sp>Lerrør</sp> og
<sp>Strengpresning</sp>); 2) Ehrhardt's Metode
(se <sp>Presning</sp>); 3) Oppresning af en
cirkulær Metalplade, kold ell. glødende, til en høj
Krukke, der behandles videre ved Valsning ell.
Trækning; paa denne Maade fremstilles ofte
Kobberrør og i Amerika Kulsyreflasker o. l.,
vide Staalrør. 4) Cylindriske Rør med Bund,
fremstillede efter 3) eller paa anden Maade,
strækkes og indsnævres ved varm Presning,
idet man anbringer en Dorn i Røret og presser
begge Dele gennem stadig snævrere Trækhuller.
<i>E. Su.</i>
</chapter>

<chapter name="Rørprøvning">
<b>Rørprøvning.</b> A. <sp>Metalrør</sp>. Ved
Modtagelse af Metalrør bruges flg. Prøver: 1)
<sp>Besigtigelse</sp> af Rørene, Eftermaaling af
Dimensioner og Form samt Vejning. 2)
<sp>Ætseprøver</sp> paa en Tværsnitsflade for at afgøre,
om Røret er sømløst, lapsvejset ell. stuksvejset.
3) <sp>Bøjelighedsprøver</sp> bruges ved
svejste Jernrør til Damp-, Gas- og Vandledninger
for at undersøge Svejsningens Godhed. Røret
fyldes med fint Sand (for at det ikke skal
klemmes fladt) og lukkes for Enden med
Træpropper, hvorefter det bøjes saaledes, at Svejsfugen
lægges i det vandrette Midterplan, hvor
Forskydningsspændingerne er størst. Røret
understøttes paa drejelige Træklodser og belastes i
Midten med en Trædorn, hvis Radius (maalt
inderst i Rillen) er 3 ell. 4 Gange
Rørdiameteren (Fig. 1). Man maaler Bøjningsvinklen i det
Øjeblik, Svejsfugen aabner sig ell. selve
Materialet revner. Lgn. Prøver udføres med
Kobberrør i saavel varm som kold; Tilstand og med

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4—7.</img>
