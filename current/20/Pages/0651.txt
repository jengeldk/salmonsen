Mængde Injektionspræparater, forfærdigede af
ham selv og hans Datter Rachel. Der var lagt
stor Vægt paa en zirlig Opstilling, man kunde
se Klippepartier, lavede af Nyre og Blæresten,
paa hvilke der stod Fosterskeletter i maleriske
Positioner, omgivne af en rig Vegetation af
injicerede Blodkarforgreninger. En stor Samling
af denne Art solgte R. 1693 til Peter den Store,
og den var før Revolutionen endnu bevaret i
Petrograd. I Løbet af 10 Aar fremstillede han
derefter en anden Samling, som han solgte til
Johan Sobiesky. Videnskabeligt har R. stor Bet.
Han var den første, der paaviste Svindet af
Kæben hos Oldinge og Forskellen mellem det
mandlige og det kvindelige Skelet, navnlig hvad
Bækkenet angaar. Ved Hjælp af Injektioner
paaviste han <i>Arteriæ</i> og <i>Venæ bronchiales</i> og
Ribbensarterierne, samt Nethindens centrale
Pulsaare. Han beskrev Hudens Papiller; som
<i>Musculus uterinus Ruyschii</i> benævnes visse
Muskelstrøg i Livmoderen. Den saakaldte <i>Lamina
Ruyschii</i>, Øjets Aarehindes indre Lag, fik Navn
af Broderen Hendrik R. <i>in patris honorem</i>. Som
<sp>R.'s Gang</sp> betegnes en blindt endende Kanal,
der er et Rudiment af Jacobson's Organ,
hvilket R. har kendt og afbildet (<i>Thesaurus anat.</i>
III. P. 49; Tabel IV, Fig. 5). R. angives ogsaa
at have opdaget Lymfekarrenes Klapper; disse
var dog tidligere sete af O. Rudbeck. R.'s <i>Opera
omnia</i> (1721) er ikke saa fuldstændige som Udg.
1737.
<i>J. S. J.</i>
</chapter>

<chapter name="Ruysch, Rachel">
<b>Ruysch</b> ['rö^ysk], <sp>Rachel</sp>, holl. Malerinde,
f. i Amsterdam 1664, d. smst. 1750, var Elev af
Willem van Aelst og uddannede sig videre i
Tilslutning til J. D. de Heem. Den højtskattede
Kunstnerinde, der virkede i Amsterdam og i
Haag, hvor hun 1701 blev optagen i
Lukas-Gildet (sammen med sin Mand, Portrætmaleren
Jurriaan Pool, som hun havde ægtet 1695), samt
i Düsseldorf 1708—16 som Hofmalerinde ved
det kurfyrstelige Hof, malede især
Blomsterstykker og Frugtbilleder. Nydeligt og
smagfuldt anordnede, omhyggeligt gennemførte og
fint sammenstemte i Farven er hendes
Blomsterbuketter dog knapt saa levende som de
Heem's og uden dennes fine <i>Clair-obscur</i>. Som
hendes bedste Billeder nævnes det pragtfulde
med Insekter vrimlende Blomsterflor ved Foden
af en Træstamme (i Rotterdam) og
»Blomsterbuket« i Münchens Pinakotek; desuden talrige
Malerier af R. i hollandske, belgiske og tyske
Samlinger. Paa den holl. Udstilling 1922 i Kbhvn
saas <i>Nature morte</i>.
<i>(A. R.). A. Hk.</i>
</chapter>

<chapter name="Ruysdael, Salomon van og Jacob Isaacksz van">
<b>Ruysdael</b> ['rö^ysda.£] (<sp>Ruisdael</sp>), 1)
<sp>Salomon van</sp>, holl. Landskabsmaler, f. c. 1600
vist i Haarlem, d. 1670 smst., var sandsynligvis
Elev af Esaias van de Velde, blev 1623 Medlem
af Haarlems Mialergilde og uddannede sig i
Tilslutning til Molyn og Goyen, sammen med hvem
han hører til den første Generation af holl.
Landskabskunstnere, der helt erobrer deres
Land og genskaber det kunstnerisk. R. er
maaske knap saa mangfoldig i sine Motiver som
Goyen og naar vel næppe helt dennes fine og
sarte Gengivelse af Lys og Luft, men
Jordsmonnet og Træerne er fyldigere og kraftigere
gennemformede end hos denne. R.'s Billeder
fremstiller gerne Partier ved en Flod ell. Gracht,
hvor Piletræerne paa Bredden spejler sig;
Udkig er der ind over Land til en lille Landsby,
Vejen snor sig gennem den, og der færdes
kørende og vandrende; paa Floden ses Sejlbaade
og den store Færge, der fører de vejfarende fra
den ene Flodbred til den anden. Hyggeligere
Landskabskunst end R.'s findes ikke, ingen har
skildret det stille og rolige hollandske Fladlands
blide Søndagsfred skønnere end han.
Fortræffelig enkel og simpelt komponerede med deres
klare, blonde Farveholdning er hans Malerier
altid af fuldendt Billedvirkning. Senere søgte
han under Paavirkning af sin store Brodersøn
en bredere Behandling og stærkere
Farvevirkning, men den Kraft, han opnaar, vejer næppe
op mod de tidligere Billeders Finhed.
Hovedværker af R. findes i Berlin (bl. a. Landskab
1631), i Frankfurt (Flodbillede, udateret), i
München, i Dresden, i holl. Samlinger (»Holdt
i Landsbyen«, Amsterdam), i Bryssel (»Færgen«,
1647) og Antwerpen; Kumstmus. i Kbhvn ejer
bl. a. det prægtige »Hollandsk Landsby ved en
Flod«; to Landskaber i Nivaagaard-Saml. Af
Sønnen <sp>Jacob Salomonz v. R.</sp> (f. c. 1630
i Haarlem, d. 1681 smst.) ejer Gaunø-Saml.
»Udkanten af en Skov«. — Med R.'s Brodersøn
og (sandsynligvis) Elev

2) <sp>Jacob Isaacksz van R.</sp> (signerer i
sine tidligere Billeder som Onkelen, senere
skriver han altid sit Navn med i: <sp>Ruisdael</sp>),
f. i Haarlem 1628 (1629), d. smst. 1682, 1648
Medlem af
Haarlems
Malergilde, faar
holl.
Landskabsmalerkunst sin
største Mester. Saa
mange
fortræffelige
Landskabsmalere, 17
Aarh.'s Holland
ejede, R. rager
op over dem
alle som
Rembrandt over alle
dets
udmærkede
Portrætmalere; R. er
bl. dem
Digteren og
Tænkeren, som Goethe har kaldt ham. Det er da
ogsaa særlig ved sin Kunsts Sjælfuldhed, ved
dems gribende Udtryk for en dybt bevæget
Stemning, en til Tider næsten tragisk Livsfølelse, at
han staar over sine mere jævne Landsmænd.
Fælles med dem har han den redelige og
bramfri Gengivelse af sit Hjemlands fordringsløse
og simple Motiver, saaledes i de talrige
Landskaber ude fra Klitterne med de sandede Vejes
slyngede Linier mellem fattig forkrøblet Buskads.
(Billeder bl. a. i München og Louvre), saaledes
i Malerierne med Udsigt fra Klitterne ved
Overveen over Enige og Blegepladser ind til
Haarlem (Haag, Amsterdam, Berlin). Endvidere i
Vinterbillederne — som i München og
Amsterdam — og i Strandbillederne (»Rhinen ved
Wyk by Duurstede« i Amsterdam) og de egl.

<img>J. I. v. Ruysdael.</img>
