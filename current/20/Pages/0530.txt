mod de ophidsede Bondeskarer, som afbrændte
og plyndrede Godser og Gaarde og begik alle
Haande Udskejelser. 24. Marts demissionerede
Kabinettet Cantacuzenu, og der dannedes et
liberalt Kabinet under Sturdza, hvem de
Konservative tilsagde deres Støtte. Medens
Urolighederne dæmpedes med Militærmagt, vedtog
Kamrene enstemmig fl. Lovforslag om en
Reform af Grundskatten for de smaa Jordbrugere
og om Ophævelse af forsk. Afgifter. Nogle
Embedsmænd, der havde vovet sig for langt ud
i antisemitisk Propaganda, blev afskedigede. Et
Lovforslag mod Forpagtertrusterne
gennemførtes.

Marts 1909 trak Sturdza sig tilbage fra
Konseilspræsidiet og afløstes af den ligeledes
liberale Bratianu. 2 Aar efter kom de Konservative
til Magten med Ministeriet Carp, der
rekonstrueredes 1912 under Majorescu. R. blandede
sig ikke i Balkankrigen 1912—13, men paa
London-Konferencen krævede det en
Grænseregulering ved Dobrudsha som Pris for sin
Neutralitet. Bulgarien gav Løfter desangaaende, men
da det tøvede med at opfylde Løfterne,
rykkede rum. Tropper over Grænsen efter
Udbrudet af Krigen mellem Bulgarien og
Serbien-Grækenland. Ved Freden i Bukarest erhvervede
R. fra Bulgarien Silistria m. m. Ved
Verdenskrigens Udbrud proklamerede K. sin
Neutralitet. Kort efter (Oktbr 1914) døde først Sturdza,
der var en af de kraftigste Støtter for en
Venskabspolitik over for Østerrig-Ungarn, dernæst
Kong Carol. Kronen gik over til dennes Nevø,
Ferdinand, der var gift med den eng. Prinsesse
Marie. Bl. Rumænerne, der stadig saa hen til
deres under det ung. Styre undertrykte
Landsmænd i Transsylvanien, voksede Stemningen for
en Indgriben i Krigen paa Ententens Side. Til
disse Ønsker sluttede sig ogsaa de af Take
Jonescu ledede »demokratiske Konservative«,
medens Sympatien for Centralmagterne
overvejende var at finde bl. de egl. Konservative.
1916 blev der truffet afgørende Forberedelser
til Indtræden i Krigen. Man traf Overenskomst
med Rusland om, hvilke Dele af Østerrig og
Ungarn der efter Sejren over Centralmagterne
skulde tilfalde R. Krigen blev besluttet i et
Kronraad 27. Aug., hvor kun Carp fraraadede.
Krigen erklæredes til Forsvar for R.'s
nationale Interesser. (Se <sp>Verdenskrigen</sp>).
Udfaldet af Kampene blev uheldigt for R. Efter
at Bukarest var faldet i Centralmagternes
Hænder, demissionerede Bratianu, men Kongen
formaaede ham til at rekonstruere sit Kabinet, bl. a.
ved Optagelsen af Jonescu. Hof og Regering tog
Ophold i Jassy. Vanskelighederne forøgedes ved
Bolshevikernes Overtagelse af Magten i
Rusland. Disse søgte af fremkalde Revolution i R.
ved Hjælp af de der staaende russ. Tropper;
det kom endog til en kortvarig og resultatløs
Krig med Rusland. Med Centralmagterne førtes
Fredsforhandlinger af en ny Regering, der
lededes af General Averescu. Ved Fredstraktaten
i Bukarest (7. Maj 1918) afstod R. det sydlige
Dobrudsha til Bulgarien og en Strimmel Land
paa den rum. Side af Karpatherne til Ungarn
og indrømmede Centralmagterne vigtige
økonomiske Rettigheder. Forinden var Averescu
blevet afløst af den tyskvenlige Marghiloman,
og Centralmagterne gik nu ind paa, at R.
annekterede Bessarabien, hvis Nationalforsamling
havde vedtaget Tilknytning til R.
Parlamentsvalgene i Juni foregik under Forhold, der ikke
kunde give nogen virkelig Forestilling om de
politiske Stemninger. Ved Tysklands
Sammenbrud gik Marghiloman af og fik til Efterfølger
General Coanda. 10. Novbr erklærede R.
Tyskland Krig, men Vaabenstilstanden blev sluttet
efter faa Timers Forløb, og Centralmagternes
Tropper maatte forlade R., hvorefter Hof og
Regering vendte tilbage til Bukarest. Da det
østerr.-ung. Monarki faldt fra hinanden,
krævede Transsylvanien og Bukovina Optagelse i R.,
der desuden forlangte hele Temesvar-Banatet,
et Land, som ogsaa Jugoslavien gjorde Krav
paa. Fredskonferencen delte Banatet, saaledes
at Jugoslavien fik det vestlige Lavlandsdistrikt
Torontal. Derefter kom R. i Konflikt med den
kommunistiske Regering i Ungarn. Rumænske
Tropper rykkede ind i Ungarn og besatte
Budapest Aug. 1919. De Udsugelser, som fandt
Sted i Ungarn ved den Lejlighed, medførte en
Friktion i R.'s Forhold til de vestlige
Ententemagter. Da det ved Fredstraktaten med
Østerrig bestemtes, at Folkenes Forbund skulde have
Ret til at beskytte de nationale Mindretal i R.,
nægtede de rum. Delegerede at underskrive.
Bratianu, der igen havde været ved Roret fra
Slutn. af 1918, gik nu af, og Kabinettet
Vaida-Voevod underskrev Freden i St Germain.

Ved Parlamentsvalgene Oktbr 1919 traadte
det transsylvanske Nationalparti og det
bessarabiske Bondeparti ind som ny Faktorer i det
politiske Spil. Kabinettet Vaida-Voevod's
parlamentariske Stilling var usikker: det
demissionerede Marts 1920 og afløstes af et Ministerium
Averescu, som, da det ikke kunde arbejde med
Parlamentet, opløste dette. Ved Nyvalgene
vandt Averescu's Parti stor Fremgang. Take
Jonescu blev Udenrigsminister. 1921
gennemførtes en Landreform med Ekspropriering og
Udstykning af Storgodser, og en Finansreform, der
byggede paa en mere retfærdig Fordeling af
Skattebyrden. Defensiv-Alliancer sluttedes med
Tschekkoslovakiet, Jugoslavien og Polen. Mod
Aarets Slutning afløste Jonescu Averescu som
Premierminister, men da et Tillidsvotum blev
forkastet i Parlamentet Jan. 1922, gik Jonescu
af; Bratianu dannede et liberalt Kabinet, opløste
Kamret og fik stort Flertal ved Valgene.
Oppositionen klagede over Valgterror, og
Modstanden mod den liberale Regering blev særlig stærk
i de nyvundne Landsdele. Da Kong Ferdinand
1922 under stor Højtidelighed blev kronet i
Alba Julia i Transsylvanien, en Begivenhed, der
skulde symbolisere Oprettelsen af den rum.
Enhed, holdt de transsylvanske ledende Politikere
sig borte. Marts 1923 blev den ny Forfatning
for det samlede R. vedtaget af Kamrene. Ved
den indførtes et begrænset Antal livsvarige
Medlemmer i Senatet. Bratianu har siden stadig
holdt sig ved Magten, men under bitre politiske
Kampe. I Udenrigspolitikken fastholdes den
nære Tilslutning til Tschekkoslovakiet og
Jugoslavien (»den lille Entente«) og
Venskabsforholdet til Polen, der over for aggressive
