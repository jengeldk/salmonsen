Undervisning i Musik, han kunde faa der og paa
Herlufsholm. Som ungt Menneske paadrog han
sig paa en Ridetur en Benskade, hvilken længe
holdt ham fængslet til Sygelejet, ogsaa efter at
Familien efter Faderens Død var flyttet tilbage
til Kbhvn. Som Patient fik R. god Tid til ved
Selvstudium at dyrke Musik; desuden lagde han
sig efter Guitarspil, hvori han under den
bekendte Guitarist Degen's Vejledning naaede en
betydelig Færdighed. For at blive Medlem af
det kgl. Kapel gav han sig endvidere i Lag med
Kontrabassen og naaede omsider Ansættelse som
Kontrabassist i Kapellet 1834, alt imens han
studerede
Musikteori under L.
Zinck og i
Weyse fandt en
kunstnerisk
Raadgiver.
Hans Debut som
Komponist skete
1837, da han i
»Musikforeningen« vandt
Præmie for en lille
Sang (»Natten
er saa stille«),
og da han
komponerede Musik
til »Svend
Dyring's Hus« af
Hertz. Samme
Aar drog han
paa en fleraarig Udenlandsrejse, der førte ham
til Italien, hvor han i Rom levede et rigt
Kunstnerliv sammen med Thorvaldsen, Marstrand,
Roed o. a. danske Kunstnere og modtog Indtryk
— specielt af Palestrina og hans Skole —, der
blev bestemmende for hans senere Liv og
Gerning. Efter et længere Ophold i Paris, hvor han
studerede Sangkunst, vendte han hjem 1840,
underviste i Sang og blev 1842 ansat som
Syngemester ved det kgl. Teater. En Række
fremragende Operister blev hans Elever, Fruerne
Gerlach, Liebe, Riise, fremdeles Sangerne
Schram, Ferslev, Simonsen o. a., endv. den
tyske Sangerinde <sp>Pauline Lichtenstein</sp>,
der 1842 blev hans Hustru (se ndf.). Desuden
optraadte R. som frugtbar dram. Komponist. I alt
har han komponeret Musik til nogle og tyve
Teaterstykker, dels til Skuespil, dels
Syngestykker og Operaer, hvoraf dog ingen holdt sig paa
Repertoiret. Sin egl. Bet. fik R. som
Sangkomponist. Navnlig hans Romancer (over 200, ogsaa
Salmemelodier) med deres friske, naturlige
Melodik og nationale Kolorit stiller ham paa en
egen Plads i Rækken af danske Komponister fra
den Tid; flere <i>a cappella</i>-Sange og en Mængde
mindre Kompositioner for forsk. Instrumenter
som Guitar, Mandolin, Viola d'amore etc.,
fuldstændiggør Billedet af ham som Komponist.
Hans største Bedrift var dog Stiftelsen af
<sp>Cæciliaforeningen</sp> (1851), Organet for den
gl-ital. Kunst. Med største Energi, ofte under
vanskelige Forhold, stod han i Spidsen for
denne Forening indtil sin Død.

<img>H. Rung.</img>

2) <sp>Frederik</sp>, dansk Komponist, foreg.'s
Søn, f. i Kbhvn 14. Juni 1854, d. smst. 22. Jan.
1914. Tidlig viste hans musikalske Begavelse sig
og udvikledes under Faderens Vejledning. Som
12 Aars Dreng begyndte han at gøre Tjeneste
ved det kgl. Teater som Guitar-, Mandolin- og
Viola d'amore-Spiller, ell. med hvad der ellers
forefaldt af Musik bag Kulisserne. 1867—70 var
han Elev ved det kgl. Konservatorium, ved
hvilket han senere (1881—93) blev ansat som Lærer
i Klaverspil. Sin Teaterløbebane havde han
imidlertid fortsat, idet han 1872 blev Operarepetitør
og 1884 anden Kapelmester, 1908 første
Kapelmester. 1877 overtog han tillige
Dirigentstillingen i Cæciliaforeningen, hvis store kunstneriske
Fremgang i de følgende Aar skyldtes særligt
hans store Dygtighed og aldrig trættede Energi.
Med det af ham (1887) stiftede »Madrigalkor«
besøgte han Stockholm og Paris under
Udstillingerne og vakte stor Opmærksomhed for dettes
udmærkede Præstationer. Som Komponist
optraadte han med to Operaer, »Det hemmelige
Selskab« (1888) og »Den trekantede Hat« (1894),
Balletterne »Aditi« og »En Karnevalsspøg i
Venedig«, Musik til Skuespillene »Roland's Datter«,
»Farao's Ring«, »Tusind og en Nat«, »Det
grønne Haab«. Desuden med en Symfoni (D-moll), en
Suite for Strygeinstrumenter med Trompet, Nonet
med Træblæsere, Suite for 2 Obo d'amore og
Strygeinstrumenter, 2 Strygekvartetter, en
Pianokvintet over Melodien til Folkevisen »Ebbe
Skammelsøn«, Orkesterstykke over Folkevisen
»Stolt Mettelil«, Violinsonate, Kantate ved
Händel's Mindefest og ved det kgl. Teaters 150 Aars
Jubilæum, forsk. Klaversager og Sangmusik,
Romancer, større Sangscener og <i>a cappella</i>-Musik.
<i>A. H.</i>
</chapter>

<chapter name="Rung, Otto">
<b>Rung,</b> <sp>Otto</sp>, dansk Forf., f. i Kbhvn 16. Juni
1874. Efter at have taget Studentereksamen og
jur. Embedseksamen (1900), beklæder R. nu
Stillingen som Protokolfører i Kriminalretten.
R.'s første Bog er Romanen »Det uafvendelige«
(1902); derefter er fulgt en Række andre
Prosaarbejder: »Sidste Kamp« (1904), »Den hvide
Yacht« (1906), »Desertører« (1908), »Skyggernes
Tog« (1909) samt et 1910 paa det kgl. Teater
opført Skuespil »Broen«. Fælles for alle R.'s
Arbejder er en Sky for det vedtagne og en Trang til
at lodde ned i det ubevidste Sjæleliv. Han kan
derved til Tider blive uklar og sær, men kan
ogsaa give det helt udmærkede og forbavsende;
i hvert Fald rummer R.'s Bøger i Reglen et
større og friere Syn end de fleste af hans
samtidiges. R. har udfoldet en meget betydelig
Produktion, saaledes i tre Aar efter hinanden
(1912—14) tre anselige Bøger: »Lønkammeret«, »Den
lange Nat« og »Den store Karavane«, en
Nutidsroman fra Ægypten, en mærkelig Blanding af
noget ydre sensationelt og intimt sensibelt. De
samme Træk prægede Romanen
»Paradisfuglen« (1918, senere dramatiseret), hvor en skarp
Iagttagelsessans for den lille Virkelighed har
indgaaet Forening med en helt forfinet Æstetik;
og i ikke mindre Grad genfindes de i den under
Eftervirkning af Krigstidens Spil tilblevne
Roman »Da Vandene sank« (1922). 1923 udkom
Novellerne »Stjaalne Masker«, 1924 Romanen
»Englen med Æselørene«.
<i>J. Cl.</i>
</chapter>

<chapter name="Rung, Pauline">
<b>Rung,</b> <sp>Pauline</sp>, f. Lichtenstein, dansk
Operasangerinde, f. 21. Juli 1818 i Berlin, d.
