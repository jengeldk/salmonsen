at have dannet Grænsen mellem Shirerne
Sussex og Kent.
<i>(M. Kr.). G. G.</i>
</chapter>

<chapter name="Rotherham">
<b>Rotherham</b> ['råð<sub>ə</sub>r<sub>ə</sub>m], By i det nordlige
England, Westriding of Yorkshire, ved
Sammenløbet af Rother og Don, NØ. f. Sheffield, i
hvilken By R. indlemmedes 1919. Der findes
en velbevaret gotisk Kirkebygning, en gammel
Latinskole og en teknisk Højskole. R., der 1921
talte 68022 Indb., er en Fabrikby, hvor der
tilvirkes navnlig Jern-, Staal- og Messingvarer,
Jernbanevogne, Ler- og Glasvarer, Tovværk og
Øl. Paa den modsatte Side af Don ligger
Forstaden <sp>Masborough</sp>, der er Digteren
Elliott's Fødeby, med berømte Jernværker.
<i>(M. Kr.). G. G.</i>
</chapter>

<chapter name="Rotherhithe">
<b>Rotherhithe</b> ['råðəha^ið. 'råðriþ ell. 'redr<sub>i</sub>f],
en Del af Bermondsey, som ligger i det østlige
London S. f. Themsen. I R., der 1921 havde
35247 Indb., ligger de store Surrey Commercial
Docks, hvori Grand Surrey Canal udmunder fra
S. Den store R. Tunnel (fra 1908) fører under
Themsen til Shadwell N. f. Floden.
<i>G. G.</i>
</chapter>

<chapter name="Rothesay">
<b>Rothesay</b> ['råþs<sub>i</sub> ell. 'råts<sub>i</sub>], Hovedstad paa
Øen Bute i det sydvestlige Skotland ud for
Clydes Munding, ved en smuk Bugt, har p. Gr.
a. sit milde Klima et mondænt Badeliv. R. har
en Borgruin, og nogen Industri (Bomuld og
Skibsbygning). R. er i stærk Vækst. 15218 Indb.
i 1921 mod 9299 Indb. i 1911.
<i>G. G.</i>
</chapter>

<chapter name="Rothière, La">
<b>Rothière</b> [rå't<sub>i</sub>æ.r], <sp>La</sp>, se <sp>La Rothière</sp>.
</chapter>

<chapter name="Rothoffit">
<b>Rothoffit</b> [rothå'fit], se <sp>Granat</sp>, S. 32.
</chapter>

<chapter name="Rothschild">
<b>Rothschild</b> ['ro.t∫elt], tysk jødisk
Bankierfamilie, der nedstammer fra Frankfurt a. M.
Den ældste kendte af Slægten er Amschel
Moses R., om hvem det for øvrigt kun vides, at
han var Fader
til
Handelshusets Stifter
<sp>Maier-Amschel R.</sp> (f.
1742 ell. 1743,
d. 1812). M. A.
R. gik som
Dreng omkring
for Faderen for
at bytte Penge
hos
Vekselererne og fik
derved Interesse
for Kendskabet
til de mange
forsk. Slags
Mønter, der
cirkulerede i
Frankfurt. Han
var opr. bestemt
til Rabbiner og studerede derfor ved Seminariet i
Fürth, men opgav Studierne for Handelen, lærte
Handelen i Hannover og nedsatte sig senere i
Frankfurt, hvor han giftede sig 1770. Allerede
i de nærmest flg. Aar udvidede han sin
Forretning betydelig, og senere fik navnlig hans
Forbindelse med Landgreve — senere Kurfyrste —
Wilhelm IX af Hessen-Kassel, der gjorde ham
til sin Hofagent, stor Bet. for ham. Da
Kurfyrsten blev fordrevet 1806, betroede han R.
største Delen af sin Formue til Opbevaring, og
R. skilte sig saa godt ved sit Hverv, at
Kurfyrsten fik den største Tillid til ham. Da Huset
R. 1808 paatog sig Pengeforsyningen til den
eng. Hær i Spanien, en Forretning, der gav
Huset en overordentlig stor Fortjeneste, gik
Kurfyrsten i Kaution for dets Opfyldelse af
Kontrakten. Allerede i M. A. R.'s Levetid
indtraadte hans 5 Sønner som Ledere af Huset
i forsk. europ. Lande. Den ældste, <sp>Amschel
R.</sp> (1773—1855) blev i Frankfurt og ledede, først
sammen med Faderen, senere alene
Moderfirmaet, der vedblev at bestaa indtil 1903.
<sp>Salomon R.</sp> (1774—1855) nedsatte sig først i Berlin,
senere i Wien. S. R. fik 1836 Privilegium for
50 Aar paa Anlæg og Drift af den første østerr.
Lokomotiv jernbane (fra Wien gennem Mähren
til Bochnia i Galizien). Wien valgte ham til
Æresborger, og hans Statue blev opstillet foran
en Banegaard der (1865). <sp>Nathan Meyer
R.</sp> (1777—1836) gik først til Manchester, hvor
han særlig skulde besørge Indkøb af
Bomuldsvarer, og nedsatte sig 1805 i London. <sp>Karl R.</sp>
(1788—1855) nedsatte sig i Neapel og <sp>Jacob</sp>
ell. <sp>James R.</sp> (1792—1868) i Paris. Firmaet i
Neapel ophørte 1861, medens Husene i London,
Paris og Wien endnu er i Virksomhed. Ved
sin Død skal den gamle M. A. R. have formanet
Sønnerne til Enighed og til at arbejde sammen
i alle Forretningsforhold, og dette Princip er
stadig blevet fulgt. Sammenholdet mellem de
forsk. Grene af Huset R. er ogsaa blevet
styrket ved hyppige indbyrdes Ægteskaber.
Samtlige Brødre optoges 1815 i den østerr.
Adelsstand og blev 1822 østerr. Baroner. Nathan Meyer
R. antog dog ikke Titlen, hvorimod den senere
antoges af hans Søn. Huset R. drev fra Beg. af
alle Slags Handelsforretninger, senere væsentlig
kun Bankierforretning og i ganske særlig
Grad Negociering af Statslaan, hvortil
Krigsperioden i Slutn. af 18. og Beg. af 19. Aarh.
gav rigelig Anledning. London-Firmaet
besørgede bl. a. Udbetalingen af de eng. Subsidier
til de allierede Magter, og Brødrene ordnede i
Forening Laan for Danmark, Frankrig,
Preussen, Rusland, Østerrig, Brasilien, Belgien og
Neapel. Ogsaa ud over det rent finansielle
virkede Firmaet med den Kapitalmagt, det
efterhaanden kom i Besiddelse af. 1832 købte f. Eks.
det eng. Firma af den sp. Regering de spanske
Kvægsølvminers Produktion for en Aarrække.
Da de allerede havde en lgn. Kontrakt m. H. t.
de østerr. Kvægsølvminer, beherskede de
Kvægsølvmarkedet i Europa. En lgn. Magt udøvede
R. senere ved sit Herredømme over den russ.
Petroleumsproduktion, over den fr. Nordbane
og paa forsk. andre Omraader.

Nathan Meyer R.'s Søn, <sp>Lionel Nathan
R.</sp> (1808—79), som sammen med 3 Brødre
overtog den eng. Forretning, udfoldede en betydelig
filantropisk Virksomhed, dels til Fordel for sine
eng. Landsmænd, dels for russ., polske og rum.
Jøder. I sidstnævnte Henseende arbejdede han
sammen med sin Svoger Sir Moses Montefiore.
1847 valgtes han til Underhuset, men blev ikke
admitteret, da han ikke vilde aflægge Eden
efter den foreskrevne Formular: <i>on the true
faith of a Christian</i>. Han genvalgtes 1849, 1852,
1854 og 2 Gange i 1857. Først 1858 lykkedes det
at bryde Overhusets Modstand mod en Lov,

<img>N. M. Rothschild.</img>
