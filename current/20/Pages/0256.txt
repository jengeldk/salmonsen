man kun med største Besvær har kunnet
anlægge en Kystvej og en Jernbanelinie, stedvis
hører til de tyndest befolkede Egne af Italien.
I Henseende til Naturskønhed kan R. di Levante
imidlertid nok maale sig med R. di Ponente,
selv om det er sidstnævnte, der er i størst Ry
og besøges af de fleste Rejsende. I klimatisk
Henseende er R. en Oase. De lægivende Bjerge,
Skraaningen mod S. og det lune Middelhavs
Indvirkning bevirker en særlig mild Vinter, og
Jan. har en Middeltemp. paa 8—9°. Kun
undtagelsesvis synker Temp. under 0°.
Gennemsnitlig har R. Snefald to Gange om Aaret; men
Sneen bliver ikke liggende. Som Følge af, at
Himlen næsten altid er klar, bliver Forskellen
mellem Dag- og Nattemperaturerne imidlertid
betydelig. Planteverdenen har ogsaa en
sydligere Karakter, end man skulde vente paa
denne Bredde, og man træffer her talrige
Planteformer, som man først støder paa igen i
Egnene om Neapel. Ved at overskride de
liguriske Apenniner vil man saaledes i faa Timer
opleve de samme Forandringer i Klima og
Vegetation, som længere Ø. paa foregaar gradvis
og over større Strækninger. Den Del af R., der
mest udpræget er i Besiddelse af disse geogr.
Ejendommeligheder, er R. di Ponente, hvorfor
denne ogsaa i særlig Grad egner sig til
Vinterkursted. De mest besøgte Steder er Pegli, San
Remo, Ospedaletti og Bordighera, der ligger
ved den maleriske og i høj Grad afvekslende
Kystvej, <sp>La Corniche</sp>, et Mesterværk af
Vejbygningskunst, omgivet af en yppig sydlig
Plantevækst med Johannesbrød, Figentræer,
Vinranker, Citron og Appelsinplantninger,
Oleander, Myrter, Kaktus, Agave og ofte ogsaa
Palmer. Det største Besøg har dog Kysten af
det fr. Landskab Provence, der kun i uegentlig
Forstand hører med til R., idet dennes
Karaktertræk mere og mere forsvinder, jo længere
V. paa man kommer, indtil de, i det Øjeblik
Bjergene hører op, ganske udslettes af de kolde
Nordenvinde (Mistral). Paa den fr. R. er de
mest besøgte Steder Menton, Monte Carlo,
Monaco, Nizza og Cannes.
<i>(H. P. S.). C. A.</i>
</chapter>

<chapter name="Rivière, Briton">
<b>Rivière</b> [r<sub>i</sub>'vjæ.<sub>ə</sub>], <sp>Briton</sp>, eng. Dyrmaler,
f. 14. Aug. 1840 i London, d. 1920. Han var
Elev af Faderen, William R. (1806—76), J. Pettie
og Orchardson, og udviklede sig i Beg. i
prærafaelitisk Retning. Senere blev Dyrmaleriet hans
Speciale, og paa dette Omraade har han
opnaaet Færdighed og Berømmelse som faa
(mange Medailler, Medlem af Londons Akademi etc.).
Skønt Dyrene i hans Billeder ofte tjener en ell.
anden Idé og i Forbindelse med Menneskene
snart virker humoristisk, snart patetisk
gribende, er de opfattede natursandt og friskt. Af
hans mange Arbejder nævnes her »Vildttyvens
Plejerske« (1866), »Løbet vild«, »Kirke og
Odysseus' Kammerater« (1871, Gal. i Schwerin), det
udmærkede »Daniel i Løvekulen« (med Daniel's
fint stiliserede Skikkelse), »Argus«, »D. hell.
Patrick's Legende«, »Løvepar ved et ægyptisk
Tempel i Maaneskin« (1880), »Nattevagt« (1880),
»Nimrod« (1890), <i>Beyond the man's footsteps</i>
(Løver, 1894) etc. I Tate-Gal. i London bl. a.
»Foibos Apollon og Løverne«; andre i Gal. i
Sidney og i eng. Bymuseer. Paa den
internationale Kunstudstilling i Kbhvn 1897 saas det
morsomme »Ærgrelse« (Hundene og Narren).
<i>A. Hk.</i>
</chapter>

<chapter name="Rivière, Henri">
<b>Rivière</b> [ri'v<sub>i</sub>æ.r], <sp>Henri</sp>, fr. Grafiker og
Teatermaler, f. 1864 i Paris, har brudt ny Baner
for Teatermaleriet ved sine Arbejder for
<i>Théâtre français</i> og <i>Opéra comique</i> i Paris, udført
Litografier (Udsigter fra Eiffeltaarnet) og
fortrinlige farvede Træsnit og ogsaa skabt en Rk.
store Billeder i Olie (»Nat«, »Morgen« etc.,
»Vinter« m. v. for en Privatbygning i Tokio),
i nogle beregnet som Anskuelsesbilleder for
Skoler. (<sp>Litt</sp>.: <sp>G. Toudouze</sp>, <i>R.</i> [1907]).
<i>A. Hk.</i>
</chapter>

<chapter name="Rivière, Henri Laurent">
<b>Rivière</b> [ri'v<sub>i</sub>æ.r], <sp>Henri Laurent</sp>, fr.
Forf., f. i Paris 12. Juli 1827, d. 19. Maj 1883
ved Hanoi i Tonkin, blev Marineofficer, 1870
Fregatkaptajn og gik 1883 i Spidsen for en
Troppekonvoj til Tonkin, hvor han viste stor
Tapperhed og Handlekraft, men faldt ved et
Udfald fra Hanoi mod Anamitterne, der
belejrede Garnisonen. 1860 udgav han to fantastiske
Noveller, <i>Pierrot</i> og <i>Caïn</i> og siden en Række
Romaner, hvoriblandt <i>La main coupée</i> (1862),
<i>Le Cacique</i> (1866), <i>Le roman de deux jeunes
filles</i> (1880), <i>Le combat de la vie</i> (1882) o. fl.
Ligeledes skrev han nogle Lystspil og
marinevidenskabelige Arbejder.
<i>S. Ms.</i>
</chapter>

<chapter name="Rivière-Théodore, Louis Auguste">
<b>Rivière-Théodore</b> [ri'v<sub>i</sub>æ.r-teå'då.r], <sp>Louis
Auguste</sp>, fr. Billedhugger, f. 1857 i
Toulouse, d. 1912. R.-T. studerede ved <i>École des
beaux-arts</i> i Paris. Han blev især kendt ved
sin livfulde polykrome og polylithe Plastik, mest
Smaafigurer og -grupper: Araberinde,
Danserinde (Dresdens Albertinum) etc. Efter
Flaubert modelerede han Grupperne »Salammbô«,
»'Salammbô hos Mathô«, »Ultimum feriens«; i
<i>Mus. des arts décogratifs</i> i Paris bl. a. »Fryne«.
For Arles skabte han (1909) Statuen af Mistral.
Foruden de nævnte Smaagrupper (»Salammbô
hos Mathô« i Bronze og Elfenben, »Ultimum
feriens« i Marmor og Bronze) ejer
Luxembourg-Samlingen en Rk. »andre Værker i større
Format af R. (Marmorgruppen »De Sørgende«
[1903]). Et af R.'s sidste Arbejder var Gruppen
»Roghis Fængsling«, en østerlandsk Stridsscene
med en Mængde Figurer.
<i>A. Hk.</i>
</chapter>

<chapter name="Rivières du Sud">
<b>Rivières du Sud</b> [ri'v<sub>i</sub>æ.r-dy-'syd], indtil
1895 officiel Betegnelse for de fr. Besiddelser
paa Afrikas Vestkyst mellem Port. Guinea og
Sierra Leone. Det udgør nu en Del af <sp>Fr.
Guinea</sp>. Hovedbyen er <sp>Konakry</sp>.
<i>C. A.</i>
</chapter>

<chapter name="Rivina">
<b>Rivina</b> Plum., Slægt af <i>Phytolaccaceæ</i>,
Halvbuske ell. slyngende Buske med smaa 4-tallige
og hvide Blomster i Klase og røde Bær. 4—5
Arter i tropisk Amerika. Af <i>R. lævis</i> L. (inkl.
<i>R. humilis</i> L.), der er udbredt fra det nordlige
Mexiko til Argentina, benyttes Bærrene til
Rødfarvning, bl. a. af Vin. Den dyrkes som
Prydplante, især af Hensyn til de smukke røde Bær.
<i>A. M.</i>

Formeres bedst ved Frø, som saas paa
Undervarme i Febr. Planterne maa holdes i Bænk
ell. halvvarmt Hus med let Skygge.
<i>(L. H.). P. F.</i>
</chapter>

<chapter name="Rivinus, Augustus Quirinus">
<b>Rivinus</b> [ri'vi.nos] (<sp>Bachmann</sp>),
<sp>Augustus Quirinus</sp>, tysk Botaniker
(1652—1725). Fra 1691 var R. Prof. i Botanik, Kemi
m. m. i Leipzig; han studerede desuden ivrig
Astronomi og paadrog sig ved Observationer af
