sikredes ved et godt Forhold mellem England
og de nævnte Lande. Efter hans Ønske førtes
Liget til Rhodesia og jordedes paa
Matoppo-Højene, hvor hans mærkelige Sammenkomst
med Matabelernes Høvdinger fandt Sted 1896.
<i>E. E.</i>
</chapter>

<chapter name="Rhodesia">
<b>Rhodesia</b> [ro<sub>u</sub>'di.sj<sub>ə</sub>] (opkaldt efter Cecil
<sp>Rhodes</sp>), to britiske selvstyrende Kolonier i
det indre Sydafrika: <sp>Southern Rhodesia</sp>
og <sp>Northern Rhodesia</sp>. De begrænses af
Transvaal og Bechuanaland mod S., port.
Angola mod V., Belgisk Kongo, Tanganyika Sø og
Protektorat mod N. og Nyassaland og port.
Mosambik mod Ø. Det samlede Areal er 1,131000
km<sup>2</sup> med (1921) 1866000 Indb.; R. indtager
saaledes et Areal, der er større end Frankrig,
Tyskland og Holland tilsammen. Southern R. er
386000 km<sup>2</sup> med 883000 Indb., hvoraf 33620 er
hvide, 1250 Asiater og 2000 andre farvede,
Resten indfødte Negre, Northern R. er 745000
km<sup>2</sup> med 983000 Indb., hvoraf 3585 hvide.
Grænsen mellem de to Lande dannes af
Sambesifloden. R. udgør en Del af det store
sydafrikanske Plateauland S. f. Kongobækkenet;
det bestaar mest af svagt kuperede Sletter med
isolerede smaa Højdepartier, saaledes Matopo
Hills S. f. Bulawayo. Hydrografisk hører den
største Del til Sambesibassinet, men den
nordligste Del afvandes af Kongoflodens store
Tilløb, saaledes Luapula, der danner Grænsen mod
Belgisk Kongo, medens den sydlige Del
afvandes af Tilløb til Limpopo, Sabi og Pungwe.
Skønt hele Arealet ligger i den tropiske Zone,
er Klimaet ganske gunstigt for europæisk
Kolonisation som Følge af den store Højde over
Havet. De europæiske Nybyggere, navnlig i
Southern R., driver derfor allerede en betydelig
Avl af Korn (Majs og Hvede) og Tobak; ogsaa
Frugtavl, især af Oranger, har vist sig
lønnende. Kvægavlen er i de sidste Aar tiltaget
stærkt, saaledes er Antallet af Hornkvæg, ejet
af Europæere, 1919: 673400, medens der 1910
kun fandtes 371000 ejet af indfødte og
Europæere tilsammen; der udfores allerede store
Mængder levende Kvæg til Slagterier i Beïra
ved Kysten og til Minedistrikterne om Katanga
i Belgisk Kongo. Liebig Comp. har udstrakte
Ranching Arealer. Af stor Bet. for Landets
Udnyttelse af Europæerne er den store Rigdom
paa brugbare Mineraler, navnlig er der fundet
Guld paa mange Lokaliteter, og 1922
produceredes der af Guld for 3,1 Mill. £. alene i
Southern R.; den samlede Produktion af Guld
fra det første Fund (1898) til 1922 var 54,6 Mill.
£. Endvidere er der fundet Sølv, Kobber, Kul,
Diamanter, Bly, Krom, Asbest og andre
Mineraler i betydelige Kvantiteter. Ogsaa i Northern
R. er der fundet Malmlejer, navnlig af Bly og
Kobber i Egnen om Broken Hill. —
Hovedkommunikationslinien er Rhodesia and
Mashonalandbanen, der er Fortsættelse af Linien fra
Capetown over Kimberley til Bulawayo (aabnet
1897), hvorfra Linien fører over Salisbury,
Umtali til Beïra i port. Mosambik. Fra Bulawayo
fører en anden Linie til Livingstone, hvor den
krydser Sambesi (aabnet 1904) og derfra N. paa
over Broken Hill til Katanga i det sydlige
Belgisk Kongo (1921), hvorved det er bleven muligt
at lede dette ny Landskabs Mineraludførsel S.
paa over R.'s Linier. Ogsaa for Anlægget af Veje
er der gjort meget, og særlig
bemærkelsesværdig er en 6501 km lang Vej fra Broken Hill
gennem fuldstændigt vildt Landskab til Sydenden
af Tanganyika Søen. »The African
Transcontinental Telegraph Line« (Cape to Cairo) er
bleven ført igennem til Ujiji i Britisk Østafrika; en
Aerodroim for Flyvere er oprettet fra 1919 i
Bulawayo. Indførselen var i Southern R. (1921)
5,2 Mill. £, i Northern R. 741000 £, medens
Udførselen var henh. 4,3 Mill. og 505000 £. Begge
Stater har Selvstyre, idet British South Africa
Company, som tidligere administrerede
Landene, er bleven afløst i Southern R. fra 27.
Septbr 1923 og i Northern R. fra 1. April 1924
mod en Udbetaling fra den eng. Stat paa 3750000
£. Southern R.'s Administrationssæde er
Salisbury, Northern R.'s er Livingstone. Landene
styres af en Guvernør udnævnt af Kronen og en
lovgivende Forsamling bestaaende af to Kamre.
Hovedbyerne er Bulawayo, Salisbury, Umtali,
Gwelo, Victoria, Hartley i Southern R.,
Livingstone, Kalomo, Broken Hill, Lialui i
Northern R.

<sp>Historie</sp>. Allerede før 1700 omtales et
stort Negerrige i disse Egne, der efter Fyrsten
kaldtes <sp>Monomotapa</sp>, men omkr. 1800 var
dette Rige smuldret hen i Smaastammer. En
større Statsdannelse sker først 1836—37, da
Zuluhøvdingen <sp>Mosilikatse</sp> blev forjaget af
Boerne fra Transvaal og gik N. paa over
Limpopo; han grundede her et stort Rige, der efter
hans Stamme blev kaldt <sp>Matabeleland</sp>,
som strakte sig helt op til Sambesi og i SØ.
ogsaa omfattede Maschonaland. Hans Efterfølger
<sp>Lobengula</sp> (fra 1868) udvidede endog Riget
N. f. Sambesi med det store
Marutse-Manbunda-Rige. Den eng. Kolonisation var imidlertid
trængt gennem Bechuanaland mod N., og de
mange Beretninger om Guldfund i Matabeleland
drog stærkt de britiske Pionerers Blikke mod
dette Land. Det lykkedes Kapkoloniens
Premierminister <sp>Cecil Rhodes</sp> at faa afsluttet
en Traktat med Lobengula i dennes Hovedstad
Bulawayo (Febr 1888), hvori Rhodes og hans
Fæller fik Eneret paa at søge og bearbejde alle
Mineralfindesteder i Lobengula's Rige mod en
Betaling i Penge og Vaaben. Det var denne
Koncession, der gav Stødet til Dannelsen af
<sp>British South Africa Comp.</sp>, som
Oktbr 1889 fik et »Royal Charter« og derfor
alm. kaldtes <sp>Chartered Company</sp>. Dette
kgl. Fribrev gav faktisk Kompagniet
Herredømmet over de uhyre Strækninger N. f.
Bechuanaland og Limpopo. Kompagniets første
Administrator blev Rhodes' Ven <i>Dr.</i> <sp>L. S. Jameson</sp>
der viste sig som en meget dygtig
Administrator. 1891 blev der afsluttet en Overenskomst
med Portugal om Anlæggelsen af en Jernbane
fra R. gennem Mosambik til Beïra ved Kysten
af det Indiske Ocean, og 1897 blev
Jernbanelinien fra Capetown ført frem til Bulawayo.
Derved blev Adgangen til R. betydelig lettet, og
en livligere Indvandring af Nybyggere begyndte
Medens i Beg. Søgningen efter Guld var
Hovedtiltrækning, blev det nu efterhaanden Agerbrug
og Kvægopdræt, der lokkede Nybyggerne.
