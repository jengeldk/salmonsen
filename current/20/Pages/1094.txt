<chapter name="Schechter, Salomon">
<b>Schechter</b> ['∫ækt<sub>ə</sub>r], <sp>Salomon</sp>, jødisk
Lærd, f. 1847 i Rumænien, d. 1915 i New York.
S. studerede jødisk Teologi i Wien, siden i
Berlin, kom 1882 til England, 1890 blev han <i>lecturer</i>
i Talmud ved Univ. i Cambridge; 1895 ansattes
han i Philadelphia. Efter forsk. Ansættelser i
England blev han 1901 Præsident for det
jødisk-teologiske Seminar i New York. S. har skrevet
mange Artikler i jødiske Tidsskr, hvoraf en Del
er samlede i <i>Studies in Judaism</i> (1896). 1887
udg. han <i>Abot de-Rabbi Natan</i>. Hans Skr
behandler væsentlig rabbinsk Teologi. 1896
opdagede han et Blad af den hidtil tabte hebraiske
Tekst til Sirachs Bog. Han sendtes nu til
Ægypten og Palæstina for at drive videre
Efterforskninger og fandt et stort Materiale, som blev
overgivet Universitetsbiblioteket i Cambridge
(<i>the Taylor-Schechter collection</i>). Sammen med
Taylor udg. han 1899 <i>The Wisdom of Ben Sira</i>.
Han var Medredaktør af <i>The Jewish
Encyclopedia</i> og fra 1910 af <i>The Jewish Quarterly Review</i>.
(<sp>Litt</sp>.: <i>The Jewish Encyclopedia</i> vol. XI, S.
93—94).
<i>J. P.</i>
</chapter>

<chapter name="Scheda">
<b>Scheda</b> ['ske.da] (lat.), et Blad Papir. At
faa Bøger til Laans erga <i>schedam</i>, ɔ: mod et
særligt Bevis, for saa vidt Bøgerne ellers er
forbudte.
<i>H. H. R.</i>
</chapter>

<chapter name="Schedonorus">
<b>Schedonorus</b> [ske-], se <sp>Hejresvingel</sp>.
</chapter>

<chapter name="Schedula">
<b>Schedula</b> ['ske'-] (lat.), Diminutiv af <i>Scheda</i>.
At disputere <i>pro schedula</i>, ɔ: at forsvare nogle
Theses, der ere opskrevne paa en S.
<i>H. H. R.</i>
</chapter>

<chapter name="Scheel">
<b>Scheel</b> [∫e.l], Slægt, der føres tilbage til Oberst
<sp>Heinrich S.</sp> (d. 1634), som deltog i
Trediveaarskrigen paa østerr. Side og 1627 bosatte sig
i Holsten. Hans Søn, Voldmester ved Kbhvn's
Fæstning Joachim S. (1632—85), blev Fader
til Generalløjtnant og Hvid Ridder <sp>Hans
Heinrich S.</sp> (1668—1738), der var med de
danske Hjælpetropper i engelsk Sold i den
pfalziske Krig 1690—97 og som under Krigen
i Skaane 1709—10 og siden i Nordtyskland bl.
a. viste Duelighed og Dristighed som
Rekognoscent. I sine senere Aar havde han
Overkommandoen over Fortifikationsetaterne i
Danmark og Holsten, idet han ligeledes ledede
Befæstningsanlæg i Norge. Ved kgl. aabent
Brev af 1. Oktbr 1890 blev hans Descendenter
anerkendte som hørende til den danske Adel,
idet Slægten dog kun kunde paaberaabe sig
Rangadelskab i Henhold til Rangforordningen
af 1717. Han var Fader til Oberst <sp>Giord</sp>
(<sp>Georg</sp>) <sp>Heinrich S.</sp> (1706—57) og til
Kommandant i Frederikstad, Generalmajor
<sp>Hans Jacob S.</sp> til Frogner ved Oslo
(1714—74). Den førstnævnte af de to Brødre blev atter
Fader til Generaladjutant hos Kronprins
Frederik. Major, Kammerherre <sp>Heinrich Otto
S.</sp> (1745—1808), kendt som Bearbejder af
Frederik IV's Krigshistorie og som en dygtig
Artilleriofficer, der 1787 gik i preuss. Tjeneste og
senere avancerede til Generalmajor, endvidere
til Toldforvalter i Itzehohe, Oberstløjtnant,
Kammerherre <sp>Bendix Ferdinand S.</sp>
(1749—1827) — hvis Søn, Geheimekonferensraad
<sp>Ludvig Nicolaus Scheele</sp> (s. d.), der
forandrede Slægtsnavnets Stavemaade, var
Fader til 2. Staldmester. Kammerherre <sp>Ludvig
Ferdinand August Scheele</sp>
(1833—1903) — og endelig til den ugifte Kommandant
paa Kronborg, Generalløjtnant <sp>Hans Ulrich
Moritz S.</sp> (1753—1832). Generalmajor H. O.
S. har efterladt Afkom, der blomstrer i
Tyskland. — Bl. ovenn. Generalmajor H. J. S.'s
Sønner skal nævnes Sorenskriver i Solør og
Odalen, Justitsraad <sp>Hans Heinrich S.</sp>
(1746—1813), Amtmand i Stavanger <sp>Frederik
Otto S.</sp> (1748—1803) og Byfoged i
Frederikstad <sp>Anton Vilhelm S.</sp> (1763—1810).
Sorenskriverens ældste Søn, karakteriseret Major
<sp>Hans Jacob S.</sp> (1779—1851), blev Farfader
til dansk Kontreadmiral <sp>Axel Vilhelm S.</sp>
(f. 1864); en anden Søn, Overtoldbetjent i Brevig
<sp>Jens Herman S.</sp> (1783—1856), der som
Premierløjtnant deltog i Træfningerne ved Lier
og Matrand, var Fader til Sorenskriver i Toten
<sp>Johan Christian Ræder S.</sp> (1823—98),
bl. hvis Børn skal nævnes Justitiarius
<sp>Herman Carsten Johannes S.</sp> (s. d.) og
Malerinden <sp>Signe S.</sp> (s. d.). Sorenskriveren
var endelig Fader til Toldinspektør i Skien,
Kaptajn <sp>Anton Henrik S.</sp> (1791—1878), som
var med i Felttogene 1808 og 1814. Hans
Sønnesøn, <sp>Christian Frederik S.</sp> (f. 1865),
har været Ekspeditionschef i det norske
Handels- og Søfartsdepartement. Den ovennævnte
Byfoged A. V. S. blev Fader til
Geheimekonferensraad <sp>Anton Vilhelm S.</sp> (s. d.),
der var ugift, og til Oberstløjtnant og
Kommandant paa Oscarsborg, senere Toldkasserer
i Frederikstad <sp>Henrik Sigvard S.</sp>
(1806—91). Sidstnævntes ældste Søn, Læge i Oslo <sp>Axel
Christian S.</sp> (1837—1900), blev Fader til
Norges Gesandt i Tyskland, Østerrig og
Ungarn <sp>Arne S.</sp> (f. 1872) og til Overlæge ved
Ullevaal kommunale Sygehus, <i>Dr. med.</i> <sp>Olaf
S.</sp> (f. 1875); en yngre Søn, Assessor i Norges
Højesteret <sp>Anton Vilhelm Rosing S.</sp>
(1840—1910), til Bureauchef i det norske
Justitsdepartement <sp>Jørgen Herman Vogt
S.</sp> (f. 1883) og til Statsarkivar i Oslo, <i>Dr. phil.</i>
<sp>Andreas Frederik Grøn S.</sp> (f. 1886).
Malerinden <sp>Benedicte Theodora S.</sp> (f.
1851) er Oberstløjtnant H. S. S.'s Datter.
<i>P. B. G.</i>
</chapter>

<chapter name="Scheel (se Skeel)">
<b>Scheel,</b> se <sp>Skeel</sp>.
</chapter>

<chapter name="Scheel, Anton Wilhelm">
<b>Scheel</b> [sje'l], <sp>Anton Wilhelm</sp>, da.
Retslærd og Politiker, f. 28. Decbr 1799 i Stavanger,
d. 30. Apr. 1879 i Kbhvn. Blev 1811 Elev paa
Landkadetakademiet, bestod 1814 Officerseksamen,
Sekondløjtnant 1815, s. A. kgl. Page, 1816
Løjtnant ved danske Livregiment til Fods, 1818
tjenstgørende ved det danske Armékontingent i
Frankrig, 1821 Student, 1825 cand. jur. med
Udmærkelse, en Karakter, han ogsaa havde
opnaaet ved Artium, ligesom han ved
Officerseksamen af Kongen som Belønning modtog en
Sabel. 1826 blev S. Garnisonsauditør i Kbhvn, 1828
Lie. jur. med Afh. <i>De limitibus inter civilem
jurisdictionem et militarem exercitui terrestri
demandatam secundum jus patrium</i>, 1829
Assessor i den kgl. Landsover- samt Hof- og
Stadsret, 1836 Prof. ved Univ. og Assessor i
Konsistorium, s. A. <i>Dr. jur.</i> ved Afh. De publicis
actionibus et inquisitionibus in causis poenalibus ex
præceptis juris Danici et Norwegici, tam antiqui
quam hodierni, nec non ex alii nonnullis
