af denne Art kan nævnes de af Rammel i
London 1861—62 byggede Baner for saavel
Personbefordring som Transport af Pakker og
Brevsække i sammenkoblede Vogne, der ved Hjælp
af Tryk- ell. Sugeluft blev drevet paa Skinner
gennem rørformede Tunneler fra c. 1—3 m
Tværsnit og indtil 1 1/2 km Længde.
Konstruktive Vanskeligheder og Bekostninger bevirker
dog, at Systemet kun egner sig for Transport af
lettere og mindre Genstande, hvorfor man nu
ved R. i Reglen ikke benytter
Ledningstværsnit over 100 mm. Den første R. for egl.
Depechebefordring blev indrettet af Clark 1853 paa
Hovedtelegrafstationen i London. Rørledningen
var her af Bly, c. 100 m lang og 19 mm i
Tværsnit; ved senere Anlæg smst. og i Paris
benyttedes Jernrør med noget større Tværsnit
(37 mm). Postsagerne (Telegramblanketter o. l.)
blev ved Forsendelsen indført i Rørledningen i
tætsluttende Hylstre ell. opviklet paa
Træstokke, svarende til Rørets Diameter. Paa
Endestationen udpumpedes Luften af Røret, hvorved
Hylstrene blev drevet frem af den bagved
indstrømmende atmosfæriske Luft. Fra 1858
anvendtes tillige komprimeret Luft som Drivkraft
— dels alene og dels afvekslende med Sugeluft
til skiftevis Befordring i begge Retninger i en
enkelt Rørledning. Ved de af Siemens & Halske

<img> Fig. 3. Enkelt Rørpost-Sender- og Modtagerapp.</img>

<img> Fig. 4. Rørpostcentral.</img>

<img> Fig. 5. Seddelrørpostcentral. (Figuren viser Rørføringen under Gulvet).</img>
