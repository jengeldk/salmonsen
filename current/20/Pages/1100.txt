Karakteristikken. Han er repræsenteret i
mange 8v. Samlinger, i Gripsholm bl. a. Sinclair og
G. Nordberg. Han udførte ogsaa Miniaturer.
Datteren <sp>Märgarethe</sp> blev Specialist paa
dette Omraade (Arbejder i Sthlm's
Nationalmuseum).
<i>A. Hk.</i>
</chapter>

<chapter name="Scheffel, Joseph Viktor, v.">
<b>Scheffel</b> ['∫æf<sub>ə</sub>l], <sp>Joseph Viktor</sp>, v.,
tysk Digter, f. i Karlsruhe 26. Febr 1826, d.
smst. 9. April 1886, besøgte Gymnasiet i sin
Fødeby og studerede Jura i München,
Heidelberg og Berlin,
vendte saa
tilbage til
Karlsruhe, blev
Sekretær hos den
badensiske
Bundestagsgesandt
Welcker,
disputerede for
Doktorgraden og
deltog 1848 som
Medlem af
Borgerværnet i
Forsvaret af
Tøjhuset mod
de
Revolutionære. Det flg.
Aar blev han
Kredsamtscensor i
Säckingen. 1852 rejste S. til Italien, lærte i
Rom Paul Heyse at kende og skrev i
Foraaret 1853 paa Capri sit hurtig populære
og senere som Operatekst benyttede romantiske
Epos »Der Trompeter von Säckingen« (1854,
280. Opl. 1907; oversat paa Dansk) med det
folkelig yndede Digt »Es ist im Leben häszlich
eingerichtet«. Han opholdt sig efter Rejser dels
i Karlsruhe, dels ved Bodensee og i Heidelberg,
hvor han Vinteren 1854—55 digtede sit andet
populære Værk, den hist. Roman »Ekkehard«
(1855, 225. Opl. 1908; oversat paa Dansk). Atter
rejste han til Italien, var 1857—59 Bibliotekar
hos Fyrst Egon von Fürstenberg i
Donaueschingen, led i nogle Aar af en Depressionstilstand,
men rettede sig atter. Han udnævntes til
sachsisk Hofraad, boede en Tid paa Wartburg,
adledes paa sin 50 Aars Fødselsdag 1876 og
henlevede sine sidste Aar i Heidelberg eller paa
sin Villa »Rudolfzell« ved Bodensee i
tilbagetrukken Ro. Med »Ekkehard« havde S., der
stod München-Skolen baade personlig og
kunstnerisk nær, skabt sin Tids ypperste
kulturhistoriske Roman. Ungdommens Hjerter vandt
han med sine friske Drikkeviser og
Vandresange, samlede i »Gaudeamus. Lieder aus dem
Engeren und Weiteren« (1868, 70. Opl. 1908),
hvori bl. a. findes de populære Sange, »Alt
Heidelberg, du feine« og »Wohlauf, die Luft
geht frisch und rein«. Kunstnerisk værdifuld
er Fortællingen »Hugideo« (opr. trykt 1857 i
Heyse's »Novellenschatz«, særlig udg. 1884) og
»Bergpsalmen« (1870), medens hans øvrige
Arbejder, som Novellen »Juniperus«, »Frau
Aventiure«, der genkalder Minder fra Ofterdingens
og Minnesangernes Tidsalder, Festspillet »Der
Brautwillkomm auf der Wartburg« og »Der
Heini von Steier« er svagere. I
»Waldeinsamkeit« (1880) mødte man dog atter den
stemningsfulde Naturdigter, der ofte havde fundet
den Folketone, »som gik til Hjertet, den
sydtyske Sangs Inderlighed og Lune.

Populær var S. fremfor alt i sin snævrere
Hjemstavn. Hans Statue rejstes 1890 i
Heidelberg, hans Buste to Aar senere i Karlsruhe.
»Ges. Werke«, udg. ved <sp>J. Prölsz</sp> (1907),
»Gedenbuch« (1900), »Briefe an Schweizer
Freunde« (1898). (<sp>Litt</sp>.: <sp>Joh. Prölsz</sp>, »S.'s
Leben und Dichten« [1887]; <sp>Zernin</sp>,
»Erinnerungen an J. V. v. S.« [1887]; <sp>Pilz</sp>, »V. v.
S.« [1887]; <sp>A. Ruhemann</sp>, »J. V. v. S.«
[1887]; <sp>Boerschel</sp>, »J. V. v. S. und Emma
Heim« [1906]; <sp>Möbius</sp>, »Ueber S.'s
Krankheit« [1907]; <sp>Mulert</sp>, »S.'s Ekkehard als
historischen Roman« [1909]).
<i>C. B-s.</i>

<img>J. V. v. Scheffel.</img>
</chapter>

<chapter name="Scheffer, Karl Fredrik og Ulrik">
<b>Scheffer</b> ['∫æf<sub>ə</sub>r], sv. adelig Slægt. Den
menes at nedstamme fra Egnen omkr. Frankfurt
a. M. Den indkom til Sverige med <sp>Johannes
Schefferus</sp>, som af Dronning Christina
udnævntes til Prof. og Bibliotekar. Den nulevende
Gren af Slægten nedstammer fra en Sønnesøn
af denne, der 1756 naturaliseredes som sv.
Adelsmand.

1) <sp>Karl Fredrik S.</sp>, sv. Statsmand
(1715—86). Efter at have studeret i Upsala og efter
allerede 1731 at være indtraadt i Kongens
Kancelli og 1732 at have arbejdet ved
Protokolføringen i Rigsraadet begyndte S. sin egl.
politiske Bane paa Rigsdagen 1738 som begejstret
Medlem af Hattenes Parti og tillige som
udpræget franskvenlig. 1739 var han Tessin's
Legationssekretær i Paris. Paa Rigsdagene
1742—43 var S.'s Virksomhed betydningsfuld, bl. a.
arbejdede han kraftig mod den danske
Kronprins' Valg til sv. Tronfølger. 1743—51 var S.
sv. Minister i Paris. 1756 ansattes S. af
Stænderne som Guvernør for Kronprinsen, uagtet
Adolf Fredrik modsatte sig denne
Forholdsregel, der i Virkeligheden var dikteret af
Mistro til Hoffet og Kongeparret. Efter 1756
begyndte S. til en vis Grad at frygte for Følgerne
af Hattenes grundige Sejr over Kongen, og han
fik Øjnene op for de Farer, som kunde opstaa
ved det uindskrænkede Stændervælde. Til
Krigens Udbrud 1757 har S. medvirket;
Forbundet med Frankrig har vel ogsaa særlig for ham
haft noget fristende; og han hørte til dem, der
tog Ordet for en kraftig Krigsførelse. Han var
med i den Kommission, som skulde tage
Krigsudrustningerne i sin Haand. I Modsætning til
Kancellipræsident Höpken holdt S. bestemt paa,
at man skulde bevare Venskab med Danmark,
og førte gennem mange Aar i nær Tilknytning
til J. H. E. Bernstorff en mod Hattepartiets
officielle stærkt fronderende Politik. Da Hattenes
Stilling 1761 rokkedes, var S. blandt dem, der
faldt. Væsentlig som Følge af hemmelige
Intriger og Overenskomster mellem Partilederne
afskedigedes S. fra Rigsraadsværdigheden,
hvilken han havde beklædt siden 1751. Han
forblev imidlertid i sin Stilling som Guvernør for
Kronprinsen og genvandt snart Stændernes
Tillid, saa at han allerede i Aug. 1761
genindtraadte i Raadet. S. havde mere og mere
nærmet sig Hoffet og var snart bl. dem, der
ønskede en Formindskelse af Stændervælden og

