Navn efter den udenfor liggende Risø og blev
kaldet Øster-R. for at skilles fra det ved
Mandal liggende R. (nu Risøbank), hvor der
ligeledes i Fortiden var et Handelssted, som
dengang bar Navn af Vestre R.

R. skal fra 1630 have tilhørt Købstaden Skiens
Handelsdistrikt; men ved Oprettelsen af
Kristiansands Privilegier 1643 kom den under
denne Købstads Distrikt. 1607 nævnes R. for
første Gang som Strandsted med Krohus.
Stedet besøgtes af Hollændere, som hentede
Trælast her. Allerede i Midten af 17. Aarh. var her
Toldsted og nogen Trælasthandel. 1723 blev R.
adskilt fra Kristiansand; dog fik Stedet først
1735 Købstadrettigheder. 1690 var R. kommet
under Arendals Jurisdiktion, og dette Forhold
vedvarede, indtil den 1779 fik egen Byfoged.
Siden 1646 har R. haft egen Kirke, hvis opr.
Navn var »Helligaands Kirke«; denne var fra
først af Annekskirke under Gjerstad
Præstegæld, men fra 1745 har R. været eget
Præstegæld.

1861 brændte største Delen af R. fuldstændig
ned, hvorefter der foretoges en gennemgaaende
Omregulering. Den derefter opførte By er
regelmæssig og for en enkelt Bydels Vedk. meget
smuk. R. har Middelskole og Folkeskole,
Sparebank, Rigstelegraf- og Rigstelefonstation samt
gode Kajanlæg og tidsmæssig Vandledning m. v.
R. driver en ganske betydelig Handel og
Skibsfart. Dens væsentligste Udførselsartikel er
Trælast, dernæst Is, Fisk og Hummer.
Toldintraderne udgjorde 1920 29500 Kr. Handelsflaaden
bestod 1. Jan. 1921 af 10 Dampskibe paa
tilsammen 6768 Bruttotons, 4 Motorfartøjer paa
1112 Tons. Bl. industrielle Foretagender maa
særlig nævnes det store Anlæg: Kranens
Dampsav. Desuden findes her et mindre mek.
Værksted, Skibsværft, Mineralvandsfabrik m. v.,
hvorhos der ogsaa i Omegnen findes forsk.
industrielle Anlæg, saasom Skibsværft,
Møllebrug, Savbrug m. v. Ved det sydlige Indløb til
R. ligger Stangholmen Fyr. Lige ved R. findes
det kendte Sømærke, Risørflekken, et større
overkalket Parti af en mod Havet vendende
Fjeldside. Paa Badskjærholmen ved Indløbet
var der i forrige Aarh. Kystbefæstninger. Stedet
anløbes af de fleste Kystdampskibe.
Automobilruter forbinder R.—Søndeled—Sundebru (50
km) og R. med Songe (20 km). Antagen
Formue 1921 var 9,2 Mill. Kr og Indtægt 3202700
Kr. (<sp>Litt</sp>.: <sp>Tallak Lindstøl</sp>, »R.
gennem 200 Aar« [R. 1923]; »Norges Land og
Folk«: <sp>A. Helland</sp>, »Nedenes Amt« [Oslo
1904]).
<i>(P. N.). M. H.</i>

<img>Situationsplan over Risør.</img>
</chapter>

<chapter name="Risørit">
<b>Risørit,</b> et Mineral, i det væsentlige et Niobat
af sjældne Jordarter, der findes som gulbrune
Masser i Pegmatitgange ved Risør i Norge.
<i>O. B. B.</i>
</chapter>
