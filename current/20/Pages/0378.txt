Sindssyge. Arbejder af R. i Nat. Portrait-Gall. (bl.
a. Gruppen »A. Walker med Familie«,
Selvportræt), Nat. Gall. (bl. a. »Mrs. Curie«),
Vallace-Saml. (»Perdita Robinson«), Nat. Gal. i
Edinburgh, S. Kensington-Mus.; særlig mange
i privat Besiddelse. I Kunstmus. i Kbhvn
Tandlægen Rospini. Paa Udstillingen af ældre eng.
Kunst i Kbhvn 1908 var R. godt repræsenteret,
ved Arbejder som det store »Sir John Tempest
med Hesten«, Drengen »Thomas Fane« m. v.
(<sp>Litt</sp>.: Biogr. ved <sp>Hayley</sp> [1809]; <i>J. R.</i>
[1830]; <sp>R. Gower</sp>, <i>R. and Lawrence</i> [1882];
<sp>Hilda Gamlin</sp>, <i>G. R. and his art</i> [1895]; <sp>H.
Ward</sp> og <sp>Roberts</sp>, <i>R.</i> [2 Bd, 1904]; <sp>G.
Pastor</sp>, <i>R.</i> [1904]; <i>The masterpieces of R.</i>
[<i>Gowan's art books</i>, 1910]; <sp>R. Davies</sp>, <i>R.</i>
[London 1914]).
<i>A. Hk.</i>
</chapter>

<chapter name="Romneya">
<b>Romneya</b> Harv., Slægt af Valmuefam. med
med en enkelt Art <i>R. Coulteri</i> Harv.
(Kalifornien), fleraarig Urt ell. Halvbusk, over 1 m høj,
med fjerdelte Blade og store, hvide og duftende
Blomster, hvis Bægerblade paa Ryggen er
vingede af en hindeagtig Kant, og hvis Støvtraade
foroven er fortykkede.
<i>A. M.</i>

R. fordrer en varm beskyttet Vokseplads og
dyrkes derfor ofte paa Stenhøj. Den maa
dækkes med Granris og formeres ved Deling ell.
Rodstykker.
<i>(L. H.). P. F.</i>
</chapter>

<chapter name="Romny">
<b>Romny</b> ['råmni], <sp>Romen</sp>, By i Ukraine,
Guv. Poltava, ligger 147 km NNV. f. Poltava og
ved Banelinien Gomel—Krementchug. (1920)
23832 Indb. I Omegnen er stor Tobaksavl;
R. har Tilvirkning af Lædervarer og
Landbrugsmaskiner samt betydelig Markedshandel
<i>(H. P. S.). N. H. J.</i>
</chapter>

<chapter name="Romont">
<b>Romont</b> [rå'må], tysk <sp>Remund</sp>, By i
Schweiz, Kanton Freiburg, ligger 25 km SV. f.
Freiburg, 780 m o. H. paa en Klippehøj ved
Bredden, af den lille Flod Glâne. (1920) 2333
Indb. R. er omgivet af gl. Mure og Vagttaarne
og har en gotisk Kirke samt et Slot fra 13.
Aarh., fornyet 1577—80, der en Tid var Sæde
for de savojiske Grever af R., nu Amtsbygning.
Byen har Jernbanestation og driver Handel med
Landbrugsprodukter.
<i>(H. P. S.). O. K.</i>
</chapter>

<chapter name="Romorantin">
<b>Romorantin</b> [råmårã'tæ], By i det nordlige
Frankrig, Dept Loire-et-Cher, 41 km SØ. f.
Blois, ved Sauldre og Orléans-Banen, 8000 Indb.
R. var Solognes gamle Hovedstad og en af
Hugenotternes Byer. R. har en Kirke fra 12.
Aarh., et af Frants I opført Slot, en
Handelsdomstol og et Collège. Dyrkning af Asparges,
Klædefabrikation. Arrondissementet R. (6
Kanton'er, 49 Kommuner) har 64000 Indb.
<i>(M. Kr.). E. St.</i>
</chapter>

<chapter name="Romsdal">
<b>Romsdal,</b> Sorenskriveri, Møre Fylke, er 3690
km<sup>2</sup> med (1921) 33250 Indb. Det omfatter
Herrederne: Vestnes, Voll og Eid, R., Veøy, Nesset,
Bolsøy, Sund og Vaagøy samt Molde Købstad.
I milit. Henseende danner det
Udskrivningsdistrikt for R. Bataillon af Søndmør
Infanteriregiment Nr 11 af 5. Division. R. er en af
Vestlandets vakreste og mest storslagne Egne
med dets alpeformige Fjelde og de dybt
indgaaende Fjorde. Det er derfor et berømt
Turiststrøg. Hovednæringsvejene er Jordbrug og
Fiskeri.
<i>M. H.</i>
</chapter>

<chapter name="Romsdalen">
<b>Romsdalen</b> kaldes den c. 60 km lange Dal,
gennem hvilken Elven Rauma (s. d.) løber. R.
er paa begge Sider omgivet af mægtige Fjelde
med til Dels meget ejendommelige Formationer.
Mest kendt er <sp>Romsdalshorn</sp> (1555 m) og
Venjetinderne (1820 m) paa Dalens højre Side
samt de lige overfor paa Dalens venstre Side
liggende Troldtinder (1760 m), samtlige omkr.
det nedre Parti af Dalen. R. er
gennemgaaende en trang Dal, der ikke frembyder meget af
dyrket Mark; men den er rig paa storslagen,
malerisk Naturskønhed. Kun faa af Norges
Dale kan i saa Henseende maale sig med R.
Jernbanen gennem Dalen blev færdig 1924 (se
<sp>Raumabanen</sp>). (<sp>Litt</sp>.: <sp>A. Helland</sp>,
»Topografisk-statistisk Beskr. over Romsdals
Amt«, I—II [Oslo 1911]).
<i>(P. N.). M. H.</i>
</chapter>

<chapter name="Romsdals Amt">
<b>Romsdals Amt,</b> se <sp>Møre Fylke</sp>.
</chapter>

<chapter name="Romsdalsfjord">
<b>Romsdalsfjord,</b> se <sp>Moldefjord</sp>.
</chapter>

<chapter name="Romsdalshorn">
<b>Romsdalshorn,</b> se <sp>Romsdalen</sp>.
</chapter>

<chapter name="Romsey">
<b>Romsey</b> ['ramz<sub>i</sub>], By i det sydlige England,
Hampshire, ved Test, 10 km NV. f.
Southampton, med en statelig normannisk Klosterkirke.
R. har Papirindustri og (1921) 4826 Indb.
Omegnen er frugtbar, og R.'s Landdistrikt har
11895 Indb.
<i>G. G.</i>
</chapter>

<chapter name="Romsø">
<b>Romsø,</b> en lille, skovbevokset Ø (109 ha) i
Store Bælt ved Fyns Østkyst, c. 3 km fra
nærmeste Punkt paa Hindsholm. Den hører til
Stamhuset Hverringe (Viby Sogn), og 1921
fandtes der 51 Indb. Paa en c. 6 m høj Klint paa
Østkysten staar R. Fyrtaarn.
<i>(H. W.). M. S.</i>
</chapter>

<chapter name="Romsø Sund">
<b>Romsø Sund,</b> Farvandet mellem Romsø og
Fyn. Fra Spidsen af Romsø Vestende udskyder
et Rev, hvis yderste Ende, Klæpen, er tør ved
Lavvande. SV. f. Romsø ligger Grunden
Rønnen. Mellem denne og Landgrunden ud for Fyn
findes en Rende med 7,5 m Vand; men Sundet
kan dog ikke passeres med større Dybgaaende
end 5 m, fordi Renden er smal og kroget.
<i>G. F. H.</i>
</chapter>

<chapter name="Romsø Tue">
<b>Romsø Tue,</b> en lille Pulle med 7 m's Dybde,
der ligger 5 km NNØ. f. Romsø. Den er farlig
for Sejladsen, fordi den ligger tæt V. f. den
dybe Rende og derfor nær den alm. Sejlrute
gennem Store Bælt.
<i>G. F. H.</i>
</chapter>

<chapter name="Romuald">
<b>Romuald,</b> Stifteren af
<sp>Camaldulenserkongregationen</sp> (s. d.), f. 950, d. 18. Juni
1027, var af fornem Slægt og født i Ravenna.
Hans Fader havde begaaet et Drab, og for at
sone dette gik R., 20 Aar gl, i Kloster og
hengav sig der til strenge asketiske Øvelser. Han
foretog ogsaa fl. Valfarter og skal have
missioneret en Tid i Ungarn, men slog sig til sidst
ned i Apenninerne og grundede i Camaldoli sin
Kongregation 1018. Han blev dog ikke i selve
Klostret, men trak sig senere tilbage og levede
et Eneboerliv til sin Død.
<i>A. Th. J.</i>
</chapter>

<chapter name="Romul">
<b>Romul,</b> fordum »Rimol«, Gaard i Melhus
Præstegæld, S. Trondhjems Amt. Her blev efter
Sagnet Haakon Sigurdssøn Jarl snigmyrdet af
Trællen Kark i det Skjulested, de under
Bonderejsningen 995 havde fundet hos Haakon's
Elskerinde Thora.
<i>(O. A. Ø.). Edv. B.</i>
</chapter>

<chapter name="Romulus">
<b>Romulus</b> var efter det rom. Sagn Roms
Grundlægger og første Konge. Hans Moder Ilia,
ell. Rea Silvia, en Datter af den albanske Konge
Numitor, var af sin Farbroder Amulius, der
havde stødt Numitor fra Tronen, blevet gjort
til Vestalinde, da han vilde forhindre, at hun fik
Børn. Alligevel fødte hun, som det hed sig, ved
Guden Mars Tvillingsønnerne R. og Remus, som
