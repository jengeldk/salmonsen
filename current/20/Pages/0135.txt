8 km Ø. f. Ribe forener sig med Gelsaa. Denne
udspringer ligeledes paa den østlige Højderyg,
men mellem Haderslev og Aabenraa. Efter
Foreningen, løber Aaen i vestlig Hovedretning
gennem Varming Sø, faar nær ved Ribe By en ret
anselig Bredde (c. 25 m), gennemstrømmer i
fl. Arme Byen, hvor den danner smaa Øer (se
under <sp>Ribe</sp>), optager lige V. f. Byen den
betydelige Hjortvad Aa i højre Bred,
gennemstrømmer nu i store Bugtninger — til Dels
kanaliseret — de lave Engstrækninger og
falder i Vesterhavet c. 6 km V. f. Ribe. Hele
Aaens Tilløbsomraade er 923 km<sup>2</sup>.
<i>M. S.</i>
</chapter>

<chapter name="Ribe Amt">
<b>Ribe Amt,</b> det sydvestligste i Nørrejylland
og største i Landet næst Ringkjøbing Amt,
grænser mod S. til Tønder og Haderslev Amt, fra
hvilket sidste det til Dels skilles ved
Kongeaaen; mod SØ. og NØ. til Vejle Amt, mod N.
til Ringkjøbing Amt og mod V. og SV. til
Vesterhavet, fra hvilket Ho Bugt skyder sig mod
NV. 15 km ind i Landet. Herved dannes en
Halvø med Jyllands vestligste Punkt,
Blaavandshuk, og hvis sydlige Del er det lave,
sandede Skalling. I øvrigt forløber Kysten meget
regelmæssigt. Til Amtet hører Vesterhavsøerne
Fanø og Manø samt den lille, sandede Ø, Langli
i Ho Bugt. Amtets største Udstrækning er i
V—Ø. (fra Blaavandshuk til Kolding) 88 km
og i S.—N. 64 km. Hele Arealet er 3062 km<sup>2</sup>,
hvoraf c. 75 km<sup>2</sup> indtages af de 3 Købstæder,
og 1921 fandtes der 22028 Gaarde og Huse,
deraf i Købstæderne 3117, og 128821 Indb.
(1901: 195682, 1850: 151359, 1801: 34546), heraf i
Købstæderne: 32022 (1901: 22209, 1850: 4758,
1801: 3014). Befolkningstætheden er saaledes
for hele Amtet: c. 42, og for dets
Landdistrikter c. 32 pr km<sup>2</sup>; det er altsaa et af Landets
svagest befolkede Amter.

Overfladeforholdene er meget forsk. Den
østlige Del, hvorigennem Jyllands Hovedvandskel
gaar, er gennemgaaende højtliggende og naar
sit højeste Punkt V. i Bække (102 m). Midten
hører til de jyske »Hedeflader«, er ret jævnt
faldende mod V. og kun afbrudt af større ell.
mirdre saakaldte Bakkeøer. Den vestlige Del
er lav, og kun enkelte Punkter hæver sig over
30 m, Blaabjerg dog til 64 m. Talrige Vandløb
gennemstrømmer Amtet med Udløb i
Vesterhavet; de betydeligste er Varde-, Sneum-,
Konge- og Ribe Aa. Jorderne er for en meget stor
Del sandede og lidet frugtbare, saa at Amtet
hører til de lavest boniterede i Landet, idet der
i Landdistrikterne gennemsnitlig gaar over 24
ha paa 1 Td. Hartkorn. Ved Vurderingen til
Ejendomsskyld 1920 var der 25 større Gaarde
(over 12 Tdr. Hartkorn) med tilsammen 466
Tdr; 3855 Bøndergaarde (1—12 Tdr Hartkorn)
med i alt 9209 Tdr og 7230 mindre Landbrug
(under 1 Td. Hartkorn) med 2625 Tdr.
Vurderingssummen for hele Amtet var 369,1 Mill.
Kr, heraf Jordværdi: 155,1 Mill. Kr. Af disse
Summer faldt paa Købstæderne henh. 94,2 og
26,9 Mill. Kr.

Af hele Arealet var 1919: 2041,0 km<sup>2</sup> Ager,
Eng, Græsgang, Have o. l., 33,0 Tørvemose, 287,4
Skov og Plantage, 565,9 Hede, 29,7 Klit,
Flyvesand o. l., 65,0 Veje, Jernbaner, Byggepladser
o. l. og 23,2 Vandareal. Af de vigtigste Husdyr
fandtes 1923: 27109 Heste, 150268 Stkr
Hornkvæg, 27231 Faar og 134793 Svin.

R. A. har 3 Købstæder: Ribe, Esbjerg og
Varde, og omfatter 8 Herreder: V.-Horne,
Ø.-Horne, Skads, Slavs, Anst, Malt, Gørding og
Ribe. Det hører til Ribe Stift og har 4
Provstier: Ribe Købstad samt Ribe-Gørding
Herreders; Malt, Anst og Slavs Herreders; Ø.- og
V.-Horne Herreders og Skads Herreds. I
verdslig Henseende er det delt mellem 5 Retskredse:
85. Varde Købstad og Landjurisdiktion med
V. og Ø. Herred (Varde), 86. Esbjerg
Købstad, Skads Herred samt Fanø Birk (Esbjerg),
87. Ribe Købstad med Ribe Herred (Ribe), 88.
Gørding-Malt Herreder (Holsted) og 45. Kolding
Købstad med Kolding Herred samt Jerlev, Anst
og Slavs Herreder (Kolding), altsaa til Dels af
Vejle Amt. 45., 85. og 86. Retskreds danner
hver en Politikreds, henh., 34., 63. og 64.,
medens 87. og 88. tillige med Dele af
Sønderjylland udgør 65. Politikreds.

Amtet hører til 5. Landstingskreds og har 5
Folketings-Opstillingskredse med Valgsteder i
Varde, Esbjerg, Ribe, Bække og Guldager; det
er delt i 4 Lægekredse, 4 Skattekredse og 6
Skyldkredse.

R. A. udgjorde i Middelalderen hovedsagelig
Dele af Varsyssel (V. og Ø. Horne, Skads og
Malt med Gørding), Jellingsyssel (Dele af Slavs)
og Almindsyssel (Anst Herred og Dele af Slavs).
Om Ribe Herred, s. d. Fra 1600 hørte det til
Riberhus Amt (V.-Horne, Skads, Malt og
Gørding), Lundenæs Amt (Ø.-Horne) og
Koldinghus Amt (Slavs og Anst). Det nuv. R. A.
oprettedes 1796. Indtil Freden 1864 var Amtet c.
300 km<sup>2</sup> større end nu, da det omfattede flere
Enklaver i Sønderjylland med Dele af
Vesterhavsøerne. (<sp>Litt</sp>.: <sp>C. F. J. Dalgas</sp>, »R. A.,
beskr. efter Opfordr. af
Landhusholdningsselskabet« [Kbhvn 1830]; <sp>J. B. Krarup</sp>, »Beskr.
af Landbrugets Udvikling i Danm., III, det
sydvestlige Jylland« [Kbhvn 1899]).
<i>M. S.</i>
</chapter>

<chapter name="Ribeauvillé">
<b>Ribeauvillé</b> [ribåvi'le] (tysk Rappoltsweiler),
By i det nordøstlige Frankrig, Dept
Haut-Rhin (Alsace), ved Foden af Vogeserne og
Indgangen til den smukke Strengbach-Dal, SV. f.
Strasbourg, 5000 Indb. R. har en luth. og en kat.
Kirke, en Synagoge, en Amtsdomstol og en
Mineralkilde, hvortil Badestedet <sp>Karolsbad</sp>
er knyttet. Byen har betydelig Industri,
navnlig Tilvirkning af Bomuldstøjer og Klæde. I
Omegnen Vinhaver. V. f. Byen ligger der
Ruiner af Slottene Hoh-Rappoltsstein, Ulrichsburg
og Girsberg, hvor Herrerne af Rappoltsstein
havde deres Residens. Længere borte ligger et
Valfartskapel for den hellige Jomfru fra
Dusenbach, der mentes særlig at beskytte de
alsaciske Musikanter og farende Folk. De
hædrede hende ved en aarlig Fest hver 8. Septbr.
Arrondissementet R. har 50000 Indb.
<i>(M. Kr.). E. St.</i>
</chapter>

<chapter name="Ribe Herred">
<b>Ribe Herred,</b> det sydvestligste i
Nørrejylland og det mindste i Amtet, grænser mod N.
til Gørding Herred, fra hvilket det skilles ved
Kongeaa, mod Ø. til Haderslev Amt (Frøs
Herred), mod S. til Tønder Amt (Hvidding
Herred) og mod V. til Vesterhavet, hvori den til
Herredet hørende Manø (s. d.) ligger.
