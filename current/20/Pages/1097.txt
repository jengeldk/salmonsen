erhvervede han sig ved eget Studium og væsentligst
ved egne Forsøg. Da Apoteket i Göteborg 1765
blev solgt, flyttede S. til Malmø til Apotekeren
Kjällström og opholdt sig her i 3 Aar, ivrigt
sysselsat med Fortsættelsen af sine
Undersøgelser; S. samlede sig efterhaanden et saadant
Fond af Erfaringer, at han i Kendskab til
Stoffernes kem. Forhold paa mange Omraader var
langt forud for Samtidens Kemikere. 1768 tog
S. Plads paa Apoteket Korpen i Sthlm, og
uagtet hans Virksomhed her ikke faldt i
Laboratoriet, men i Recepturen, fik han dog Lejlighed
til at gøre mange Opdagelser vedrørende
Luftarternes Kemi, og ganske særlig den vigtige
Iagttagelse, at de forsk. Dele af Solspektret
reducerer Klorsølv med forsk. Styrke. Endnu
havde S. ikke offentliggjort nogen af sine
Iagttagelser; hans Navn nævnes første Gang paa
Tryk i em Afhandling af hans Ven og samtidige
A. J. Retzius om Vinstenssyren i det sv.
Videnskabs Akademis Handlinger 1770, hvor der
berettes om S.'s Opdagelse og Fremstilling af
Vinsyren. De to første Afhandlinger, som S.
selv søgte optagne i det nævnte Akademis
Handlinger, blev ikke trykte her, men 1771 optoges
hans Undersøgelser over Flusspat og dens Syre.
Fra 1770 blev S. Laborant paa Apotekeren
Lokk's Laboratorium i Upsala, og han kom i
disse Aar i nærmere Berøring med den
bekendte sv. Kemiker Torben Bergman, efter hvis
Opfordring S. foretog sine berømte
Undersøgelser over Brunsten, ved hvilke han opdagede 4
ny Grundstoffer: Klor, Ilt, Mangan og Baryum.
I Upsala havde S. god Tid til selvstændige
Undersøgelser; han afsluttede her sit store
Arbejde over Ild og Luft. Det fortjener at
anføres, at S. havde opdaget Ilten før Priestley,
idet det er godtgjort, at han 1773 havde
fremstillet dette Stof ved Glødning af Sølvkarbonat,
Kvægsølvilte, Kalisalpeter o. a. S.'s Arbejder
over Mangan, Klor, Arsen og Baryum blev
paabegyndte og afsluttede i Upsala. 4. Febr 1775
blev S. Medlem af Vetenskaps Akademien, og
s. A. blev han Provisor paa Apoteket i Köping;
Aaret efter overtog han dette Apotek og
forblev her under stadigt videnskabeligt Arbejde
til sin Død. Fra sit 14. Aar havde S. egl.
tilbragt sit Liv i Laboratoriet og arbejdet med
de mangfoldigste Stoffer. Det lader sig med
Sandhed sige, at ingen Kemiker før hans Tid
og ej heller nogen af hans Samtidige kan
sammenlignes med ham i Henseende til Mængden
af store og vigtige Iagttagelser og Opdagelser.
Han var til sin Død en ivrig Tilhænger af
Flogistonteorien.

Som Menneske var S., efter hvad der
foreligger om hans Færd, en fordringsfri og ædel
Personlighed. Hvad de af S. gjorte Opdagelser
angaar, da skal her anføres flg.: S. var den
første, der viste, at de mange sure Plantesafter
og de Salte, der faas fra Planteriget, indeholder
et betydeligt Antal indbyrdes ganske
forskellige Syrer; han isolerede disse og undersøgte
deres Egenskaber; saaledes opdagede ell.
undersøgte han Vinsyre, Oxalsyre, Æblesyre,
Citronsyre, Gallussyre; han kunde endog adskille
disse Syrer, naar de forekom sammen. Ogsaa
de i den dyriske Organisme forekommende
Syrer var Genstand for hans Studium: han
opdagede Urinsyre og Mælkesyre. Den kendte
Metode til Fremstilling af organiske Syrer ved
Dannelse af deres Kalksalte og Sønderdeling af
disse med Saltsyre ell. Svovlsyre skyldes S. S.
var den første, der fremstillede Glycerin og
viste, at det var en Bestanddel af Fedtstofferne,
af hvilke han frigjorde det ved Sønderdeling
med Blyilte. Ogsaa Læren om de uorganiske
Syrer skylder S. mange Iagttagelser: han
opdagede Molybdæn og Wolframsyre, isolerede
Arseniksyre og viste, at den kunde fremstilles af
Arsenik ved Indvirkning af Kongevand. Af
største Bet. for den uorganiske Kemi var S.'s
ovenfor nævnte Arbejde over Brunsten og de
Stoffer, som han derved opdagede, samt hans
Undersøgelser over Flusspat. Ved sin
Undersøgelse over det farvende Princip i Berlinerblaat
lykkedes det ham ved Destillation af denne
Forbindelse med Svovlsyre at isolere
Blaasyren. S.'s Arbejde: »Chemische Abhandlung über
Luft und Feuer« indeholder mange ny
Opdagelser; bl. a. viste han deri, at den
atmosfæriske Luft indeholder to forsk. Bestanddele, af
hvilke den ene nærer Forbrænding og
Aandedræt, den anden derimod ikke; ogsaa viste han,
at Metallerne ved deres Forkalkning optager
»Ildluft« og atter afgiver den ved Reduktion.

S. offentliggjorde sine fleste Arbejder i
Stockholm-Akademiets Skrifter 1770—86; ogsaa Crell's
Annaler indeholder fl. af hans Afh. »Chemische
Abhandung über Luft und Feuer« udkom
selvstændig 1777. En fuldstændig Samling af hans
Arbejder udkom i Leipzig 1788 under Titel:
<i>Opuscula chemica et physica</i>; en anden
Samling 1792 i Berlin som »Scheeles sämmtliche
physische und chemische Werke« ved
Hermbstädt. S.'s efterladte Breve og Optegnelser blev
udgivne 1892 ved A. E. Nordenskiold. 1892
afsløredes hans Statue (af Börjeson) i Sthlm og
1912 en (af Milles) i Köping.
<i>(O. C.). S. P.</i>
</chapter>

<chapter name="Scheele, Frans Alexander von">
<b>Scheele</b> ['∫e.l<sub>ə</sub>], <sp>Frans Alexander von</sp>,
sv. Filosof, f. 31. Juli 1853 i Landsbyen Fernebo
i Värmland, studerede Filosofi ved Upsala
Universitet, ved hvilket han 1885 blev Docent.
Udnævntes 1903 til Prof., 1905 til
Folkeskoleinspektør i Sthlm. S. har gjort sig fortjent ved
Arbejder over Psykologi, Filosofiens Historie og
Pædagogik og har ivrigt deltaget i den sv.
Universitetsudvidelse. Af hans Værker maa
fremhæves: »Det mänskliga själslifvet«
(1894—96), »Lärobok i Psykologi« (1899, 2. Udg. 1914),
»Filosofiska studier«, I (s. A.), »Om
allmänbildning och själfstudier« (1905), »Folkuppfostran
och yrkesskolor« (1911).
<i>(A. T-n.).</i>
</chapter>

<chapter name="Scheele, Ludvig Nicolaus von">
<b>Scheele</b> ['∫e.l<sub>ə</sub>], <sp>Ludvig Nicolaus von</sp>,
dansk-holstensk Politiker, f. i Itzehoe 14. Oktbr
1796 som Søn af Oberstløjtnant B. F. v. S., d.
1. Jan. 1874 i Kbhvn. Han studerede ved Kiels
Univ., blev jur. Kandidat 1821 og avancerede
hurtig frem paa Embedsvejen, indtil han 1827
blev Amtmand i Hütten Amt og senere i
Gottorp Amt. S. var en ualm. dygtig Embedsmand
og viste, da den nationale Konflikt udbrød i
Hertugdømmerne afgjort anti-slesvigholst.
Tendenser, hvilket var en af Grundene til, at
Regeringen 1846 ansatte ham som Præsident for
Hertugdømmernes Lokalregering og tillige samme
