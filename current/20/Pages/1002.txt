<chapter name="Saouarinuts">
<b>Saouarinuts</b> [sau'ari'nats], se
<sp>Caryocaraceæ</sp>.
</chapter>

<chapter name="São Vicente">
<b>São Vicente</b> ['sa<sub>u</sub>-wi'se<sub>n</sub>t<sub>i</sub>], en af de til
Portugal hørende caboverdiske Øer, ligger i
den vestlige Del af Øgruppen og er 207 km<sup>2</sup>
stor med 9000 Indb. Terrainet er bjergagtigt,
og Monte Verde hæver sig til 707 m. Klimaet er
tørt, Vegetationen ørkenagtig, og Øen i det hele
ufrugtbar, men sundere end de andre Øer.
Store Dele dækkes af en Lav, <i>Roccella tinctoria</i>.
der ogsaa kaldes Orseille, og hvoraf tilvirkes
et Farvestof. Hovedbyen Mindello ell. <sp>Porto
Grande</sp> anløbes af fl. Dampskibslinier. Fra
S. V. udgaar undersøiske Telegrafkabler til
Afrika, Europa og Amerika.
<i>(H. P. S.). M. V.</i>
</chapter>

<chapter name="Sapajuer">
<b>Sapajuer</b> (<i>Cebidæ</i>) danner bl. Østaberne en
Familie, som udmærker sig ved i hver
Kæbehalvdel foruden 3 Forkindtænder at have 3
Bagkindtænder, og som saaledes bl. alle Aber
besidder det største Antal Tænder. Halen er,
undtagen hos en enkelt Slægt, lang og samtidig
ofte uddannet som Snohale; Fingre og Tæer
bærer Negle, der dog er tydeligt sammentrykte
fra Side til Side; Forlemmernes Haand er, som
Griberedskab betragtet, noget ufuldkomment
udviklet, idet Tommelen, selv hvor den er godt
udviklet — stundom kan den nemlig være
rudimentær ell. helt mangle — kun i ringe Grad
kan virke mod de øvrige Fingre. S., hvoraf
ingen i Størrelse naar de anseligere bl.
Vestaberne, er udbredt over hele det tropiske
Amerika, men træffes i størst Antal i Brasiliens
Urskove, hvor de opholder sig i Trætoppene, som
de kun sjældent synes at forlade. Familien
deles alm. i fl. Underafdelinger, af hvilke
<sp>Brøleaberne</sp> (<i>Mycetinæ</i>), <sp>Nataberne</sp>
(<i>Nyctipithecinæ</i>) og <sp>Kapucineraberne</sp>
(<i>Cebinæ</i>) er de almindeligst kendte. Hos den
førstnævnte Gruppe, Brøleaberne, er Kroppen svær,
noget førladen, Hovedet højt, pyramideformet,
Snuden mere fremstaaende end hos andre
Vestaber, Skægget stort, omkransende det i øvrigt
nøgne Ansigt, Forlemmernes Tommel
veludviklet, om end noget tynd; Halen (en
Gribehale ell. Følehale) er meget lang, i sin yderste
Halvdel nøgen paa Undersiden, fint furet som
en Haandflade og meget muskuløs, med brede,
flade Hvirvler, derfor et fortrinligt, meget
følsomt, Gribe- og Klamreredskab. Tungebenets
Midtstykke (<i>basihyale</i>) er omformet til en
meget stor, næsten kuglerund, tyndvægget
Benkapsel med en Aabning bagtil, der bringer
Benkapslens Hulhed i Forbindelse med Svælgets;
den bageste Del af hver Underkæbegren
(Vinklen og den opstigende Del) er paa tilsvarende
Maade udvidet baade i Højde og i Dybde
(forfra—bagtil) for at give Plads til
Benkapslen og de ualm. stærkt
udviklede Stemmeorganer. Hele
dette Parti danner et højst
ejendommeligt Brøleapparat, mere
udviklet hos Hannen end hos
Hunnen. — Kønsforskellen er
undertiden ogsaa udpræget i
Farven: hos en Art er Hannen sort,
Hunnen straagul; hos en anden
er Hannerne røde som Egern,
Hunnerne sortbrune; hos atter
andre er begge mørktfarvede
med røde ell. gule Haar paa
Siderne af Kroppen.

B. er alm. i Sydamerika indtil
30° s. Br.; i Mellemamerika
findes de indtil Guatemala. De lever
i Smaaflokke paa 4—10 Stkr,
hvoraf mindst een er en gl Han,
Flokkens Anfører. Næsten altid
opholder de sig i Træerne, ofte
i de fugtige »Regnskove«, ofte
paa oversvømmet Grund. Alt
hvad de behøver til
Livsopholdet, finder de i Træerne; de
æder Frugter, Blade, Knopper og
Blomster af den forskelligste Art,
formodentlig ogsaa Æg,
Fugleunger og Krybdyr; dyrkede Egne
hjemsøger de aldrig. De har ikke meget
af andre Abers Lystighed; deres Væsen
er alvorlig; melankolsk, noget dorsk;
langsomt, næsten krybende, klatrer de fra Gren
til Gren, langsomt plukker de Blade og
Knopper, langsomt og betænksomt fører de
Føden til Munden. Dristige Spring
indlader de sig nødig paa; deres Bevægelser er
rolige og sindige, deres Levevis regelmæssig
og ensformig. I Egne, hvor de ikke jages af
Mennesker ell. foruroliges af Hunde, er de
meget tillidsfulde, og det er ofte muligt at naa hen
lige under det Træ, hvor Flokken sidder; først
naar de føler, at de selv bliver Genstand for
Opmærksomheden, tager de Flugten. Baade
under Op- og Nedstigningen i Træerne er
Gribehalen deres vigtigste Bevægelsesredskab; før de
flytter Hænderne, tager de altid et fast Greb
med Halespidsen; skal de fra et Træ til et
nærstaaende, vover de sjælden Springet, hellere
hænger de sig i Halen, lader Kroppen svæve
frit og svinger sig paa denne Maade over. Naar

<img>Sort Brøleabe.</img>
