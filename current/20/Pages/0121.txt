Udviklingen var imidlertid ikke altid foregaaet
rolig. 1893 opstod der Stridigheder mellem
Lobengula og Kompagniet, der gik over til aaben
Kamp (Den første Matabelekrig). Jameson
rykkede hurtigt frem mod Bulawayo og erobrede
Byen, og Lobengula døde kort efter paa
Flugten. Matabelestammerae gik derfor ind paa at
anerkende Kompagniets Overhøjhed. En stærk
Kvægpest og Overgreb fra Kompagniets
Embedsmænd mod de indfødte fremkaldte en farlig
Opstand (1896) baade af Matabeler og
Maschonaer (Den anden Matabelekrig), og kun en
energisk Indskriden fra Rhodes personlig med
Forhandlinger med Matabelehøvdingene
forhindrede et alm. Blodbad paa de faa Hvide. <i>Dr.</i>
Jameson's eventyrlige Indfald i Transvaal
(<i>Jameson raid</i>) havde imidlertid hans Afsked
som Administrator til Følge, ligesom Rhodes'
Afgang som Premierminister; dette, i
Forbindelse imed Matabeleopstanden bevirkede, at den
britiske Regering indsatte en <i>resident
commissioner</i>, der skulde føre Kontrol med
Kompagniets Administration, og der blev oprettet et
Raad, hvortil Nybyggerne fik Stemmeret. Under
Boerkrigen (1899—1902) var Forholdene i R.
meget rolige, og den livlige Indvandring af
Nybyggere efter Krigen bragte Tallet paa de Hvide
saa stærkt op, at der efterhaanden opstod en
Bevægelse for at opnaa Selvstyre ell. Tilslutning
til den senere (1910) dannede Sydafrikanske
Union. 1913 blev Jameson atter Administrator,
men han var stærkt imod Tanken om
Tilslutning til Unionen, og Kompagniet fik 1914 sit
Charter fornyet paa 10 Aar, da Landet endnu
ikke syntes at være økonomisk stærkt nok til
at staa paa egne Ben. Kompagniet maatte dog
gaa ind paa ikke at modsætte sig, hvis
Befolkningen efter de 10 Aars Forløb ønskede
Selvstyre. Dette Ønske voksede sig stærkere og
stærkere i de flg. Aar, og 1923 overtog den br.
Regering derfor Southern R. og 1924 Northern
R. som selvstyrende Kronkolonier. (<sp>Litt</sp>.:
<sp>Heusman</sp>, <i>History of R.</i> [Lond. 1900]; <sp>A. G.
Lenard</sp>, <i>How we made R.</i> (1896]; <sp>H.
Thomson</sp>, <i>R. and its Government</i> [1898]; <sp>A.
Darter</sp>, <i>The Pioneers of Mashonaland</i> [1914], <i>The
Report of the Rhodesia resources Committee</i>
[1921]; <sp>J. Harris</sp>, <i>The Chartered Millions</i>
[1920]; <sp>A. S.</sp> og <sp>G. G. Brown</sp>, <i>The South and
East African Year Book and Guide</i> [aarlig]).
<i>C. A.</i>
</chapter>

<chapter name="Rhodeus">
<b>Rhodeus</b> ['ro'-], se <sp>Bitterlingen</sp>.
</chapter>

<chapter name="Rhodiola">
<b>Rhodiola</b> [ro-], se <sp>Sedum</sp>.
</chapter>

<chapter name="Rhodios">
<b>Rhodios</b> ['ro'-] kaldtes i Oldtiden en Flod,
som fra den asiatiske Side faldt ud i
Hellespont paa det smalleste Sted. Den hedder nu
Kodscha-tschai og flyder tæt forbi Fortet
Sultanije-Kalessi.
<i>H. H. R.</i>
</chapter>

<chapter name="Rhodiserriddere">
<b>Rhodiserriddere</b> [ro-], se
<sp>Johanniterorden</sp>.
</chapter>

<chapter name="Rhodites">
<b>Rhodites</b> [ro-], se <sp>Galhvepser</sp>.
</chapter>

<chapter name="Rhodium">
<b>Rhodium</b> ['ro'-] ædelt, kun i ringe Mængde
forekommende Metal, hvis kem. Betegnelse er
Rh; det tilhører Platinmetallerne, idet det
næsten altid som Platinets Ledsager optræder i
Platinmalmene, hvoraf det udskiltes af
Wollaston 1804 som et graat tungtsmelteligt
Pulver, hvis Smeltepunkt er 1970°. Det er et
glinsende sølvhvidt, meget strækkeligt og
hammerbart Metal. R. svejses vanskeligere end
Platin. Vægtfylden er 12,6, Atomvægten 102,9;
Atomnumret er 45. Rent R. er
uopløseligt i Syrer; legeret med andre Metaller,
saasom Platin, Guld, Kobber og Wismuth,
opløses det efter Legeringens
Rhodiumindhold snart mere, snart mindre af Kongevand,
med 70 % Platin ell. Guld er det dog praktisk
helt uopløseligt. Smeltende Kaliumbisulfat
indvirker derimod stærkt paa R.; ligeledes Klor-.
Man har prøvet at anvende det til Digler, som
er særdeles modstandsdygtige mod Paavirkning
af Varmen og de fleste Kemikalier, og hertil
forholdsvis lette; størst Anvendelse har dog
metallisk R. faaet i Legering med 90 % Platin
som den ene af Traadene i Le Chateliers
Termoelement. Dets betydelige Sjældenhed
forhindrer dog en mere udstrakt Anvendelse.
<i>Carl J.</i>
</chapter>

<chapter name="Rhodiumguld">
<b>Rhodiumguld</b> ['ro'-], naturlig Guldlegering,
hvis Forekomst — i Mexiko — dog ikke er helt
sikker.
<i>Carl J.</i>
</chapter>

<chapter name="Rhodizonsyre">
<b>Rhodizonsyre</b> [ro-], <sp>Dioxydichinoyl</sp>,
(CO)<sub>4</sub>(COH)<sub>2</sub>. Kaliumsaltet af denne Syre faas
ved Indvirkning af Alkohol paa Kuliltekalium
som mørkeblaa Naale, hvis vandige Opløsning
er rødgul.
<i>(O. C.). S. P.</i>
</chapter>

<chapter name="Rhodochiton">
<b>Rhodochiton</b> [ro-ki-] Zucc., Slægt af
Maskeblomstrede (Løvemund-Gruppen) med en enkelt
Art <i>R. volubile</i> Zucc., en fleraarig Slyngplante
med store Blomster, hvis Bæger er mærkeligt
ved den røde Farve og dets Klokkeform; efter
Afblomstringen forstørres det yderligere.
Kronen er mørkerød og har en 5-lappet, svagt
læbedsnnet Krave. Dyrkes som Prydplante.
<i>A. M.</i>

R. formeres ved Frø og Stiklinger paa
halvvarm Bænk og omplantes, naar Potten er fyldt
med Rødder. Naar Planten har opnaaet
passende Størrelse, udplantes den i Koldhuset.
Egner sig til at beklæde Bagvæggen ell.
Vindusposterne i et større Koldhus.
<i>(L. H.). P. F.</i>
</chapter>

<chapter name="Rhododendron">
<b>Rhododendron</b> [ro-] Planch. (<sp>Alperose</sp>),
Slægt af Alperosefamilien, Buske ell. sjældnere
Træer, med spredte, læderagtige, hele og
helrandede Blade; den mere ell. mindre dybt delte
Krone er noget uregelmæssig og har 5—10
Støvdragere, der strækker sig langt frem og
bøjer sig opad; Frugtknuden har 5 Rum og en
lang opadkrummet Griffel. Slægten, der har
sin største Udbredelse i Østasien, fra det
sydlige Kina til det vestlige Himalaya, men
desuden forekommer i Nordamerika, i Mellem- og
Sydeuropa og i arktiske Egne, falder i flere
Underslægter, der tidligere har været
opstillede som særskilte Slægter. De <sp>egl.
Alperoser</sp> er stedsegrønne og har 10
Støvdragere. De falder i flg. Undergrupper, hvoraf de
vigtigste Arter nævnes nedenfor. I. Smaa
Buske, hvis Blade paa Undersiden har Skæl ell.
Kirtler. <i>R. dahuricum</i> L. (Sibirien) er en
løvfældende, opret Busk med rosenrøde Kroner (i
Danmark blomstrende fra Midten af Marts).
Følgende Arter er stedsegrønne. <i>R. lapponicum</i>
Wahlenb. er en nedliggende Dværgbusk med
rosenrøde ell. violette Kroner. Den er arktisk
og vokser i det nordligste Norge paa tørre,
