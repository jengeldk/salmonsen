prægede af stor Nøjagtighed; Resultaterne findes
offentliggjorte i Poggendorff's Annaler. Hans
»Handhuch der analytischen Chemie« (1829) er
et Hovedværk paa den kem. Analyses Omraade;
den er kommet i mange Udgaver og paa talrige
Sprog.
<i>(O. C.). S. P.</i>
</chapter>

<chapter name="Rose, Johan Holland">
<b>Rose</b> [ro<sub>u</sub>z], <sp>Johan Holland</sp>, eng.
Historiker, f. 1855 i Bedford, var 1911—19 Docent
i moderne Historie i Cambridge, fra 1919 Prof.
i Marinehistorie smst., virksom Deltager i den
eng. Folkeuniversitetsbevægelse. Han er som
hist. Forsker Specialist i Napoleonstiden,
hvorom han har skrevet meget ansete Værker, først
og fremmest den alm. Biografi <i>Life of Napoleon
I</i> (2 Bd 1902, foreligger i sv. Overs.), fremdeles
bl. a. <i>Napoleon Studies</i> (1904), <i>William Pitt and
National Revival</i> (1911), <i>William Pitt and the
great War</i> (1911), <i>Pitt and Napoleon</i> (1912),
<i>The Personality of Napoleon</i> (1912). Af andre
Arbejder nævnes <i>The development of european
nations 1870—1900</i> (1905). R. har ydet Bidrag
til <i>The Cambridge modern History</i> (Bd VIII og
IX) og til <i>The Cambridge History of British
Foreign Policy</i> (Bd I). Han skriver ud fra en
liberal Tankegang med betydelig politisk og
psykologisk Forstaaelse.
<i>H. J-n.</i>
</chapter>

<chapter name="Rose, Mette Marie">
<b>Rose,</b> <sp>Mette Marie</sp>, dansk
Skuespillerinde, døbt 19. Maj 1745 i Kbhvn, d. 20. Marts
1819 smst. Hun var Datter af ovenn. C. P. R.
i hans første Ægteskab og debuterede 7. Oktbr
1761 som Melite i »Den gifte Filosof« paa det
kgl. Teater, hvor hun i de flg. Aar røbede
Evner saavel i muntre som i følelsesfulde Roller.
Hendes Karrière blev imidlertid afbrudt, da en
adelig Libertiner, Grev Christian Conrad
Danneskjold-Laurvigen, efter Forestillingen 11.
Marts 1765, hvor hun spillede Bélise i »Vulcani
Kjæp«, bortførte hende med Vold til sit Palæ.
Sagen vakte stor Opsigt; Greven blev tvunget
til at udlevere hende, dømt til Forvisning og til
at betale en større Pengesum »i Reparation«,
fordi han havde forspildt hendes »Levebrød«. R.
betraadte ikke oftere Scenen, men ægtede c.
1775 kgl. Kammermusikus Niels Schiørring og
døde som en agtet Borgerkone. Den tidstypiske
Episode, der har bevaret hendes Navn, er ofte
blevet behandlet i Litteraturen, baade som
Roman og i dram. Form, f. Eks. af Laurids Bruun
i Skuespillet »En Bortførelse ved det kgl.
Teater« (Casino, 1893). (<sp>Litt</sp>.: »Interiører fra
Kong Frederik V's Hof« ved <sp>Louis Bobé</sp>
[Kbhvn 1909]).
<i>R. N.</i>
</chapter>

<chapter name="Rosé, Arnold">
<b>Rosé</b> [ro'ze.], <sp>Arnold</sp>, østerr. Violinist, f.
24. Oktbr 1863, blev 1881 Koncertmester ved
Hofoperaen i Wien og virkede fl. Gange med
ved Bayreuth-Festspillene. R.'s Ry som
udmærket Violinspiller er dog særlig knyttet til Wien,
hvor han lever og har dannet den efter ham
kaldte »R.-Kvartet«.
<i>W. B.</i>
</chapter>

<chapter name="Roseau">
<b>Roseau</b> [ro<sub>u</sub>'zo<sub>u</sub>], se <sp>Dominica</sp>.
</chapter>

<chapter name="Rosebery, Archibald Primrose">
<b>Rosebery</b> ['ro<sub>u</sub>zb<sub>ə</sub>r<sub>i</sub>], <sp>Archibald
Primrose</sp>, Jarl, engelsk Statsmand, f. 7. Maj 1847,
hører til en af de ældste skotske Adelsslægter.
Han arvede 1868 Peerværdigheden efter sin
Farfader og optraadte 1871 første Gang, i
Overhuset som Taler. 1874 og ogsaa senere
arbejdede han forgæves for en Omdannelse af
Overhuset saaledes, at ogsaa de eng. Peerer kun
valgte deres Repræsentanter og ikke med
personlig Ret tog Sæde i Huset. Ved sit Ægteskab
1878 med Baron N. M. Rothschild's Datter
Hannah (1847—90) vandt han en stor Formue. Fra
1880 tog han livlig Del i Overhusets
Forhandlinger som
udpræget liberal;
var 1881—83
Undersekretær for
Indenrigsministeriet,
Febr—Juni 1885
Lordseglbevarer og
Febr—Juli 1886
Udenrigsminister under
Gladstone; støttede i
denne Stilling
Bulgariens
Uafhængighed over
for Ruslands
Lyst til
Indblanding. December 1892
blev han paa ny Udenrigsminister og overtog
Marts 1894 efter Gladstone's Afgang
Førsteministerposten indtil Juni 1895. Aaret efter
opgav han Ledelsen af det liberale Parti og
indtog senere en Særstilling som Hovedmanden bl.
de liberale »Imperialister«. I Spørgsmaal
vedrørende Forholdet til Kolonierne og Irland
fulgte han fra nu af nærmest de Konservative.
Han forsvarede saaledes Regeringens Politik
over for Boererne. Derimod bekæmpede han
1903—05 kraftig Chamberlain's Plan om ny
Toldbeskyttelse og afviste særlig enhver Tanke
om at paalægge Indførselstold paa
Levnedsmidler. Senere gik han lige saa afgjort mod
Lloyd-George's Skatteforslag, der efter hans
Formening var socialistiske; ja, han tog ikke i
Betænkning at erklære, at naar galt skulde være,
vilde han foretrække Chamberlain's. Han
misbilligede Markis Lansdowne's Forslag i Novbr
1909 om at lade Overhuset forkaste Finansloven
for derved at fremtvinge ny Valg til
Underhuset, dels fordi han fandt dette konstitutionelt
utilbørligt, dels fordi han troede, at Vælgernes
Flertal snart vilde vende sig imod Ministeriet,
Ogsaa udtalte han sig aabent imod enhver Form
naar dettes ny Skatter traadte i Virksomhed,
af politisk Selvstyre for Irland. Som Modtræk
mod Førsteminister Asquith's Planer om at
indskrænke Overhusets Myndighed, særlig m. H. t.
Skattespørgsmaal, indbragte han Marts 1910 i
Overhuset en Rk. Forslag om en mere
tidssvarende Sammensætning af Overhuset. Efter
Krigens Udbrud 1914 deltog han ivrig i
Propagandaen for den eng. Hær. — R. er en meget
veltalende Mand, og ved Siden af at spille en
saa betydelig politisk Rolle har han faaet Tid
til at udfolde en fremragende Virksomhed som
biografisk-historisk Forf.: <i>Napoleon, the last
phase</i> (1900), <i>Biografierne af Pitt</i> (1891), <i>Sir
R. Peel</i> (1899), <i>Cromwell</i> (1900), <i>R. Churchill</i>
(1906) og <i>Chatham</i> (1910), endvidere <i>Wallace,
Burns, Stephenson, appreciations</i> (1905). (<sp>Litt</sp>.:
<sp>Wallace</sp>, <i>Lord R., his words and his works</i>
[1891]; <sp>Coates</sp>, <i>Lord R., his life and speeches</i>
[2 Bd, 1900]; <sp>Jeyes</sp>, <i>Earl of R.</i> [1906]).
<i>(E. E.). H. J-n.</i>

<img>A. P. Rosebery.</img>
</chapter>
