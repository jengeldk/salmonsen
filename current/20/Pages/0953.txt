H.) ved Lago di Maggiore til Lago di Como
(213 m).
<i>C. A.</i>
</chapter>

<chapter name="San José (By i U. S. A.)">
<b>San José</b> ['sän-ho<sub>u</sub>'se<sub>i</sub>], By i U. S. A.,
California, ligger 12 km fra San-Francisco-Bugten
og 70 km S. f. San Francisco i en Egn, hvor
Vinhaver og Frugtlunde veksler med
Hvedemarker og Egeskove. (1920) 39604 Indb. S. J.
driver Handel med Frugt og Tilvirkning af
Frugtkonserves. Den 8 km lange »Alameda«,
der er anlagt 1877 af Jesuitterne, forbinder S.
J. med den lille By <sp>Santa Clara</sp>, (1920:
5220 Indb.), hvor der findes et
Jesuiterkollegium.
<i>G. Ht.</i>
</chapter>

<chapter name="San José (Dept i Uruguay)">
<b>San José</b> [saŋ-kå'sæ], Dept i Uruguay,
6962 km<sup>2</sup> med (1922) 66803 Indb., frugtbart,
bakket Steppeland, velegnet til Kornavl og
Kvægavl. Hovedstaden S. J. med (1922) 12000
Indb. ligger ved Jernbanen fra Mercedes til
Montevideo.
<i>M. V.</i>
</chapter>

<chapter name="San José (Hovedstad i Costa Rica)">
<b>San José</b> [saŋ-kå'sæ], By i Mellemamerika,
Hovedstad i Republikken Costa Rica, ligger 73
km Ø. f. Puntarenas, 1460 m o. H. i en sund og
frugtbar fegn ved Foden af en Vulkankæde.
(1920) 38930 Indb. Beboelseshusene er lave og
opførte af Bindingsværk, og da Byen hyppig
hjemsøges af Jordskælv, er de offentlige
Bygninger som Regel ligeledes lave og uanselige.
S. J. har Univ., Teater, Banker og Kaserner og
er Sæde for Præsidenten og
Regeringsmyndighederne samt en Biskop. I Omegnen drives stor
Kaffeavl, og selve S. J. er en velhavende By,
hvor der pulserer et livligt sydlandsk Liv med
Spil og Hanekampe. S. J. er grundlagt
1738—51, og 1823 blev den Statens Hovedstad.
Jordskælv, der har anrettet stor Skade, er
indtrufne 1879 og 1888.
<i>(H. P. S.). M. V.</i>
</chapter>

<chapter name="San José de Cucutá">
<b>San José de Cucutá</b> [saŋ-kå'sæ-ð<sub>æ</sub>-kuku'ta],
se <sp>Cúcuta</sp>.
</chapter>

<chapter name="San José de Coricó">
<b>San José de Coricó</b> [saŋ-kå'sæ-ð<sub>æ</sub>-kåri'kå],
se <sp>Curicó</sp>.
</chapter>

<chapter name="San José de Flores">
<b>San José de Flores</b> [saŋ-kå'sæ-ð<sub>æ</sub>-'flår<sub>æ</sub>s],
se <sp>Flores</sp>.
</chapter>

<chapter name="San José de Guatemala">
<b>San José de Guatemala</b>
[saŋ-kå'sæ-ð<sub>æ</sub>-gwatæ'mala], By i Mellemamerika, Republik
Guatemala, ligger ved det stille Ocean, 128 km
SSV. f. Hovedstaden Guatemala, med hvilken
den forbindes ved Jernbane, og har en aaben
Red med Moleanlæg samt c. 1500 Indb. S. J. d.
G. anløbes regelmæssig af fl. Dampskibslinier
og udfører Kaffe, Sukker, Sarsaparille, Bomuld,
Gummi, Træ og Huder.
<i>(H. P. S.). M. V.</i>
</chapter>

<chapter name="San José de las Corras">
<b>San José de las Corras</b>
[saŋ-kå'sæ-ð<sub>æ</sub>-las-'kår.as], <sp>S. J. del Cabo</sp>, By i Mexiko,
Territoriet Nedrecalifornia, ligger i Nærheden
af Halvøens Sydspids og har en meget usikker
Havn, der dog besøges en Del af Hvalfangere.
<i>(H. P. S.). M. V.</i>
</chapter>

<chapter name="San Juan (Provins og By i Argentina)">
<b>San Juan</b> [saŋ-'kwan], 1) Prov. i Argentina
ved Grænsen mod Chile, 98070 km<sup>2</sup> med (1921)
131179 Indb. Den vestlige Del af Landet er et
højt Bjergland, opfyldt af flere parallelle
Kæder. Nær Landgrænsen hæver Cerro de
Mercedario sig til 6798 m. I den østlige Del af
Provinsen er Kæderne lavere, viger ud fra
hverandre og giver Plads for mellemliggende
Sletter. Klimaet er subtropisk og meget tørt. I
Hovedstaden S. J. har Juni og Jan. 8,4° og 25,8°
i Middeltemperatur. Den aarlige
Normalnedbør er 4,9 cm, fordelt paa 15,5 Dage, heraf
falder de 3 cm i Maanederne Decbr—Febr.
Vegetationen er en yderst fattig Busksteppe, som
udnyttes til Faareavl, medens Agerbrug drives
med kunstig Vanding. Der dyrkes Lucerne,
Hvede, Majs og Vin. Der findes Kobber o. a.
Metaller. 2) Hovedstaden S. J. de la Frontera
ligger ved Rio S. J., 692 m over Havfladen,
Bispesæde, Handel med Vin, Frugt o. a.
Landbrugsprodukter og (1922) 17000 Indb. S. J. blev
grundlagt 1561.
<i>M. V.</i>
</chapter>

<chapter name="San Juan (Hovedstad paa Puerto Rico)">
<b>San Juan</b> [saŋ-'kwan] (<sp>San Juan
Bautista de Puerto Rico</sp>), Hovedstad paa
Puerto Rico med (1920) 71443 Indb., ligger paa
en lille Ø, forbunden med Hovedøens
Nordkyst ved en Bro. Havnen er god. Der udføres
Kaffe og Sukker.
<i>M. V.</i>
</chapter>

<chapter name="San Juan">
<b>San Juan</b> [saŋ-'kwan], <sp>S. J. Bautista</sp>,
By i den sydøstlige Del af Mexiko, Hovedstad i
Staten Tabasco, ligger 670 km SØ. f. Mexiko og
3 km fra venstre Bred af Rio Grijalva, der
herfra er sejlbar til Campêche-Bugten, og med
hvilken Flod S. J. forbindes ved en Jernvej.
S. J. har c. 8000 Indb. og er en lidet tiltalende
By, der dog synes at have en betydelig
Fremtid for sig. Allerede er den Statens merkantile
Centrum, og den udfører særlig Træ fra den
skovrige Omegn; men den er udpeget som det
fremtidige Centrum for Jernvejsnettet i det
sydøstlige Mexiko.
<i>(H. P. S.). M. V.</i>
</chapter>

<chapter name="San Juan (Flod i Mellemamerika)">
<b>San Juan</b> [saŋ-'kwan], <sp>Rio S. J.</sp>, Flod i
Mellemamerika, danner Afløb for den store
Nicaragua-Sø (40 m o. H.) til det caraibiske
Hav. S. J. strømmer i sydøstlig Retning paa
Grænsen af Staterne Nicaragua og Costa Rica
og udmunder ved Byen S. J. del Norte.
Længden er 190 km, Bredden fra 126 til 250 m og
Dybden i Gennemsnit 3,5 m. Paa et enkelt Sted
nær er S. J. sejlbar. Kanalisering af
S. J.-Floden var en Del af det nu opgivne
Nicaragua-Kanal-Projekt.
<i>H. P. S.</i>
</chapter>

<chapter name="San Juan Archipel">
<b>San Juan Archipel</b> [saŋ-'kwan-arki'pe'l]
<sp>Haro Archipel</sp>, Øgruppe i et stille Ocean
ved Kysten af U. S. A., Staten Washington,
ligger i den østlige Del af
San-Juan-de-Fuca-Strædet og skilles fra Øen Vancouver ved
Haro-Strædet og fra Fastlandet ved Rosario-Kanalen.
S. J. A., der er 440 km<sup>2</sup> stor, hvoraf 138 km<sup>2</sup>
falder paa Hovedøen San Juan, er af stor
kommerciel og strategisk Bet. og blev i Midten af
19. Aarh. et Stridens Æble mellem England og
U. S. A., da den ved Oregon-Traktaten af 1846
ikke udtrykkelig var tilkendt nogen af Parterne.
1859 begyndte de diplomatiske Forhandlinger,
der sluttede 1872 med en Voldgiftskendelse af
den tyske Kejser Vilhelm I, som tildelte U. S. A.
Øgruppen.
<i>(H. P. S.). M. V.</i>
</chapter>

<chapter name="San Juan de las Aguilas">
<b>San Juan de las Aguilas</b>
[saŋ-'kwan-ðæ-las-'agilas], se <sp>Aguilas</sp>.
</chapter>

<chapter name="San Juan del Norte">
<b>San Juan del Norte</b>
[saŋ-'kwan-ð<sub>æ</sub>l-'nårtæ], <sp>S. J. de Nicaragua</sp>, af Englænderne
kaldet <sp>Greytown</sp>, lille Havneplads i
Mellemamerika, Stat Nicaragua, ligger ved
Mundingen af Rio San Juan paa en lav og sandet
Kyst. S. J. d. N.'s Havn, der er Frihavn, var
i første Halvdel af 19. Aarh. saa dyb, at den
kunde modtage de største Krigsskibe; men
efterhaanden skete en stærk Tilsanding, saa
