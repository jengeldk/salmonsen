Program, som tidligere kun har omfattet
Litteratur og Samfundsspørgsmaal. Høsten 1925
overtoges Redaktionen af Docent Jacob S.
Worm-Müller.
<i>K. F.</i>
</chapter>

<chapter name="Samtykke">
<b>Samtykke,</b> se <sp>Afkald</sp>.
</chapter>

<chapter name="Samuel">
<b>Samuel,</b> hebr. <i>Sh<sup>e</sup>mu'el</i> (»Guds Navn«), en
af de fremragende Skikkelser i Israel's ældste
Historie. Han hørte hjemme i Rama, og hans
Virksomhed faldt i den sydlige Del af Efraims
Højland. Hans Bet. beroede ikke paa nogen
ydre Stilling, men paa særlige Evner, der gav
ham Myndighed som Seer, Dommer og
Raadgiver. Han optraadte i sin Egns Byer som den,
der velsignede Ofret og ledede
Offerhandlingen, og var den, man henvendte sig til, naar
vigtige Beslutninger skulde tages. Derfor var
han ogsaa, skønt han ikke skildres som Kriger,
Leder i Kampen mod Filistæerne. Hans Bet.
finder Udtryk i Fortællingen om hans Fødsel;
hans Moder Hanna var barnløs, men da hun
var med sin Mand, Elkana, ved Templet i Silo,
fik hun af Jahve særligt Løfte om Sønnen S.,
som skukte indvies til Nasiæer og derigennem
faa Kraft til at lede sit Folk. Derfor blev S.
som Barn overgivet til Templet i Silo. S. staar
for Eftertiden som den sidste Repræsentant for
den gamle Tid, da Folket levede uden fælles
Konge, ledet af Mænd, som den indre Kraft
gjorde til Høvdinge. Han fremstilles som den,
der selv har indledet den ny Tid ved at indvie
en Konge. Efter en Fortællingsrække salvede
han efter Jahve's egen Tilskyndelse Saul, efter
en anden gjorde han det modvilligt. Medens vi
i en Del af de gamle Kilder tydeligt ser hans
Virksomheds Begrænsning til en enkelt Egn, er
der andre, der viser den senere Tids Opfattelse
af ham som Fører for hele Israel (1. Sam.
1—12).
<i>J. P.</i>
</chapter>

<chapter name="Samuel, Adolphe">
<b>Samuel</b> [sa'm<sub>y</sub>æl], <sp>Adolphe</sp>, belg.
Komponist (1824—98), studerede i Bryssel, ved hvis
Konservatorium han senere blev Prof., indtil
han 1871 sattes i Spidsen for Konservatoriet i
Gent. S. var en frugtbar og i sit Hjemland
anset Komponist, der har skrevet Operaer,
Kantater, Symfonier, Strygekvartetter m. m.; han er
derhos optraadt som Musikforfatter bl. a. med
en <i>Cours d'harmonie pratique</i>.
<i>W. B.</i>
</chapter>

<chapter name="Samuel], Charles">
<b>Samuel</b> [sa'm<sub>y</sub>æl], <sp>Charles</sp>, belg.
Billedhugger, f. 1862 i Bryssel. Efter Læreaarene
under Van der Stappen o. a. udstillede S. 1886
»Ved Aften«, en Arbejderskikkelse i Meunier'sk
Aand, men kronologisk forud for denne Mesters
Værker i samme Retning. Hans Hovedværk er
Mindesmærket for Charles de Coster, opstillet
1894 i Bryssel; dets Hovedgruppe fremstiller
Skikkelser fra Coster's Eulenspiegel-Legende.
Andre Arbejder: Statue af Frère-Orban
(Bryssel 1900), Gruppen »Lægekunst« for det ny
Hospital i Monaco, »Kraft« og »Ynde« (Turin 1902),
værdifuld Portrætkunst (Børnegruppe etc.) og
desuden mange Værker i Elfenben (i
Forbindelse med Metal, Træ og kostbare Stene): »Les
lis«, »Fortuna« m. v. S. hørte saaledes til den
Kreds af belg. Billedhuggere, der viste Vej til
kunstnerisk Udnyttelse af de Elfenbensskatte,
som Kongo-Staten tilførte hans Fædreland. I
Luxembourg-Mus. i Paris Bronzebuste af D.
Hayem.
<i>A. Hk.</i>
</chapter>

<chapter name="Samuel, Herbert Louis">
<b>Samuel</b> ['sämju<sub>ə</sub>£], <sp>Herbert Louis</sp>, eng.
Politiker, f. 6. Novbr 1870, Søn af en jød.
Bankier, studerede i Oxford, hvor han tog sin
»Grad« 1893, optraadte allerede fra 1895 som
liberal Valgkandidat til Underhuset og valgtes
(i Cleveland) 1902—18. Han blev
Understatssekretær i Udenrigsministeriet 1905, var 1909—10
Kansler for Hertugdømmet Lancaster med
Sæde i Kabinettet, blev 1910 Postvæsensminister,
var derefter fra 1914 et Aar Præsident for
Lokalstyrelsen, 1915—16 igen Postvæsensminister
og Kansler for Hertugdømmet Lancaster,
endelig Jan.—Decbr 1916 Udenrigsminister, gik af,
da Lloyd George dannede sit Krigskabinet. Han
var Formand i Parlamentsudvalget ang. den
offentlige Økonomi 1917—18, var 1919 som
særlig Udsending for England i Belgien og fra
1920 til 1925 britisk Højkommissær for
Palæstina, i hvilken Stilling han har vist virksom
Interesse for den ny jødiske Kolonisation i
dette Land.
<i>H. J-n.</i>
</chapter>

<chapter name="Samuels Bøger">
<b>Samuels Bøger,</b> saaledes kaldet, fordi de
begynder med Samuel's Historie, udgør to
Bøger, men opr. een. De omfatter Samuel's,
Saul's og David's Historie; den sidste finder dog
først sin Afslutning i Kongernes Bøger, der
saaledes ikke kan skilles fra S.'s B.
Grundstokken udgøres af Fortællinger, der baade lader
Hovedpersonernes Karakterer træde klart frem
og giver et levende Billede af det gamle Israel.
Fortællingerne hviler paa folkelig Overlevering
og er derfor ikke ensartede, men giver skiftende
Kredses og Tiders Syn, og samme Begivenheder
fortælles undertiden paa fl. Maader (se
<sp>Samuel</sp>, <sp>Saul</sp> og <sp>David</sp>). Kommentarer er
udg. af W. Nowack i hans »Handkommentar«
(1902) og af K. Budde i Marti, »Kurzer
Hand-Commentar« (1902) samt af H. P. Smith i
<i>International Critical Commentary</i> (1899). Se
endvidere de forsk. <sp>Israelshistorier</sp>.
<i>J. P.</i>
</chapter>

<chapter name="Samuelson, Karl Gustaf Maurits">
<b>Samuelson,</b> <sp>Karl Gustaf Maurits</sp>, sv.
Historiemaler, f. i Sthlm 1806, d. smst. 1872
Han var Elev bl. a. af Hasselgren og malede i
dennes og Sandberg's Manér smaa
Historiebilleder, nette og korrekte, men uden stærkt
Personlighedspræg og gennemgaaende svage i
Farven. Han vandt den kgl. Medaille for »Gustaf
Vasa som Barn« og »Epaminondas' Død«.
Andre Værker — S. har ikke malet synderlig
meget — er »Ebba Brahe overrasket af Gustaf
Adolf«, »Karl IX reddes af H. Wrede« etc. En
Tid virkede han som Kostumetegner ved Nya
Teatern i Sthlm og vandt særlig Ry for sin
Medvirken ved Opførelsen af »Sardanapal«
1864.
<i>A. Hk.</i>
</chapter>

<chapter name="Samum">
<b>Samum,</b> <sp>Bahd-Samum</sp>, <sp>Simum</sp>, i
Ægypten <sp>Chamsin</sp>, er Betegnelsen for en
meget hed og tør Ørkenvind i Nordafrika,
Arabien og Syrien. Den bringer svære Støv- og
Sandskyer med sig, og Temp. kan stige til over
50°; Himlen bliver sløret og antager en rødlig
Farve. Sandet, som Luften er opfyldt af, er
ofte stærkt elektrisk. Man har tidligere anset
S. for giftig, sandsynligvis p. Gr. a. dens
sundhedsfarlige Egenskaber.
<i>H.-P.</i>
</chapter>

<chapter name="Samur">
<b>Samur,</b> Flod i Kaukasien, udspringer paa
Nordsiden af Kaukasus, strømmer med
sydøstlig og østlig Retning gennem Daghestan, idet
