Post han skal indtage under de forsk. Forhold,
der kan indtræffe om Bord. Disse Fordelinger
kaldes Skibets Ruller, og Reglerne, hvorefter
de skal udarbejdes, kaldes et
<sp>Rullereglement</sp>. Det danske Rullereglement omfatter en
<sp>Normalrulle</sp>, der udarbejdes for hvert
Skib, og indeholder flg. <sp>Hovedruller</sp>:
<sp>Vagtrullen</sp> med Besætningens Fordeling i
Kvarterer, Skifter, Bakker m. m.;
<sp>Klarskibsrullen</sp> eller Skytrullen angiver Fordelingen
ved Klargøring til og under Kamp;
<sp>Aarvaagenhedsrullen</sp>, Fordeling til et
Kampberedskab af ringere Grad; <sp>Brandrullen</sp>,
Fordeling under Brand; <sp>Lukningsrullen</sp>,
Fordeling til Lukning af Skibets vandtætte Døre,
Luger og Lemme, naar Forholdene, som under
Taage, Kollisionsfare m. v., kræver det;
<sp>Lækrullen</sp>, Fordeling i Tilfælde af Læk til
Stopning af Lækken, til Lænsningsmidlerne m. m.;
<sp>Øvelsesdivisionsrulle</sp>, Fordeling i
Grupper til Foretagelse af Øvelser med
Haandvaaben; Fordeling til
<sp>Landgangskompagniet</sp>, der dannes med militære
Foretagender i Land for Øje. Fordelingen omfatter
tillige Bemandingen af de til Landsætningen
nødvendige Fartøjer m. m.; <sp>Fartøjsrullen</sp>,
Fordelingen til samtlige Fartøjers Betjening;
<sp>Bjergningsrullen</sp>, Fordeling af hele
Besætningen til Skibets Fartøjer for det Tilfælde,
Skibet maa forlades; <sp>Manøvrerullen</sp>,
Fordeling til forefaldende Manøvrer som Ankring,
Letning, Ud- og Indsætning af Fartøjer, ud af og
ind i Havn m. fl.; <sp>Paraderingsrullen</sp>,
Fordeling til Salutkanoner, Honnørafdelinger,
Chefsfartøjsbesætning, Musik m. m., til
Udførelse af Honnør og Parade for de dertil
Berettigede; <sp>Rengøringsrullen</sp>, Fordeling til
Skibets Rengøring.

Der er den størst mulige Forbindelse mellem
Rullerne, saa den ene dannes af den anden,
hvorved den enkelte Mand kommer til at
udføre det samme ell. nærbeslægtede Bestillinger
i de forsk. Ruller og saa vidt muligt under de
samme Befalingsmænd. Ved Indførelsen i
Rullen, der finder Sted efter Mandens
Kvalifikationer, tildeles der ham en
<sp>Fordelingsseddel</sp>, der er en Udskrift for hans Vedk. af
samtlige Ruller. Rullerne er endvidere
opslaaede i Mandskabets Opholdsrum, og for at
fremme Forstaaelsen mønstres der, særlig i Beg. af
Togtet, ofte efter Rullerne og efter
Klarskibsrullen hver Dag. Denne Mønstring benyttes
tillige til at kontrolere, om alle Mand er om Bord.
<i>C. B-h.</i>
</chapter>

<chapter name="Rulleben">
<b>Rulleben</b> (<i>talus</i>), se <sp>Fod</sp>.
</chapter>

<chapter name="Rullefilm">
<b>Rullefilm,</b> gennemsigtigt Baand af Celloidin
e. l., forsynet med en lysfølsom Hinde, hvorpaa
der kan fotograferes. R. leveres i Handelen
oprullet sammen med en dækkende Strimmel sort
Papir paa Spoler, der kan indsættes og udtages
af Fotografiapparatet ved Dagslys.
<i>C. E. A.</i>
</chapter>

<chapter name="Rullegryn">
<b>Rullegryn,</b> Betegnelse for fine
Boghvedegryn.
</chapter>

<chapter name="Rullehale">
<b>Rullehale,</b> se <sp>Kapucinerabe</sp>.
</chapter>

<chapter name="Rulleharve">
<b>Rulleharve,</b> se <sp>Harve</sp>.
</chapter>

<chapter name="Rullelejer">
<b>Rullelejer,</b> Lejer, i hvilke man for at
formindske Friktionen har indlagt Ruller ell.
Valser, enten cylindriske ell. (for Sporlejers Vedk.)
koniske, mellem Akslen og Lejet. R. kan
optage større Tryk end de nu saa alm.
Kuglelejer, men giver ogsaa større Friktion; de
anvendes derfor ikke med Fordel ved større
Omdrejningstal. Se tillige <sp>Broer</sp>, S. 53.
<i>D. H. B.</i>
</chapter>

<chapter name="rullende Materiel">
<b>rullende Materiel,</b> se
<sp>Jernbanedriftsmateriel</sp>.
</chapter>

<chapter name="Rullepølse">
<b>Rullepølse</b> er tilberedt af et Kalve-, Lamme-
ell. Okseslag, der, efter paa den indvendige
Side at være bestrøet med Salt og forskellige
Krydderier, er sammenrullet og derpaa syet
sammen. Ofte lægges lidt Flæsk ell. lidt skært
Kød inden i R. Efter at have ligget i Saltlage
en Uges Tid, koges R., og den skal derpaa ligge
under Pres en Dags Tid.
<i>R. H.</i>
</chapter>

<chapter name="Rulleskøjter">
<b>Rulleskøjter,</b> Skøjter, indrettede til at løbe
med paa Land paa en jævn Flade, f. Eks. paa
Asfalt, og derfor, i St f. det alm. glatte
Skøjtejern, forsynet med smaa Metalruller ell. -hjul,
4 paa hver Skøjte.
<i>Fr. K.</i>
</chapter>

<chapter name="Rullesten">
<b>Rullesten</b> kaldes de afrundede, mere eller
mindre ellipsoideformede Sten, man saa hyppig
træffer ved Strand- ell. Søbredder. R. dannes
af Strandstenene ved, at disse af Bølgeslaget
sættes i Bevægelse, hvorved de indbyrdes slider
alle fremspringende Partier af hverandre og
tillige glattes af Sandkornene. R. kan paa lgn.
Maade dannes i Vandløb med hurtig rindende
Vand, men nærmer sig da oftest mere til
Kugleformen. Deres Størrelse er meget forsk.
R. kan bestaa ikke alene af Eruptivbjergarter,
Flint, Kalksten o. s. v., men ogsaa af
Kunstprodukter som Mursten ell. Glas. Undertiden
er R. opdyngede i saa store Mængder i
Havstokke, at de kan faa praktisk Bet. som
Vejforbedringsmateriale.
<i>J. P. R.</i>
</chapter>

<chapter name="Rullestensaas">
<b>Rullestensaas,</b> se <sp>Aas</sp>.
</chapter>

<chapter name="Rullestensler">
<b>Rullestensler,</b> d. s. s. <sp>Moræneler</sp> (se
<sp>Kvartærformation</sp>).
</chapter>

<chapter name="Rullestenssand">
<b>Rullestenssand,</b> d. s. s. <sp>Morænesand</sp>
(se <sp>Kvartærformation</sp>).
</chapter>

<chapter name="Rulskifte">
<b>Rulskifte,</b> se <sp>Mursten</sp>.
</chapter>

<chapter name="Rulte">
<b>Rulte,</b> d. s. s. Knortegaas, se <sp>Gæs</sp>, S. 513.
</chapter>

<chapter name="Rum">
<b>Rum,</b> <sp>rumlig</sp>. Om Omverdenens Ting
gælder, at de har rumlige Egenskaber:
Udstrækning (Længde, Bredde, Højde, Areal,
Rumfang) og Form dels som Helhed, dels for
visse Formelementers Vedkommende:
Kanter, Flader, Hulrum. De befinder sig i
»Rummet« i bestemte Stillinger og har
indbyrdes rumlige Relationer: omfatter
hinanden, berører hinanden, ligger i bestemte
Afstande fra og har bestemte Retninger til
hinanden. De kan indgaa i rumlige Anordninger,
f. Eks. ligge paa en ret Linie, paa en Cirkel,
i Trekant. Endvidere kan de bevæge sig i R.
i bestemte Baner og med bestemte Hastigheder,
rotere, udvide sig, skifte Form m. m.

De forsk. rumlige Bestemmelser faar en vis
Uafhængighed af Tingene derved, at ganske
ensartede rumlige Bestemmelser kan gælde for
de mest forskelligartede Ting. Selve R. bør
betragtes som en Slags abstrakt Dannelse paa
Grundlag af de mulige rumlige Bestemmelser
vedrørende Tingene. Paa Grundlag af og i
Vekselvirkning med Dagliglivets R. og
Rumerfaringer er ved visse, til Dels uvilkaarlige og
