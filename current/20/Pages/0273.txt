af Romerne forandret til <i>Durobrivæ</i>, men af
Sakserne kaldt Hrofescester. R. er et af
Englands ældste Bispesæder og har em Domkirke,
til hvilken Ethelbert lagde Grunden ved Aar
600; den ombyggedes i 11.—13. Aarh. og
restaureredes 1904. Desuden findes fl. ældgamle
Kirker, et Raadhus (1687), en Kornbørs, en
Latinskole (1544) og fl. gl., velgørende
Stiftelser. Paa en Høj ved Medway-Floden og omgivet
af et Anlæg staar en af de bedst bevarede
Borge fra Vilhelm Erobrers Tid paa en Plads,
hvor der forhen laa et rom. Kastel. Det svære
Taarn, 21 m i Kvadrat og 32 m højt, minder
om Towers i London. R., hvis Folkemængde
1921 var 31933, danner med sine Forstæder,
<sp>Strood</sp> (c. 10000 Indb.) paa venstre Side af
Medway og <sp>Chatam</sp> (42665 Indb.), en
sammenhængende befæstet By med store
Etablissementer for Hær og Flaade samt betydelig
Industri (Olie, Landbrugsredskaber,
Dampmaskiner, Mursten, Cement). Havnen, der har
Skibsværfter og er uddybet til 7 m, har en ret
betydelig Trafik. Ogsaa Fiskeri (Østers) spiller en
stor Rolle.
<i>(M. Kr.). G. G.</i>
</chapter>

<chapter name="Rochester (Byer i U. S. A.)">
<b>Rochester</b> ['råt$ist9], 1) By i U. S. A.,
Minnesota, ligger ved Zumbro River, 112 km SSØ. f.
St Paul, har Vandkraft og driver Industri og
Kornhandel. (1920) 13722 Indb. — 2) (By i U.
S. A., New Hampshire, ligger 48 km ØNØ. f.
Concord ved Floderne Cochecho og Salmon
Falls og har betydelig Trævareindustri. (1920)
9673 Indb. — 3) By i U. S. A., New York, ligger
ved Erie-Kanalen, 11 km fra Lake Ontario, og
ved Genesee River, der her danner 3 Vandfald.
(1920) 295850 Indb. Over Floden fører fl. Broer,
og Erie-Kanalen ledes over den ad en 258 m
lang Akvædukt. R., der er regelmæssig bygget
og indtager et meget stort Areal, har brede,
træbeplantede Gader, store Parker og
monumentale off. Bygninger. R. er Sæde for en
rom.-kat. Biskop. Der findes et Døvstummeinstitut,
en Sindssygeanstalt, et 1850 grundet baptistisk
Univ. (60 Lærere og 703 Studenter i 1920—21)
og en baptistisk Præsteskole. R. har de største
Handelsgartnerier i U. S. A. og mange store
industrielle Virksomheder, der delvis faar Kraft
fra Vandfaldene; især frembringes fotografiske
Apparater, optiske Instrumenter,
Agerbrugsmaskiner, Fodtøj, Knapper og Papir samt
Hvedemel. R., grundlagt 1812, blomstrede op efter
Erie-Kanalens Anlæggelse (1823) og blev en
vigtig Mølleby p. Gr. a. Vandkraften og de
frugtbare Hvedemarker i Genesee Dalen.
<i>G. Ht.</i>
</chapter>

<chapter name="Rochester, John Wilmot, Earl of">
<b>Rochester</b> ['råt∫<sub>i</sub>stə], <sp>John Wilmot</sp>, Earl
of, eng. Digter (1647—80), studerede i Oxford
og rejste derefter i Frankrig og Italien. Efter
sin Hjemkomst blev han en af Karl II's
Yndlinge og spillede en fremragende Rolle ved
dennes tøjlesløse Hof. Han er en god Type paa
den Tids Hofmænd: paa een Gang aandrig,
vittig, ikke sjælden sentimental — og en
fordrukken Vellystning. Som saa mange andre af
Tidens Hofmænd skriver han Digte, snart
nydelige Kærlighedsdigte ell. filosoferende Læredigte
som <i>Nothing</i>, snart grove Satirer ell. saa raa,
vellystige Digte, at de kun findes i spec. Udg.
Hans samlede Digte udkom først i London 1680.
I Johnson's <i>English Poets</i> findes et godt
Udvalg. (<sp>Litt</sp>.: <sp>G. Burnet</sp>, <i>Life of J. W. earl
of R.</i> [1861, ny Udg. 1876]).
<i>(T. L.). I. O.</i>
</chapter>

<chapter name="Rochester, Lawrence Hyde">
<b>Rochester</b> ['råt∫<sub>i</sub>stə], <sp>Lawrence Hyde</sp>
(1641—1711) næstældste Søn af Jarlen af
Clarendon, udnævnt til Jarl af Rochester af Karl
II, hørte til de ledende Torier i dennes sidste
Aar. Ved Jakob II's Tronbestigelse blev R.
Lord-Skatmester, men gik af 1687, som
Modstander af Katolicismen. Under Vilhelm III
optoges han i Geheimeraadet; under Dronning
Anna bekæmpede han Marlborough's
Krigspolitik.
<i>(J. L.). H. J-n.</i>
</chapter>

<chapter name="Roche sur Yon">
<b>Roche sur Yon</b> ['rå∫-syr-i'jå], se <sp>La R.</sp>
</chapter>

<chapter name="Rochette, D. R.">
<b>Rochette</b> [rå'∫æt], <sp>D. R.</sp>, se <sp>Raoul-R.</sp>
</chapter>

<chapter name="Rochetum">
<b>Rochetum</b> [-'ke.-] (m.-lat.), en særlig Form
for den rom.-kat. Messeskjorte, som navnlig den
højere Gejstlighed bærer.
<i>A. Th. J.</i>
</chapter>

<chapter name="Rochlitz">
<b>Rochlitz</b> ['råklets], By i Kongeriget Sachsen,
65 km V. f. Dresden ved Zwickau-Mulde, har
(1919) 5875 Indb. Seminarium, Jernstøberi,
Væveri, Fabrikation af Maskiner, Spillekort og
Cigarer. Mod SV. Rochlitzer Berg (340 m) med
et Udsigtstaarn og store Stenbrud.
<i>(Joh. F.). O. K.</i>
</chapter>

<chapter name="Rochlitz, Johann Friedrich">
<b>Rochlitz</b> ['råklets], <sp>Johann Friedrich</sp>,
tysk Musikforfatter (1769—1842), var Elev af
Thomas-Skolen i Leipzig, optraadte først som
skønlitterær Forf. (Romaner, populær-filosofiske
Afhandlinger) og blev 1798 af Breitkopf og
Härtel sat i Spidsen for Fagbladet »Allgemeine
musikalische Zeitung«, der under R.'s Ledelse
blev meget indflydelsesrigt; navnlig har R. ikke
ringe Fortjeneste af at have skaffet Beethoven's
Kunst Anerkendelse, bl. a. skrev han Artikler
om Beethoven's første otte Symfonier. Indtil
1818 var R. Leder af, til 1835 Medarbejder ved
dette Blad. En stor Del af sine Artikler og
Afhandlinger samlede R. i sit bekendte Værk:
»Für Freunde der Tonkunst« (4 Bd, 3. Udg.
ved Dörffel, med Biografi af R.); i øvrigt udgav
han »Sammlung vorzüglicher Gesangstücke« (3
Bd) og forfattede Teksten til fl. Operaer og
Oratorier.
<i>W. B.</i>
</chapter>

<chapter name="Rocholl, Rudolf Theodor">
<b>Rocholl</b> ['råkål], <sp>Rudolf Theodor</sp>, tysk
Maler, f. 11. Juni 1854 i Sachsenberg (Waldeck).
R., der har studeret i Dresden, München
(Piloty) og Düsseldorf (Sohn, Gebhardt), er en af
det yngre Tysklands bedste Bataillemalere (den
fransk-tyske Krig 1870—71, den tyske
Kina-Ekspedition 1900—01). Hans hidtil betydeligste
Arbejder er »Dødsridtet ved Vionville 16. August
1870« (1887), »Episode fra Slaget ved Vionville«
(1888, Gal. i Magdeburg), »Kejser Wilhelm's
sidste Revu« (1889, Gal. i Stettin),
»Forpostfægtning« (1891) m. m. Han illustrerede
»Deutschland in Kina«. 1921 udkom, i Berlin »Th. R. Ein
Malerleben«.
<i>A. Hk.</i>
</chapter>

<chapter name="Rochow, Friedrich Eberhard v.">
<b>Rochow</b> ['råko.], <sp>Friedrich Eberhard v.</sp>,
tysk Skolemand, f. 11. Oktbr 1734, d. 16. Maj
1805. Som Officer blev han i den preuss.
Syvaarskrig saaret og trak sig derfor tilbage til
sine Godser Rekahn m. fl. i Brandenburg. Han
fandt sine Bønder nedsunkne i den dybeste
Nød og saa, at den egl. Aarsag hertil var deres
Vankundighed. »Han ynkedes over Folket« og
tog sig af sine undergivnes Opdragelse og
Undervisning ved at indrette et Skolevæsen, der
snart vakte Skolevenners Opmærksomhed. R.
fremsatte ny Metoder og udarbejdede en Rk.
