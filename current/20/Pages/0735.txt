R. lidt blødere end de indfaldende. Forøgelsen
i λ afhænger af Spredningsvinklen ψ, idet man
har, at Δλ = 2λ0 sin<sup>2</sup> ψ/2; λ0 = 0,024 A. Det
drejer sig altsaa kun om en ganske ringe
Ændring, 0 i Straalens Retning, 0,024 Å. tværs paa
denne og det dobbelte lige i modsat Retning.
Ændringen afhænger ikke af den opr.
Bølgebredde; for bløde R. er den derfor uden Bet.,
men for de haardeste R. og spec. for
γ-Straalerne fra de radioaktive Stoffer er det et meget
vigtigt Fænomen. Denne Ændring i λ kan
udledes teoretisk under flg. Antagelser.
Spredningen foregaar paa den Maade, at et indfaldende
Kvantum R. hv giver en Elektron i det
spredende Stof et Stød og overfører derved Energi
og Bevægelsesmængde til denne Elektron. Men
denne Energi maa tages fra den indfaldende
R., saa at Kvanterne bliver mindre, d. v. s. v
mindre ell. λ større. Men dette er en saa
massiv Maade at behandle Kvanterne paa, at den
gør det af med den sidste Rest af
Bølgeforestillingerne, som man paa den anden Side ikke
kan undvære for at forstaa Interferens,
hvorpaa i sidste Instans al Bølgebreddemaaling
hviler. Ang. dette Spørgsmaal, hvorledes
Compton-Effekten lader sig forene med Bølgeteorien,
hersker der endnu delte Meninger. Imidlertid
sker denne Ændring i λ ved Spredning ikke
altid, men kun, naar den spredende Elektron
kan betragtes som fri, saa at den alene faar
hele den fra Straalingen afleverede Energi og
Bevægelsesmængde: sidder den for fast i
Atomet, saa at man maa betragte hele Atomet
som en Helhed, der faar Stødet, bliver
Ændringen forsvindende. Dette Tilfælde maa
antages at indtræde ved den Spredning, der finder
Sted fra de enkelte Atomer i en Krystal, thi
hvis dér ogsaa indtraadte en saadan Ændring
i λ, faldt jo hele Grundlaget for Maaling af
Bølgebredder for R. ved Krystalgitre. Ved
Compton-Effekten frigøres altsaa ogsaa
Elektroner, der faar den Energi, som R. har
afleveret. Disse Elektroner spiller utvivlsomt en
betydelig Rolle ved de haardeste Straalers
terapeutiske Virkning og for Ionisering ved R.

Selve Spredningen har stor Bet. for
R.-Terapien, idet den stærkt paavirker Fordelingen af
R. i den bestraalede Organisme. Det er derfor
nødvendigt eksperimentelt at udfinde denne
Indflydelse, hvilket gøres ved at maale
R.-Intensitetsfordelingen i et »Vandfantom«, et stort
Vandbad, der fungerer som Patient, idet
Absorption og Spredning gennemsnitlig er den
samme i Vand som i Organismer. Paa
Grundlag af saadanne Maalinger forudberegnes
Bestraalingsskemaer for at sikre, at den Svulst
e. l., som skal behandles, faar den rigtige
Dosis, uden at noget sundt Væv paavirkes saa
stærkt, at det skades deraf.

<sp>Maaling og Dosering af R.</sp> Hvad der
foregaar i Luft, som passeres af R., ses af Fig.
8 i <sp>elektrisk Strøm i Luftarter</sp>. Fra
enkelte af de passerede Luftatomer løsrives
Elektroner med stor Fart, og disse fremkalder
da Ioniseringen. Dette stemmer med
Absorptionens ovf. omtalte Mekanisme. Da Elektronerne
i de lette Luftarter er ret løst bundne, kræves
der selv til Løsrivelse af K-Elektronerne ikke
ret megen Energi. For nogenlunde haard
Straaling vil da altid et Energikvantum være meget
for stort, saa at den løsrevne Elektron faar det
meste af Kvantet som kinetisk Energi, og kan
ionisere paa en ret lang Bane i Luften. Ved
Siden af disse Elektroner spiller ogsaa
Compton-Elektronerne en stor Rolle for Ioniseringen.
For R. af en bestemt Art er Antallet af
løsrevne Elektroner og derfor ogsaa Ioniseringen
proportional med Intensiteten af R., naar man
sørger for, at der er Plads nok til, at alle
løsrevne Elektroner faar opbrugt hele deres
Energi til Ionisering, inden de træffer Væggene.
Men gaar man over til en anden Slags R., vil
samme absorberede Energimængde næppe
frembringe samme Ionisering. Alligevel har man
i Praksis intet bedre Maal for R.'s Intensitet
end den Ionisering, de frembringer. Den mest
direkte Maalemetode vilde være at lade de R.,
der skal maales, absorberes helt og maale den
derved frembragte Varme, men det drejer sig
om alt for smaa Varmemængder for Praksis,
saa at denne Metode kun har været anvendt
ved enkelte videnskabelige Undersøgelser.

Imidlertid er Spørgsmaalet om Dosering af
R., der kræver en nøjagtig baade kvalitativ og
kvantitativ Angivelse af den til Vævet afleverede
Mængde R., et meget vanskeligt Spørgsmaal,
der først nu er ved at blive løst paa
nogenlunde tilfredsstillende Maade. Her kan kun
omtales nogle Hovedpunkter. Som Enhed for
Dosis er af den tyske Standardiseringskommission
foreslaaet den R.-Energimængde, som ved
Bestraaling af 1 cm<sup>3</sup> Luft ved 18° C. og 760 mm
Tryk frembringer saa stærk Ionisering, at
Mætningsstrømmen beløber sig til 1 elektrostatisk
Enhed, idet det forudsættes, at Væggenes
Indflydelse er udelukket, og at Elektronerne
udnyttes fuldtud. Denne Enhed kaldes en Röntgen
»R«. Det svarer til, at der frembringes omtr. 2
Milliarder Ionpar i 1 cm<sup>3</sup>. Da Lægerne af
praktiske Grunde ønsker et meget lille
Ioniseringskammer til Vandfantommaalinger o. l.,
kan de omtalte Betingelser ikke være opfyldte,
hvorfor disse Kamre maa justeres ved
Sammenligning med et rigtigt konstrueret
Kammer. Saadanne Justeringsanstalter findes der en
Række af i Tyskland, alle baserede paa
grundlæggende Maalinger i Phys.-Techn.
Reichsanstalt. Samme Antal R-Enheder af kvalitativt
forsk. Straaler betyder ganske vist ikke helt
samme virkelig absorberede R.-Energimængde
i det bestraalede Væv, men da det dog ikke
er givet, at samme absorberede Energimængde
af forsk. Slags Straaler har samme biologiske
Virkning, men denne først maatte bestemmes,
kan man lige saa godt bestemme den pr
R-Enhed af forsk. Slags Straaler som pr virkelig
Energienhed. For Kortheds Skyld tales simpelt
hen om biol. Virkning; sandsynligvis vil forsk.
biol. Virkninger have hver sin
Sensibilitetsfaktor. Endvidere spiller det en Rolle, om
Straalerne gives paa een Gang ell. i smaa Doser,
fordelt over længere Tid o. s. v. En meget brugt
biol. Enhed er en Huderytemdosis, den Mængde
R., der efter en vis Tids Forløb frembringer en
let Rødfarvning af Huden. Den er naturligvis
ikke meget veldefineret, men kan i Gennemsnit
maaske sættes til c. 600 R.
