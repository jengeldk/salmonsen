Iværksættelse af en R., maa besvares paa Grundlag af de
enkelte Landes Forfatninger. I Alm. vil det være
Regeringen, efter Omstændighederne under
Lovgivningsmagtens Medvirken.

Inden for Strafferetten taler man om R. af
Ærefornærmelser, naar en fremsat Injurie
tilbagevises ell. naar den Fornærmede til
Gengæld injurierer den, der begyndte. I sidstnævnte
Tilfælde er Retorsionshandlingen retsstridig,
hvilket ogsaa forudsættes i den danske Strff.
af 1866 § 219, der kun hjemler fakultativ
Adgang til Strafnedsættelse og Frifindelse og
saaledes ikke i denne Henseende anerkender en
egl. Retorsionsret. (<sp>Litt</sp>. om R. i Folkeretten
er tanført hos <sp>Oppenheim</sp>, <i>International
Law</i>, 3. Udg. [London 1921], II, 42; se i øvrigt
<sp>Matzen</sp>, »Den danske Statsforfatningsret«, 4.
Udg. [Kbhvn 1909], III, 189 ff.; <sp>Goos</sp>, »Den
danske Strafferets spec. Del« [Kbhvn 1895], III,
227 ff.).
<i>G. R.</i>
</chapter>

<chapter name="Retort">
<b>Retort,</b> se <sp>Destillation</sp>.
</chapter>

<chapter name="Retortovne">
<b>Retortovne,</b> se <sp>Kulgas</sp>, S. 844 ff.
</chapter>

<chapter name="Retouche">
<b>Retouche</b> [re'tusj] er en i Fotografien
anvendt Efterbehandling af Negativet (Negativ-R.)
ell. af det kopierede Billede (Positiv-R.).
Negativ-R. foretages mest med Blyant, hvis Grafit
bringes til at hefte til Negativets Hinde ved Hjælp
af en paagnedet Harpiksopløsning (Mattolein),
endvidere anvendes farvet Lak og Vandfarve.
Positiv-R. udføres mest med Vandfarve, der
enten paaføres med en spids Pensel
(Retoucherpensel) ell. med en særlig Sprøjte (Farvesprøjte,
Air brush). Forstørrelser retoucheres ofte med
Sortkridt. Ogsaa en Retoucherkniv, hvormed lidt
af Hinden afskrabes, kan anvendes.
<i>C. E. A.</i>
</chapter>

<chapter name="Retour">
<b>Retour</b> [re'tu'r] (fr.), Tilbagevenden,
Tilbagesenden; <sp>være paa R.</sp>, gaa tilbage,
forfalde; <sp>Retourbillet</sp>, Billet, der kan
benyttes til en Rejse frem og tilbage til
Udgangspunktet.
</chapter>

<chapter name="Retourfragt">
<b>Retourfragt</b> [re'tu'r] (Søv.), Fragt for den
hjemgaaende Rejse.
</chapter>

<chapter name="Retourgods">
<b>Retourgods</b> [re'tu'r-], d. s. s. tomt
<sp>Retourgods</sp>, se <sp>Emballage</sp>.
</chapter>

<chapter name="Retourkommission">
<b>Retourkommission</b> [re'tu'r-] kaldes den
Underhaandsgodtgørelse ell. Ducør, som den
ene Kontrahent betaler den andens (ledende)
Personale for at medvirke til, at en Forretning
kommer i Stand, ell. til at opnaa visse
Fordele. I Alm. vil Medkontrahenten blive
forfordelt herved, enten ved, at der leveres en
ringere Vare ell. et mindre Kvantum, ell. ved, at
Varen ell. Arbejdet bliver dyrere end hos
Konkurrenterne.

I forsk. Lande har man spec. Lovgivning, der
tager Sigte herpaa, og som gør saavel
Modtagelse som Ydelse af R. strafbar, naar den
antager Form af Bestikkelse. (<sp>Litt</sp>.: »Juridisk
Forenings Aarbog for Vinteren 1920—21«, S.
60 ff.).
<i>Ch. V. N.</i>
</chapter>

<chapter name="Retourregning">
<b>Retourregning</b> [re'tu'r]. Naar Indehaveren
af en Veksel, der ikke er bleven honoreret, gør
Vekselregres gældende mod sin Formand, er
denne ikke pligtig til at betale Fordringen,
medmindre der foruden Vekselen og
Protestbeskrivelsen leveres ham en kvitteret Regning over
det Beløb, der kræves betalt. Denne Regning
kaldes R. ell. <sp>Recambioregning</sp>.
<i>(E. M.). J. Th.</i>
</chapter>

<chapter name="Retourvarer">
<b>Retourvarer</b> [re'tu'r-], Varer, som af
Adressaten tilbagesendes (<sp>retourneres</sp>) til
Afsenderen f. Eks. som ikke værende i god Stand,
ikke svarende til Ordren ell. maaske efter
Adressatens Mening slet ikke beordrede.
<i>Ch. V. N.</i>
</chapter>

<chapter name="Retraite">
<b>Retraite</b> [re'træt<sub>ə</sub>] (fr.) kaldes det Horn- ell.
Trommesignal, der i Kaserner, Kantonnement,
Lejr ell. Bivuak blæses (slaas) om Aftenen for at
tilkendegive, at Tropperne skal være i Kvarteret
og begive sig til Ro. Undertiden spilles ved
denne Lejlighed et helt Musikstykke. I ældre Tid
angav et i Fæstninger afgivet Skud om Aftenen,
<sp>Retraiteskud</sp>, at Fæstningsportene skulde
lukkes. R. betyder ogsaa Tilbagetog. Smlg.
<sp>Tappenstreg</sp>.
<i>(B. P. B.). E. C.</i>
</chapter>

<chapter name="Retrakt">
<b>Retrakt</b> (lat.), en tidligere i Tyskland og
Frankrig hjemlet Forkøbs- ell. Løsningsret over
for Ejendomme, tilhørende Medlemmer af en vis
snævrere Kreds som en Familie ell. Bymændene
i en Landsby, saaledes at Jorden ved Salg først
skulde lovbydes til de inden for Kredsen
staaende ell. i modsat Fald kunde indløses af dem,
naar den uden Lovbydelse solgtes paa
fremmede Hænder — et Institut, der altsaa var
beslægtet med den norsk-isl. Odelsret, se <sp>Odel</sp>.
<i>K. B.</i>
</chapter>

<chapter name="Retraktion">
<b>Retraktion</b> (lat.), Sammentrækning, benyttes
i Lægevidenskaben om Vævsdeles (Bindevævs,
Seners, Musklers) sygelige Skrumpning.
<i>P. H.</i>
</chapter>

<chapter name="Retranchement">
<b>Retranchement</b> [retraŋsj<sub>ə</sub>'maŋ] er i al Alm.
Betegnelse for en befæstet Linie.
</chapter>

<chapter name="retro">
<b>retro</b> (lat.), tilbage.
</chapter>

<chapter name="Retrocession">
<b>Retrocession,</b> se <sp>Genforsikring</sp>.
</chapter>

<chapter name="retrofaryngeal">
<b>retrofaryngeal</b> kaldes i Lægevidenskaben
de Lidelser, der har deres Sæde i Vævet bag
Svælget (Farynx). Dette Væv er et temmelig
sparsomt Bindevæv beliggende mellem
Halshvirvlernes Forflade og Svælgvæggen; i
Bindevævet findes indlejret Kar, Lymfekar og
Lymfekirtler. Disse og til Dels selve Bindevævet kan
være Sæde for forsk. Sygdomme, saaledes som
Blodudtrædninger, Svulster, men især
Betændelser, der da som Regel er overført fra
nærliggende Organers Betændelser, Kraniet,
Svælgvæggen. Naar saadanne Betændelser falder hen i
Suppuration, opstaar den saakaldte <sp>r. Absces</sp>,
der er en ikke ganske sjælden Eftersygdom
efter Difteri. Den r. Absces kan sænke sig ned
langs Svælgets Bagflade ell. ud paa Siderne af
Halsen ell. i gunstige Tilfælde bryde igennem
selve Svælgvæggen ind i Svælget. Ved Sænkning
nedad kan det hænde, at Abscessen naar ned i
Brysthulen og der bliver livsfarlig. Det er
derfor af Vigtighed at udtømme Abscessen snarest
muligt, hvilket bedst sker gennem Siden af
Halsen.
<i>(E. A. T.). J. M.</i>
</chapter>

<chapter name="retrograd">
<b>retrograd</b> (lat.) ɔ: tilbagegaaende, d. s. s.
modsat Tegnenes Orden, altsaa fra Øst mod
Vest.
<i>J. Fr. S.</i>
</chapter>

<chapter name="Retronasalkatarr">
<b>Retronasalkatarr,</b> Katarr af
Næsesvælgrummet.
</chapter>

<chapter name="retroperitoneal">
<b>retroperitoneal</b> (adj.), hvad der ligger bag
ved <i>Peritoneum</i>, Bughinden.
<i>S. B.</i>
</chapter>

<chapter name="Retropulsion">
<b>Retropulsion,</b> Tilbøjelighed til at gaa
baglæns, er et Symptom, der undertiden optræder
ved <i>paralysis agitans</i> og ved kronisk epidemisk
Hjernebetændelse.
<i>K. H. K.</i>
</chapter>

<chapter name="retrospektiv">
<b>retrospektiv</b> (lat.), tilbageskuende; givende
Oversigt over en svunden Tids Vilkaar.
</chapter>
