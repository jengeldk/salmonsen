lovgivende Forsamling; han faldt igennem mod
den maadeholdne Republikaner Jules Favre,
men valgtes ved Omvalgene i Novbr i
Gambetta's Kreds Belleville og indtog nu uhindret
sit Sæde ved Siden af den ultraradikale
Raspail. For at kunne fortsætte sin ophidsende
Agitation holdt han stadig Møder med sine
Vælgere i H. t. Læren om <i>mandat impératif</i> (at
Vælgerne skal give deres Repræsentanter
fornødne Instrukser) og grundlagde Bladet
<i>Marseillaise</i>. Hans voldsomme Angreb paa
Bonaparterne (der sammenstilledes med Borgia'erne) i
Anledning af Victor Noir's Drab Jan. 1870
paadrog ham 6 Maaneders Fængsel. For en ældre
Presseforseelse holdtes han fremdeles fængslet
indtil Kejserdømmets Fald 4. Septbr, da han i
Triumf førtes til Raadhuset og blev Medlem af
Forsvarsregeringen samt 14 Dage senere
Formand for Barrikadeudvalget. Hans Kolleger
mente nemlig, at ham vilde være mindre farlig
i deres Midte end udenfor. Men efter
Urolighederne 31. Oktbr 1870, da han i fl. Timer ved
sine Taler søgte at berolige Folkemassen, maatte
han udtræde af Regeringen, fordi han havde
lovet Valget af et Kommunalraad for Paris.
Dog beholdt han Forsædet i det nævnte
Udvalg.

Febr 1871 valgtes han til
Nationalforsamlingen, men udtraadte snart efter, fordi Freden
blev billiget. Kort forinden havde han begyndt
Udgivelsen af et nyt Blad <i>Mot d'ordre</i>, som
under Kommunisternes Oprør (Marts—Maj)
gentagne Gange gav aabne ell. tilslørede
Anvisninger paa de Voldshandlinger, som Kommunens
Ledere siden satte i Værk, medens han selv
afholdt sig fra enhver Deltagelse i deres Færd.
20. Maj — samme Dag som Tropperne trængte
ind i Paris — flygtede ban derfra, men blev
standset paa Vejen til Udlandet og dømtes i
Septbr til Deportation. Af Hensyn til hans svage
Helbred holdtes han tilbage i Frankrig og
overførtes først i Sommeren 1873, da det
reaktionære Ministerium Broglie var kommen til
Magten, til Ny-Kaledonien. Dog allerede Marts 1874
lykkedes det ham at flygte herfra tillige med
Paschal Grousset, Fr. Jourde o. fl., og han kom
over Kalifornien tilbage til Europa. Han bosatte
sig i Genève og skrev herfra til de radikale
Blade giftige Angreb baade paa de daværende
Magthavere og paa de republikanske Ledere.
Amnestien 1880 aabnede ham paa ny Adgang
til Paris, hvor han fortsatte sin Virksomhed i
sit Blad <i>L'intransigeant</i>. 1885 valgtes han til
Depuleretkammeret, men vandt ingen
Indflydelse og opgav sit Valgbrev Febr 1886, fordi
Kammeret afviste hans Forslag om alm.
Amnesti. 1887 sluttede han sig ivrig til Boulanger og
blev derfor Aug. 1889 dømt til Fængsel, men
var forinden flygtet til London, hvorfra han siden
daglig sendte sine Smædeartikler til sit Blad,
og kom først tilbage efter Amnestien 1895. I de
flg. Aar hørte han til Dreyfus' ivrigste
Modstandere og støttede Nationalisternes Agitation
af yderste Evne. Først 1907 opgav han Bladets
Redaktion, I sine sidste Dage skrev han i et
klerikalt Blad. Selv har han skrevet en lidet
paalidelig Levnedsskildring <i>Les aventures de
ma vie</i> (5 Bd 1896—98).
<i>E. E.</i>
</chapter>

<chapter name="Rochefoucauld">
<b>Rochefoucauld</b> [rå∫fu'ko], By i det vestlige
Frankrig, Dept Charente, ved Tardoire og
Orléans-Banen, NØ. f. Angoulême, 2800 Indb. R.
har en Kirke fra 13. Aarh., et smukt Slot i
Renaissancestil, fuldført 1538 og tilhørende som
Stamgods den berømte Familie af samme Navn
(se <sp>Larochefoucauld</sp>). Desuden har
Byen et Collège, Savværker, Fabrikation af Klæde
og Lærred.
<i>(M. Kr.). E. St.</i>
</chapter>

<chapter name="Rochegrosse, Georges Antoine">
<b>Rochegrosse</b> [rå∫'gro.s], <sp>Georges
Antoine</sp>, fr. Maler, f. 2. Aug. 1859 i Versailles.
Elev af Boulanger og J. Lefèbvre skaffede han
hurtig Opmærksomhed om sit Navn ved store
og virkningsfulde malede Historiebilleder, der
i Lighed med Laurens* og Efterfølgeres Kunst
gerne fremdrog pinligt uhyggelige ell. grufulde
hist. Tildragelser. Bl. meget andet har R. malet
»Vitellius slæbes gennem Gaderne« (Debut paa
Salonen, 1882), »Scene fra Bondekrigen« (1885),
»Salome« (1887), »Nebukadnezar som vanvittig«
(1887) og »Hunnerne plyndrer en Landsby«
(1893), det vældige »Angoisse humaine« (1896),
der vakte stærk Sensation, Triptychon'et
»Dronningen af Saba« (1901), det ligeledes med
Sensationsstof fyldte »Den røde Glæde« (1906),
»Persepolis' Brand« (1913), mange algierske og
andre nordafrikanske Billeder m. v. Endvidere
større dekorative Malerier, bl. a. for Sorbonne.
Ogsaa yndet Illustrator. Hans Kunst har været
repræsenteret paa Udstillingerne i Kbhvn 1888
og 1897, sidstnævnte Aar med »En Fange«
(1897). I Luxembourg-Mus. »Le chevalier aux
fleurs«.
<i>A. Hk.</i>
</chapter>

<chapter name="Rochelle">
<b>Rochelle</b> [rå'∫æl], se <sp>La R.</sp>
</chapter>

<chapter name="Rochellesalt">
<b>Rochellesalt</b> [rå'sjæl<sub>ə</sub>-], d. s. s.
<sp>Seignettesalt</sp>, se <sp>Vinsyre</sp>.
</chapter>

<chapter name="Rochemaure">
<b>Rochemaure</b> [rå'∫må.r], By i det sydøstlige
Frankrig, Dept Ardèche, ved Rhônes højre Bred
og ved Lyon-Banen, SØ. f. Privas, 1000 Indb.
R. har Ruiner af et Slot, ødelagt under Ludvig
XIII. Silkeindustri. NV. f. Byen hæver sig en
udbrændt Vulkan, <sp>Chenavari</sp> (508 m), med
det af Basaltsøjler dannede ejendommelige
<sp>Pavé des Géants</sp>.
<i>(M. Kr.). E. St.</i>
</chapter>

<chapter name="Rocher-Bloche, P.">
<b>Rocher-Bloche</b> [rå'∫e-'blå∫] (<sp>Bloche</sp>
Roger), <sp>P.</sp>, fr. Billedhugger, f. 1865 i Paris, Elev
af Barrias, særlig kendt ved sine sociale
Skulpturer »Sult«, »Kulde« (Bronze,
Luxembourg-Mus.) m. v. I Luxembourg-Mus. i Paris findes
ogsaa andre Bronzer af R.-B., Gruppen
»Barnet«, der regnes for hans Hovedværk, ung Pige
fra Assisi, Portræt af Léon Lhermitte. Paa den
franske Kunstudstilling i Kbhvn 1924 saas hans
Bronzestatuette »Læredreng«.
<i>A. Hk.</i>
</chapter>

<chapter name="Roches, Col des">
<b>Roches,</b> <sp>Col des</sp> ['kål-de-'rå∫], Pas i
Jurabjergene paa Grænsen mellem Frankrig og
Kanton Neuchâtel (Schweiz), 950 m højt, fører fra
Morteau til Le Locle's Højdal. Tidligere gik
Vejen over Pashøjden; men til en nyere Vej
fra 1858—71 blev der anlagt 3 Tunneller. Siden
1884 staar en Bane
Le Locle—Morteau—Besançon i Forbindelse med Linien Lyon—Paris.
<i>(M. Kr.). E. St.</i>
</chapter>

<chapter name="Rochester (By i England)">
<b>Rochester</b> ['råt∫<sub>i</sub>stə], By i det sydøstlige
England, Kent, 28 km SØ. f. London, ved den
sejlbare Medway-Flod, hvorover der fører en
ældre Bro af Sten og en nyere af Jern. Byen
er ældgammel og hed i Britertiden <sp>Dubris</sp>,
