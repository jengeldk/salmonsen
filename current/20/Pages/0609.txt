han inddrev gennem sine Skatteopkrævere.
Under <sp>Alexander Nevsky</sp>, der sejrede over
Svenskerne ved Neva 1240, og over de tyske
Sværdriddere 1242 ved Peipus-Søen, kom ogsaa
Novgorod under Mongolernes Herredømme. I
diet flg. Aarh. trængte Litauerne ind i R. og
erobrede efterhaanden hele den vestlige Del af
Landet.

Imidlertid dannede der sig et nyt Midtpunkt
for R. i <sp>Moskva</sp>. <sp>Daniil</sp>, Alexander
Nevsky's fjerde Søn, blev Grundlægger af
Storfyrstendømmet Moskva, som han udvidede ved
Indlemmelsen af Kolomna og Perejæslavl. Efter
ham fulgte hans Søn <sp>Jurij Danilovitsch</sp>
(1319—25). Denne lod i Kampen om Susdal med
Kanens Samtykke sin Modstander Michail af
Tver myrde 1319, men blev senere selv dræbt
af Michail's Søn Dmitrij. Hans Søn <sp>Ivan</sp> I
<sp>Kalita</sp> (1328—40) vidste at erhverve sig
Kanens Gunst. Denne gav ham Susdal, hvormed
fulgte en Storfyrstes Værdighed, og overdrog
ham at inddrive den skyldige Tribut for hele
R.'s Vedkommende. Derved kom alle de øvrige
Storfyrstendømmer i Afhængighedsforhold til
Moskva, som, da Metropolitten Peter forlagde
sit Sæde fra Vladimir til Moskva, tillige blev
R.'s gejstlige Midtpunkt. Ivan's Sønnesøn
<sp>Dmitrij</sp> IV <sp>Ivanovitsch</sp> (1362—89) var
den første, der vovede at rejse sig mod
Mongolerne, over hvem han vandt en stor Sejr paa
Kulikovo Polje ved Don, hvorefter han fik
Tilnavnet Donskoj. Moskva blev dog to Aar senere
stormet og plyndret af Mongolerne, og han
maatte da atter anerkende det mongolske
Overherredømme. Efter ham fulgte hans Søn,
<sp>Vassilij</sp> I <sp>Dmitrijevitsch</sp> (1389—1425).
Under ham gjorde Mongolerne under Timur
Indfald i R. og plyndrede Kasan og Nishnij
Novgorod, men gennem hams kloge og energiske
Styrelse havde Moskva dog fæstnet sin Magt
saaledes, at det selv under hans Søn,
<sp>Vassilij</sp> II <sp>Vassiljevitsch</sp>'s svage Regering
(1425—62) kunde bevare sin Enhed ubeskaaret.

<sp>Storfyrstendømmet Moskvas
Overherredømme</sp>. Med <sp>Ivan</sp> III
<sp>Vassiljevitsch</sp> (1462—1505) oprandt der en ny
Æra for R. Næsten alle Delfyrstendømmerne
blev forenede med Moskva, Fristaten Novgorod
maatte underkaste sig 1471, og efter en
Opstand 1478 mistede det alle sine Friheder.
Mongolernes Aag fik ogsaa en Ende, idet den
gyldne Hordes Rige ophørte at eksistere, efter at
Kanen paa Krim havde slaaet Mongolernes
Hær og dræbt deres Kan Muhammed (1480).
Fra Litauen tilbageerobrede Ivan en stor Del
af det nuv. Lillerusland, ligesom Kanatet
Kasan kom i Afhængighedsforhold til Moskva.
Mindre heldig var han i sin Kamp med
Livland, idet han 1501 led et betydeligt Nederlag
ved Isborsk, og Aaret efter ved Søen Smolina.
Ivan kaldte sig »Storfyrste og Selvhersker
(<i>Gossudar</i>) over hele R.«. Hans Efterfølgere skred
videre ad den Bane, han havde betraadt.
<sp>Vassilij</sp> IV <sp>Ivanovitsch</sp> (1503—33)
underkastede sig Fristaten Pskov (1510), forenede de
sidste selvstændige Fyrstendømmer, Rjæsan og
Novgorod-Sjeversky, med Moskva og erobrede
Smolensk fra Litauen (1514). Under hans
Regering blev R. frygtelig hærget ved de krimske
Tatarers Indfald (1521). Hans Søn og
Efterfølger, <sp>Ivan</sp> IV <sp>Vassiljevitsch</sp>, med
Tilnavnet <sp>den Skrækkelige</sp> (1533—84),
herskede som en grusom Despot. Han rasede mod
Adelen og anvendte sine tøjlesløse Livdrabanter
(<i>opritschniki</i>) som Ødelæggelsesredskab. 1547
antog han Titlen af Tsar, 1552 erobrede han
Kanatet Kasan, som under hans Faders
Regering havde løsrevet sig fra R., og 1554
Kanatet Astrachan. For at naa ud til Østersøen
førte han 1558 Krig med Livland, under hvilken
R. erobrede Dorpat, Narva o. a. faste Pladser;
men da Ordensmesteren Kettler afstod Estland
til Sverige og Livland til Polen, og stillede sig
under polsk Lenshøjhed, maatte Ivan, som
derved blev indviklet i en Krig med Polen og
Sverige, 1582 i Freden ved: Sapolje give Afkald
paa Livland og desuden afstaa fl. Byer til
Sverige. 1571 gjorde de krimske Tatarer uventet
Indfald i R., brændte Moskva og bortførte
100000 Russere som Slaver, men blev slaaede,
da de næste Aar fornyede deres Tog. I Østen
trængte en tapper Skare Kosakker under
Hetman'en Jermak over Ural-Bjergene ind i Asien
og erobrede Sibirien indtil Irtysch-Floden. Ivan
stræbte ivrig efter at knytte Forbindelser med
Europa; han indkaldte udenlandske
Haandværkere, Læger og Kunstnere, anlagde det første
russ. Bogtrykkeri og virkede for den russ.
Søhandel, idet han, efter at Englænderne havde
fundet Søvejen til Archangel, sluttede en
Overenskomst med Elisabeth af England (1558), i
hvilken der blev givet Englænderne værdifulde
Handelsprivilegier.

Hans Søn <sp>Feodor</sp> I (1584—98), den sidste
Hersker af Rurik's Stamme, stod ganske under
sin Svoger <sp>Boris Godunov</sp>'s Indflydelse.
Da Feodor ingen Børn havde, tragtede Boris
selv efter Tronen, og han, lod derfor Feodor's
yngre Broder <sp>Dmitrij</sp> myrde i Uglitsch
(1591). Han blev da ogsaa efter den barnløse
Feodor's Død valgt til Tsar (1598—1605). Til
Trods for sin Dygtighed og sine velmente
Reformer formaaede han dog ikke at erhverve sig
Bojarernes Hengivenhed, og da R. tre Aar i
Træk (1601—04) hjemsøgtes af Hungersnød og
Misvækst, vendte Folket sig ogsaa fra ham. En
Eventyrer af ukendt Herkomst benyttede sig af
den herskende Utilfredshed og Gæring og
udgav sig — først i Polen — for den myrdede
Dmitrij (<sp>Den falske Demetrius</sp>).
Understøttet af Kong Sigismund og Jesuitterne
rykkede han ind i R., sejrede over Boris ved
Desna (1604) og vandt mange Tilhængere. Da
Boris døde pludselig 1605, kunde den falske
Demetrius nogle Maaneder efter rykke ind i
Moskva. Men da han forbitrede Folket ved at
begunstige Polakker, Tyskere og den rom.-kat.
Kirke, lykkedes det den indflydelsesrige
Adelsfamilie Shuiskij at rejse et Oprør, under
hvilket Prætendenten blev myrdet (1606), hvorpaa
Bojarerne og Moskvas Borgere udraabte
<sp>Vassilij Shuiskij</sp> (1606—10) til Tsar. Han
maatte indvilge i, at Tsarens Magt blev
indskrænket, og blev, efter at hans Hær, som
støttedes af en sv. Troppestyrke, var blevet slaaet
af Polakkerne, tvunget til at indtræde i et
