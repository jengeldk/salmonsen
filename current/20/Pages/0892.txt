»914«), der har mindre umiddelbart
iøjnefaldende Virkning, men ogsaa færre ubehagelige
Bivirkninger. Dog hævder nogle stadig det opr.
S.'s Overlegenhed, særlig til Behandling af
ganske friske Tilfælde af Syfilis (hvor kun den
saakaldte Primæraffektion, Chanceren, er kommen
til Udvikling), hvor S. ikke sjældent kan afskære
Sygdommens videre Fremskriden (saakaldet
abortiv Behandling). Neosalvarsan finder mest
Anvendelse, hvor Sygdommen kommer til
Behandling i et senere Stadie. N. gives opløst i
sterilt frisk destilleret Vand intravenøst, oftest
i Doser fra 15 cg stigende (Indsprøjtning hver
8. Dag) til 30, 45, 60, 75, 90 cg, undertiden mere.
I visse Tilfælde (for stor Følsomhed over for
intravenøs Indsprøjtning, vanskeligt tilgængelige
Vener etc.) bruges Neosalvarsan opløst i Olie
ell. Druesukkeropløsning indsprøjtet under
Huden (subkutant) ell. i Muskelvævet
(intramuskulært). I den senere Tid anvendes ogsaa
S.-Præparater kombineret med Sølv, saakaldt
Sølvsalvarsan. I mange Tilfælde kan det være
fordelagtigt at forene Behandling med
S.-Præparater o. a. Midler: Kviksølv, Jodkalium,
Vismuthpræparater etc.
<i>O. T.</i>
</chapter>

<chapter name="Salvati">
<b>Salvati</b> (<sp>Salavati</sp>), holl. Øgruppe ved
Nordvestspidsen af Ny Guinea, bestaar af to
større Øer S. og Batante samt fl. mindre med
tilsammen 1960 km<sup>2</sup> og c. 3—10000 Indh.,
hvoraf 700 muhammedanske Malajer. Øerne er
dækkede af tæt Skov. De 9 malajiske Landsbyer
paa S. staar under den holl. Vasal, Sultanen af
Tidore, medens Papuanerne i det Indre er
uafhængige. Der udføres Sago, Trepang og
Skildpadde.
<i>M. V.</i>
</chapter>

<chapter name="Salvatierra">
<b>Salvatierra</b> [-'t<sub>i</sub>ær.a], By i Mexiko, Stat
Guanojuato, ligger 34 km S. f. Celaya paa højre
Bred af Rio Lerma. 14000 Indb. S. driver
Bomuldsindustri.
<i>M. V.</i>
</chapter>

<chapter name="Salvator">
<b>Salvator</b> (lat.), Frelser.
</chapter>

<chapter name="Salvatorbillede">
<b>Salvatorbillede,</b> Billede af Kristus som
Frelseren (Salvator). Den typiske Fremstilling,
saaledes som den fra tidlig Middelalder
(Miniaturer, Elfenbensrelieffer) er bevaret i katolsk
Kunst, viser Kristus i Glorien (ofte en
Mandoria); med den hævede højre uddeler han
Velsignelsen, i venstre holder han Livets Bog. Fra
hans Haand udgaar ofte til højre en Palme ell.
Lilje, til venstre et Sværd ell. Bogstaverne Α
og Ω. Hans særlige Symbol er Verdenskuglen,
som han enten holder i sin Haand eller hviler
Fødderne paa. Senere blev Kristus med
Sejrsfanen <sp>et</sp> yndet Salvator-Motiv i Kunsten.
<i>A. H. K.</i>
</chapter>

<chapter name="Salvatordaler">
<b>Salvatordaler,</b> sv. Daler i 16.—17. Aarh.,
paa den ene Side et Kristusbillede med
Underskrift: <i>Salvator mundi adjuva</i> ell. <i>salva nos</i>.
<i>(N. J. B.). Th. O.</i>
</chapter>

<chapter name="Salvatore de Castrone">
<b>Salvatore de Castrone,</b> se <sp>Marchesi, M.</sp>
</chapter>

<chapter name="Salvator Rosa">
<b>Salvator Rosa,</b> se <sp>Rosa</sp>.
</chapter>

<chapter name="salva venia">
<b>salva venia</b> (lat.), med Forlov at sige.
</chapter>

<chapter name="salvavi animam meam">
<b>salvavi animam meam,</b> se <sp>Dixi</sp>.
</chapter>

<chapter name="Salvayre, Gervais Bernard Gaston">
<b>Salvayre</b> [sal'væ.r], <sp>Gervais Bernard
Gaston</sp>, fr. Komponist (1847—1916),
studerede først i sin Fødeby, siden ved Paris'
Konservatorium og opnaaede der <i>prix de Rome</i>. S.
har gjort sig kendt ved nogle Operaer som
»Richard III«, »Egmont«, <i>La Dame de
Montsoreau</i>, <i>Balletten La fontaine des Fées</i> og har
faaet opført den bibelske Symfoni <i>La
resurrection</i>, et <i>Stabat mater</i> o. a. symfoniske og vokale
Værker. S. var Musikkritiker ved <i>Gil Blas</i>.
<i>W. B.</i>
</chapter>

<chapter name="salve (Velkomsthilsen)">
<b>salve</b> (lat.), Velkomsthilsen. Ved Indgangen
til rom. Huse fandtes den undertiden skrevet
paa Gulvet i Mosaik. Den brugtes ogsaa som
Afskedshilsen og som højtidelig Tiltale til
Guderne (vær hilset!).
<i>H. H. R.</i>
</chapter>

<chapter name="Salve (Lægemiddel)">
<b>Salve</b> (<i>Ungvéntum</i>) er et Lægemiddel til
udvortes Brug, af Konsistens som Smør.
Hovedmassen af S. er hyppigst fedtagtige Stoffer som
Svinefedt, Talg, Olie, Voks, Vaseline, Lanolin,
Smørfedt e. l. Alm. benyttede S. er:
Blyhvidtsalve (s. d.), Borsalve (s. d.), Coldcream (s. d.),
Diachylonsalve (se <sp>Diachylon</sp>),
Galmejesalve (<i>Ungventum oxydi zincici et ferrici</i>) (3
Dele Zinkhvidt, 1 D. pulv. Blodsten, 6 D. gult
Voks og 15 D. Olivenolie), Glycerinsalve
(<i>Ungventum Glucerini</i>) (3 D. Hvedestivelse, 3 D.
Vand og 14 D. Glycerin opvarmes paa
Vandbad under Omrøring, indtil der faas en
gennemsigtig S.), Jodkaliumsalve (s. d.),
Kamfersalve (<i>Ungventum Hydratocarbonatis plumbici
camphoratum</i>) (1 D. Kamfer, 16 D. Svinefedt,
8 D. Blyhvidt), Kongesalve (s. d.), kølende S.
(s. d.), Kvægsølvsalve (s. d.), Senesalve,
Sevenbomsalve, Spanskfluesalve, Takkesalve,
Terpentinsalve, Universalbalsam, Vokssalve, Zinksalve
o. fl.
<i>(A. B.). E. K.</i>
</chapter>

<chapter name="Salve (Afgivelse af Ild)">
<b>Salve</b> er en paa Førerens Kommando
samtidig Afgivelse af Ild fra en Troppeafdeling.
Tidligere, navnlig i den sluttede Ordens Tid og
særlig under Lineartaktikken, hvor Forholdene
tillod Samtidighed ved Afgivelsen, fandt S. en
udstrakt Anvendelse; nu anvendes den ikke
mere under Feltforhold af Fodfolket, da der i
den spredte Kamporden saa godt som aldrig vil
være den fornødne Ro og Orden, og da tilmed
Virkningen af S. er mindre end ved Skytteild.
Her i Danmark bruges S. som Æresbevisning
ved Begravelse.

Ved Artilleriet er S. reglementeret og
anvendes f. Eks. ved vanskelig Observation og som
Indledning til Ildoverfald.
<i>E. C.</i>
</chapter>

<chapter name="salvere">
<b>salvere</b> (nylat.), bringe i Sikkerhed.
</chapter>

<chapter name="salve regina">
<b>salve regina</b> (lat., »Vær hilset, Dronning«),
rom.-kat. Hymne til Marias Ære.
Affattelsestiden er ukendt, den henføres til 9. ell. 11.
Aarh.
<i>A. Th. J.</i>
</chapter>

<chapter name="Salvi, Niccoló">
<b>Salvi,</b> <sp>Niccoló</sp>, ital. Bygmester, f. 1699 i
Rom, d. 1751, uddannede sig først for
Lægevidenskaben, men gik senere over til
Bygningskunsten, hvori han blev Elev af Cannevari.
Hans Hovedværk er den berømte Fontana di
Trevi (1735—62), Roms pragtfuldeste Fontæne,
hvor den afsluttende Paladsfaçade og den
dekorative Skulptur danner en uforlignelig
virkningsfuld Ramme om det malerisk strømmende
Væld.
<i>(A. R.). A. Hk.</i>
</chapter>

<chapter name="Salvi, G. B.">
<b>Salvi,</b> <sp>G. B.</sp>, se <sp>Sassoferrato</sp>.
</chapter>

<chapter name="Salvia">
<b>Salvia</b> L. (<sp>Salvie</sp>), Slægt af Læbeblomstrede
(Salvie-Gruppen), Urter, Halvbuske ell. Buske
med hele ell. mere ell. mindre delte Blade og
Blomster i 2—mangeblomstrede Kranse, hvis
Højblade oftest er farvede. Blomsternes Bæger
er dybt 2-læbet; deres Krone har en opret,
