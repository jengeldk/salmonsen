flygtede han til Jylland og hyldede Christian III og
fulgte med dennes Tropper tilbage til Sjælland.
Sammen med de andre Bisper blev han fængslet
Juli 1536; Kongen klagede mest over ham og
vilde ikke lade sig forsone. Han førtes som
Fange til Dragsholm, derfra til Krogen, 1541 til
Visborg paa Gulland; forgæves gik hans Frænde
Gustaf Vasa og andre i Forbøn for ham. Med
Tanken paa Forlig førtes han 1544 til Kbhvn's
Slot, hvor han døde 1. Maj s. A. (<sp>Litt</sp>.: <sp>H.
Knudsen</sp>, »J. R.« [Kbhvn 1840]; »Dansk
Historisk Tidsskrift« II [1841], IV 3 [1872—73];
<sp>Schiern</sp>, »Hist. Studier« I [1856]; »Nord.
Ugeblad for kat. Kristne« [1922]).
<i>L. M.</i>
</chapter>

<chapter name="Rönquist, Charlotta Sofia">
<b>Rönquist</b> ['rø.nkvist], <sp>Charlotta Sofia</sp>,
sv. Malerinde (1864—1912), malede Landskaber
(»Väddö Kanal«, Göteborg Mus.), Figurbilleder og
Portrætter. Særlig paa Pastelmaleriets Omraade
viste hun stor Dygtighed.
<i>A. Hk.</i>
</chapter>

<chapter name="Röntgen, Julius">
<b>Röntgen,</b> <sp>Julius</sp>, tysk Komponist, f. 9.
Maj 1855 i Leipzig, Søn af den fra
Gewandhausorkesteret bekendte holl. Violinist Engelbert R.
(1829—97). Efter at have gennemgaaet
Konservatoriet i Leipzig kom R. til Amsterdam, i hvis
Musikliv han som Fører og Fremmer har taget
levende Del baade som Dirigent, Komponist og
udøvende Kunstner. I langt over en
Menneskealder har han virket som en af Førerne ved
Konservatoriet i Amsterdam, baade som Lærer
og som udøvende Kunstner (Piano) —
fremragende Bach- og Beethovenfortolker — og
sluttelig som Direktør for Konservatoriet.
Samme Alsidighed betegner ham endvidere som
Komponist, hvor han som skabende Kunstner,
nærmest Brahm'sk orienteret, spænder over
vide Felter, lige fra Pianoet og
Kammermusikken til symfoniske og siden ogsaa dram.
Værker (Operaen »Agnete«, Amsterdam 1914).
<i>A. H.</i>
</chapter>

<chapter name="Röntgen, Wilhelm Conrad">
<b>Röntgen,</b> <sp>Wilhelm Conrad</sp>, tysk
Fysiker, f. 27. Marts 1845 i Lennep ved Düsseldorf,
d. 10. Febr 1923 i München. Efter at have taget
Doktorgraden i Zürich, hvor han studerede hos
Kundt, blev han
i Slutn. af 1869
dennes Assistent
ved det fys.
Institut i
Würzburg, og fulgte
ham 2 Aar
senere som
Assistent til
Strasbourg. 1875 blev
han
ekstraordinær Prof. ved
en
Landbohøjskole i
Hohenheim og 1876
ved Univ. i
Strasbourg, 1879
ordinær Prof.
ved
Universitetet i Giessen
og 1888 i Würzburg som Kohlrausch'
Efterfølger. Endelig gik han 1900 som Prof. til
München, hvor han nedlagde sit Embede 1920.
Verdensberømt blev R. 1895 ved Opdagelsen af de
Straaler, som han selv kaldte X-Straaler, men
som nu i de fleste Lande bærer hans Navn.
Meddelelsen derom udsendte han i et lille
Hefte i Decbr, der suppleredes med et nyt Hefte
Marts n. A. 1898 optryktes de i »Annalen der
Physik und Chemie«, supplerede med en tredie
Meddelelse. Disse Meddelelser indeholder en
saadan Fylde af omhyggelige Iagttagelser, at
der i de flg. 10 Aar næppe skete nye Fremskridt
i Kendskabet til Røntgenstraalernes Fysik. R.
selv har ikke siden beskæftiget sig med
Røntgenstraalerne, men fra hans Institut udgik 1912
Laue's Opdagelse af Røntgenstraalernes
Bøjning, der førte til sikker Opklaring af deres
Natur, og adskillige Elevarbejder derfra vidner
om den Interesse, hvormed han stadig fulgte
Udviklingen. R.'s andre Arbejder, der er
nedlagt i 59 forsk. Afh., er paa et enkelt nær ikke
af principiel Bet., men er alle fremragende
Eksperimentalarbejder, der vidner om stor
Omhyggelighed og kritisk Sans, som ogsaa spores
i alle Elevarbejder fra R.'s Institutter. Mange af
hans Arbejder beskæftiger sig med Krystalfysik,
andre med Undersøgelse af Stoffernes
Egenskaber ved meget høje Tryk. Hans første Arbejde
gjaldt Forholdet mellem Luftens Varmefylde
ved konstant Tryk og konstant Rumfang (1870).
Det Arbejde, der sigtes til ovf., er R.'s
Paavisning i 1888 af, at bevægede Isolatorer, der
underkastes elektriske Kræfter, viser magnetiske
Virkninger. Paavisningen af denne saakaldte
Røntgeneffekt er af stor teoretisk Bet., et af de
Forsøg der danner Grundlaget for
Elektronteorien. 1901 fik R. Nobelprisen i Fysik, første
Gang den uddeltes.
<i>H. M. H.</i>

<img>W. C. Röntgen.</img>
</chapter>

<chapter name="Røntgenbehandling">
<b>Røntgenbehandling,</b> d. s. s.
<sp>Røntgenterapi</sp>, d. e. Anvendelsen af
Røntgenstraalerne i Lægekunsten som Behandlingsmiddel. —
Røntgenstraalernes <sp>biologiske</sp> Egenskaber
er endnu for en stor Del ukendte. De er dog i
saa høj Grad beslægtede med
Radiumstraalernes, at der kan henvises til Omtalen af disses
biologiske Virkning. Det er de samme
Egenskaber, der gør dem til et af den moderne
Lægekunsts vigtigste Hjælpemidler, — og da navnlig
deres dels vækstbefordrende, dels
væksthemmende Virkning paa Organismens Celler. — Det,
der gav Stødet til Anvendelsen af
Røntgenstraaler som Lægemiddel, var den Iagttagelse, der i
1896 gjordes af Østerrigeren <sp>Freund</sp>, nemlig
at et røntgenbestraalet Parti af Hovedhuden
mistede Haarene. Han forsøgte herefter at
behandle forsk. Haarsygdomme og senere
Hudsygdomme med Røntgenstraaler, fandt de
typiske Hudforandringer, som kommer efter R., og
som senere gav Anledning til Opdagelsen af
Radiumstraalernes (s. d.) beslægtede Virkninger. I
1899 anvendte Svenskeren <sp>Sjögren</sp> R.
overfor Kræftsaar og indledede herved en ny Æra
indenfor Røntgenstraalernes Anvendelse i
Medicinen. Det tog dog mange Aar, inden man lærte
at beherske Røntgenstraalernes Virkning,
saaledes at disses farlige Egenskaber kunde
udelukkes med nogenlunde Sikkerhed. Udsætter
man nemlig Hud for Røntgenstraaler i en vis
Tid, dannes der — ligesom ved Radiumstraaler
— efter c. 1—3 Ugers Forløb først Rødme,
derefter Blæredannelse, Saar og endelig total
Henfald af det bestraalede Parti, alt efter
Bestraalingstidens Længde i Forbindelse med
Straalernes Kvalitet. For nu at kunne bedømme den
Dosis, d. v. s. den Mængde Røntgenstraaler,
