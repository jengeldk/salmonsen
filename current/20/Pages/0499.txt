tekn. Geni og en praktisk Mand i det borgerlige
Liv. Han oprettede i Upsala en Art tekn.
Undervisningsanstalt, han anlagde en Papirmølle,
gav Tegning til Kuppelen paa Gustavianum,
byggede Broer m.
m. Han var en
ypperlig
Tegner. Selv
aftegnede han
mange Planter,
ligesom han ogsaa
udførte mange
anat. Tegninger,
alle udførte med
største
Nøjagtighed. I mange
Aar arbejdede
han paa
Udgivelsen af et
stort botanisk
Værk med flere
Tusinde
Tegninger,
Endelig 1701 var
2. Del af dette færdig fra Trykken og
udkom under Titlen: <i>Campi Elysii</i>, II. 1702
fuldendtes 1. Del; men ved den store Brand i
Upsala 16. Maj 1702 tilintetgjordes Resterne af
Oplaget, bl. a. næsten alle Eksemplarer af den
lige færdigtrykte 1. Del. Ligeledes brændte 7000
graverede Blokke med Tegninger af Planter, og
kun 130 reddedes, og kom i den berømte Linné's
Besiddelse; 90 af dem kom siden til England,
hvor Ejeren I. E. Smith 1790 udgav Aftryk af
dem, <i>Reliquiæ Rudbeckianæ</i>. R. var foruden at
være Botaniker og Anatom tillige en lærd og
skarpsindig Oldgransker, der bl. a. mente at
kunne bevise, at det af Plato beskrevne Atlantis
var at søge i Sverige, og at her havde Jafet's
Børn fæstet deres Bo. 1673 var Skriftet planlagt,
1677 begyndte Trykningen. Titlen var: <i>Atlantica
s. Manheim, vera Japheti posterorum sedes et
patria</i>. Der udkom indtil 1698 3 Bd, der vakte
umaadelig Opsigt og i Reglen modtoges med
Bifald. Enkelte Stemmer hævede sig vel tidlig
imod hans Slutninger, saaledes Morhof i
Tyskland og Moller i Slesvig. Især i Sverige holdes
Værket højt i Ære; ja man glemte over det
endog hans virkelig store Fortjenester af
Botanik, Anatomi o. s. v. Kun som Oldgransker nød
han Berømmelse, og det i høj Grad. Men engang
skulde den Tid komme, da hans »Atlantica« tabte
sit Ry og blev til en »arkæol. Roman«, som ingen
troede paa. Dette Omslag kom, da Dalin
begyndte at behandle Oldtiden fra et mere
videnskabeligt Standpunkt end tidligere. I vore Dage
har man atter draget R. frem og fremhævet
hans forsk. videnskabelige Fortjenester. Der er
bl. a. (af Klemming) blevet udgivet
fotolitografiske Aftryk ell. Udgaver af en Del af hans
Værker. Thi Originaludgaverne er store
Sjældenheder; ogsaa de fleste Eksemplarer af
»Atlantica«, der var udkommen baade paa Latin og
Svensk, og meget af den ikke udkomne 4. Del
ødelagdes ved Ildebranden, som R. ikke
overlevede længe. (<sp>Litt</sp>.: <sp>Atterbom</sp>, »Minne af
O. R.« i »Svenske Akad. Handlingar«
XXIII—XXIV [1849]; <sp>Klemming</sp>, »Anteckningar om
Rudbecks Atland« [1863]; <sp>Swederus</sp>, »O. R.«
i »Nordisk Tidskrift« 1878). — Hans Søn <sp>Olof
R.</sp> den Yngre, f. 15. Marts 1660 i Upsala, død
smst. 23. Marts 1740, blev 1692 Faderens
Efterfølger som Professor i Botanik, adledes 1719; er
Forf. til en Rejse i Lapland (1701). Atlas'et
dertil ødelagdes ved Ildebranden 1702.
<i>V. S.</i>

<img>O. Rudbeck.</img>
</chapter>

<chapter name="Rudbeckia">
<b>Rudbeckia</b> L., Slægt af Kurveblomstrede
(Asters-Gruppen), en- ell. fleraarige Urter,
oftest ru behaarede med spredte ell. sjældnere
modsatte Blade og store Kurve, enlige eller
faa sammen. Randblomsterne er gule ell. røde,
Skiveblomsterne purpurfarvede. Fnokken kort
ell. manglende. C. 30 Arter, i Nordamerikas
forenede Stater. Flere dyrkes som Prydplanter,
saaledes <i>R. laciniata</i> L. med gule og oftest
fyldte Kurve, <i>R. speciosa</i> Wenderoth med gule
ell. orange Randblomster og <i>R. purpurea</i> L.
med purpurrøde Randblomster, alle høje
Stauder.
<i>A. M.</i>
</chapter>

<chapter name="Rudberg, Gunnar">
<b>Rudberg</b> ['ru.dbærj], <sp>Gunnar</sp>, sv. Filolog, f.
i Björsäter i Skaraborg Len 17. Oktbr 1880, blev
<i>Dr. phil.</i> 1908 og s. A. Docent i Upsala: siden
1919 Prof. i klassisk Filologi ved Univ. i Oslo
R. har bl. a. udg. »Tekststudien zur
Tiergeschichte des Aristokles« (1908), »Zum
sogenannten zehnten Buche der aristotelischen
Tiergeschichte« (1911), »Neutestamentlicher
Text und <i>nomina sacra</i>« (1915), »Poseidonios
från Apameia« (1916), »Forschungen zu
Poseidonios« (1918), »Kristus och Platon« (1920),
»Platon, hans person och verk« (1922),
»Ciceros Somnium Scipionis« (1923),
»Poseidonios, en Hellenismens Lærer og Profet« (1924)
og »Kring Platons Phaidros« (1924). I Oslo har
R. indlagt sig Fortjeneste af det klassiske
Studium ved Universitetet, ligesom han har spillet
en fremtrædende Rolle inden for det sv.
Menigheds- og Foreningsliv.
<i>Wt. K.</i>
</chapter>

<chapter name="Rudder, Isidore de">
<b>Rudder</b> [rød<sub>ə</sub>r], <sp>Isidore de</sp>, belg.
Billedhugger, f. 1855 i Bruxelles. Som Billedhugger
har R. især med Held arbejdet i
Genreplastikken (f. Eks. »Reden« i Mus. i Antwerpen) og
det dekorative Fag (Lysholdere i Raadhuset i
Bruxelles, Fladereliener i Porcelæn etc. etc.,
smuk Gravfigur). I høj Grad alsidig som R. er,
har han ogsaa virket som Maler, Kobberstikker,
Ciselør og Keramiker.
<i>A. Hk.</i>
</chapter>

<chapter name="Ruddervoorde">
<b>Ruddervoorde</b> ['rød<sub>ə</sub>rfo.rd<sub>ə</sub>], By i Belgien,
Prov. Vestflandern, 12 km S. f. Brügge, med
Frøavl, Industri (Tobak, Øl, Kniplinger) og
(1920) 5327 Indb.
<i>G. G.</i>
</chapter>

<chapter name="Rude (se Ruta)">
<b>Rude,</b> se <sp>Ruta</sp>.
</chapter>

<chapter name="Rude (Rolf Krake's Søster)">
<b>Rude</b> (<sp>Ruta</sp>), Rolf Krake's Søster, rettere
<sp>Rut</sp>, se <sp>Hrut</sp>.
<i>(A. O.). H. El.</i>
</chapter>

<chapter name="rude">
<b>rude</b> [dansk 'ryð<sub>ə</sub>, fr. ry.d] (fr.), raa, usleben.
</chapter>

<chapter name="Rude, François og Sophie">
<b>Rude</b> [ryd], 1) <sp>François</sp>, fr.
Billedhugger, f. 4. Jan. 1784 i Dijon, d. 3. Novbr 1855 i
Paris. R. var først Smed, uddannedes allerede
paa sin Fødebys Akademi saa smaat i Kunst,
kom 1807 til Paris, studerede under Cartellier
og vandt 1812 <i>grand prix de Rome</i>. P. Gr. a.
Krigsbegivenhederne fik han dog ikke udnyttet
sit Rejsestipendium; hans demonstrative
Sympati for Napoleon under de 100 Dage tvang ham
ud af Landet. 1815—27 virkede han under
stigende Anseelse i Bruxelles (dekorative Arbejder
for det kgl. Palæ der og Slottet i Tervueren).
