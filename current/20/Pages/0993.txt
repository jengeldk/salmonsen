af Bly, Lignit, Kaolin og bituminøse Kul. Den
industrielle Virksomhed er kun ringe. Ebro og
Kystfloderne driver talrige Melmøller, og til
det øvrige Spanien udfører S. aarlig 45000 t
Mel. Næsten alle andre Industrigrene er
begrænsede til Hovedstaden. Fra Kystbyerne
drives et betydeligt Fiskeri, og Fisken sælges
enten paa Stedet ell. forsendes til det indre
Spanien i tørret, saltet ell. konserveret
Tilstand. Særlig er Sardinfangsten af ikke ringe
Bet. Provinsens egen Ind- og Udførsel er
temmelig ubetydelig; men af større Vigtighed er
den Mellemhandel, der gaar over Hovedstadens
Havn, idet denne er at betragte som Madrids
Udhavn ved den Biscayiske Bugt. Af Jernbaner
findes i S. 112 km af den vigtige Linie
Madrid—S. samt enkelte Lokalbaner. Ingen af
Floderne er sejlbare, og Provinsens Net af
Køreveje er i en ufuldkommen Forfatning. S. deles
i 11 Distrikter og 102 Sogne.

2) <sp>Hovedstaden</sp> S. (lat. <i>Fanum Sancti
Andreæ</i>) ligger 337 km NNV. f. Madrid ved
Foden af et 70 m højt Højdedrag og paa
Sydsiden af den Halvø, der omslutter Ria'en ved
S. (1920) 72470 Indb. S. er en af de smukkeste
Byer i Spanien. Den bestaar af to Kvarterer,
den gl. Højby, hvis Centrum er den store
skønne Domkirke med et Baptisterium i maurisk
Stil, samt den ny, lavere liggende By med
brede Gader og moderne Kajer. Smukke
Promenader fører til det 2 km NØ. f. S. liggende
<sp>Sardinero</sp>, der har yndede Strandbade og
fl. Hoteller. S. driver Tilvirkning af Uldvarer,
Sukker, Tobak og Papir og har Jernstøberier og
Skibsværfter; men størst Rolle spiller den dog
ved sin Havn og ved den Omsætning, den
besørger mellem det indre Spanien og Udlandet.
Havnen, hvis Indløb ligger imellem Fyrtaarne
og Forter, er rummelig og sikker, men er ikke
let tilgængelig ved Storm. Den største Del af
Udførselen gaar til Cuba, Portorico og
Sydamerika. Der udføres Mel, Vin, Konserves,
Tobak, Jernmalm, Kvægsølv og Ildvaaben og
indføres Kaffe, Sukker, Kakao, Tobak, Ris, Fisk,
Kul, Petroleum, Jern, Træ og Tekstilvarer.
Indførselen sker især fra England, U. S. A.,
Belgien, Skandinavien og Frankrig. S. er Sæde
for Provinsens Administration samt for en
Biskop, har Præste- og Lærerseminarium,
Handels- og Navigationsskole, Biologisk Station og
en stor Tyrefægtningsarena. — S. hed i Oldtiden
<i>Portus Blendium</i>. Dens Opkomst i nyere Tid
skyldes dels Jernbanen til Madrid, dels 19.
Aarh.'s sp. Borgerkrige, der hærgede de
nordøstlige Provinser og forbød Trafikken over
Pyrenæerne.
<i>(H. P. S.). C. A.</i>
</chapter>

<chapter name="Santandér (to Departementer i Colombia)">
<b>Santandér</b> [-dær], to Departementer i
Colombia, som strækker sig fra Rio Magdalenas
Bred op over Østcordillerens Ryg, hvor der i
en Højde af 1000—1500 m findes frugtbare
Højsletter, hvor der dyrkes Sukker og Kaffe. Det
nordlige Departement, S. Norte, med Cúcuta
til Hovedstad, har 16205 km<sup>2</sup> med (1918) 239235
Indb.; S. Sur har 46282 km<sup>2</sup> med 439161 Indb.
Hovedstaden er Bucaramanga.
<i>M. V.</i>
</chapter>

<chapter name="Santandér de Quilichao">
<b>Santandér de Quilichao</b>
[santan'dær-ð<sub>æ</sub>-kili't∫a<sub>å</sub>] eller blot <sp>Quilichao</sp>, lille By i
Rio Cauoas Dal i det sydlige Colombia.
<i>M. V.</i>
</chapter>

<chapter name="Sant' Angelo">
<b>Sant' Angelo</b> [-'andзelo], 1) <sp>S.' A.
Lodigiano</sp>, By i Norditalien, Prov. Milano, ligger
12 km SV. i. Lodi. (1911) 9490 Indb. Omegnen
hører til de frodigste i Norditalien, og Byen
har stor Tilvirkning og Handel med Ost samt
Smør. 2) <sp>Monte S.' A.</sp>, se <sp>Gargano</sp>.
<i>C. A.</i>
</chapter>

<chapter name="Santa Ninfa">
<b>Santa Ninfa,</b> By paa Sicilien, Prov. Trapani,
ligger 6 km SØ. f. Salemi og har Station paa
Banelinien Palermo—Mazzara. (1911) 7090
Indb. S. N. er nærmest at betragte som
Stationsbyen til Salemi, der selv ligger et Stykke fra
Jernbanen.
<i>C. A.</i>
</chapter>

<chapter name="Sant' Antimo">
<b>Sant' Antimo,</b> By i Syditalien, Prov. Napoli,
ligger 6 km NV. f. Casoria og er Station paa
Banelinien Caserta—Neapel. (1911) 10280 Indb.
S. A. har Vinstensfabrikation.
<i>C. A.</i>
</chapter>

<chapter name="Sant' Antioco">
<b>Sant' Antioco</b> [-an'tioko], Ø ved den
sydvestlige Kyst af Sardinien, 18 km lang og fra
10 til 4 1/2 km bred og nærmer sig saa stærkt
Sardiniens Kyst, at den forbindes med denne
ved en Bro, der tilskrives Romerne. S. herfor
mellem S.' A. og Sardinien ligger Bugten <sp>Golfo
di Palmas</sp>. Øens Højdepunkt er en 243 m
høj Trakytklippe med talrige Huler, hvor
Klippeduerne ruger. For øvrigt er S.' A.
frugtbar. Paa dens nordøstlige Kyst ligger
Hovedbyen S.' A., der er 3 km fra Sardiniens Kyst og
28 km SSV. f. Iglesias. (1911) 4490 Indb. Den
driver Skibsfart og ikke ringe Fiskeri. — Øen
S.' A. hed i Oldtiden Enosis ell. Plumbaria.
<i>(H. P. S.). C. A.</i>
</chapter>

<chapter name="Sant' Arcangelo di Romagna">
<b>Sant' Arcangelo di Romagna</b> [-ar'kand
зelo-di-ro'man<sub>j</sub>a], By i Mellemitalien, Provins
Forli, ligger 14 km NV. f. Rimini ved Uso i
Nærheden af Adriaterhavet og er Station paa
Banelinien fra Bologna til Ancona. (1911) 10190
Indb. S.' A. d. R. er en smuk og velbygget By,
paa hvis store Torv der staar et Mindesmærke
for Pave Clemens XIV, der 1705 er født i
S.' A. d. R.
<i>C. A.</i>
</chapter>

<chapter name="Santarem (By i Portugal)">
<b>Santarem</b> [sa<sub>n</sub>ta'ra<sub>i</sub>], By i det mellemste
Portugal, Provinsen Estremadura, ligger 74 km
NNØ. f. Lissabon 104 m o. H. paa Skraaningen
af en Høj, der hæver sig paa højre Bred af
Tejo ved Jernbanelinien Lissabon—Oporto.
(1920) 10000 Indb. S. er en gammeldags og
forfalden By, der i 15. Aarh. havde 21000 Indb.
Gaderne er snævre og krumme. Byen har
Ruiner fra Maurertiden samt en Jesuiterkirke
med smukke Mosaikker. S. er Hovedstad i et
Distrikt af s. N. (6619 km<sup>2</sup> med 332000 Indb.),
der for en stor Del er udyrket og meget tyndt
beboet. S., hvis Navn er en Fordrejelse af
Santa Irena, er det rom. <i>Scalabis</i> ell.
<i>Præsidium Julium</i>, og i Portugals Historie har Byen
spillet en stor Rolle. Kampe om S., der hørte
til Maurerne, fandt Sted 1093 og 1147. 1834
blev Dom Miguel slaaet ved S.
<i>(H. P. S.). C. A.</i>
</chapter>

<chapter name="Santarem (Havneplads i Brasilien)">
<b>Santarem</b> [sa<sub>n</sub>t<sub>a</sub>'ra<sub>i</sub>], Havneplads ved Rio
Tapajos i Brasilien, 5 km ovf. dens Udløb i Rio
Amazonas, udfører Kautsjuk, Kakao og Copaiva
Balsam. 5000 Indb.
<i>M. V.</i>
</chapter>

<chapter name="Santa Rosa (By i U. S. A.)">
<b>Santa Rosa</b> ['sänt<sub>a</sub>-'ro<sub>u</sub>z<sub>a</sub>], By i U. S. A.,
California, ligger 80 km NNV. f. San
Francisco ved S.-R.-River. (1910) 7817 Indb. S. R.
ligger i en frugtbar Dalsænkning i
Kyst-Cordilleren. Byen har betydelig Handel med Korn,
Frugt og Kvægprodukter.
<i>G. Ht.</i>
</chapter>
