<chapter name="Sandnes">
<b>Sandnes,</b> Ladested ved Gandefjordens
inderste Del, 15 km S. f. Stavanger, Rogaland
Fylke. S., der omtales i en Rejseberetning af
1810 som »en Ladeplads, hvor et Tegl- og
Murstensværk var i god Drift«, blev Ladested 1860
og er nu 0,81 km<sup>2</sup> med (1920) 2808 Indb. Det
gennemskæres af Jæderbanen og af Hovedvejen
fra Stavanger til Egersund. Bebyggelsen
strækker sig hovedsagelig langs disse
Kommunikationslinier paa Fjordens vestlige Side. Havnen
dannes af selve Gandefjordens inderste Del og
er baade rummelig og god. S., der har et stort
Opland, udfører Æg, Kød, Smør, Hø, Uldvarer
m. v. Det har derhos betydelig Fabrikdrift —
i og ved Ladestedet —, saasom Teglværker,
Pottemagerier, Uldvarefabrikker, mek.
Værksted, Zinkvarefabrik m. v. I Byens Nærhed
findes derhos fl. ansete Planteskoler.
Handelsflaaden bestod 1922 af 4 Dampskibe paa
tilsammen 1446 t, 8 Motorfartøjer paa 406 t og 1
Sejlskib paa 67 t. Der er 3 Banker, en højere
Almenskole. S. udgør i gejstlig Henseende et
eget Præstegæld. S. har et rigt Opland. Antagen
Formue 1922 var 14,7 Mill. Kr og Indtægt 4,1
Mill. Kr. (<sp>Litt</sp>.: »Norges Land og Folk«:
<sp>Boye Strøm</sp>, »Stavanger Amt« [Oslo 1888];
<sp>M. A. Grude</sp>, »S.'s Historie 1860—1910« [S.
1910]).
<i>(P. N.). M. H.</i>
</chapter>

<chapter name="Sandnessjøen">
<b>Sandnessjøen</b> i Stamnes Herred, Nordland
Fylke, bymæssig Bebyggelse med 742 Huse og
(1920) 1007 Indb. S. er et
Trafikknudepunkt med
Post-, Telegraf- og
Telefonstation samt
Dampskibsanløbssted for
Hurtigruten. Fra S. udgaar
Lokalruter til Vefsenfjord,
Ranenfjord og Øerne. Her
er flere Hoteller, Banker,
kommunal Middelskole,
Fylkesygehus, Apotek,
adskillige industrielle
Bedrifter, hvoriblandt
Brændtorvfabrikker, hermetisk
Fabrik, Trævarefabrik, 2
Patentslipper med
Reparationsværksted. S. er
Sæde for Helgelandske
Dampskibsselskab.
<i>M. H.</i>
</chapter>

<chapter name="Sandomierz">
<b>Sandomierz</b>
[san'då-m<sub>i</sub>æ<sub>r</sub>з], <sp>Sandomir</sp>, By
i polsk Vojvodi Kielce,
ligger paa venstre Bred af
Weichsel, (1920) 6800 Indb.
S. har Domkirke,
Synagoge, Seminarium, Gymnasium og driver
Frugtavl og lidt Industri. S. er grundlagt 1236
og var under Jagellonerne en af Polens mest
blomstrende Byer. 1259 hærgedes S. af
Tatarerne og 1656 af Svenskerne. Under
Verdenskrigen var S. meget omkæmpet. Byen besattes
i Beg. af Krigen af Østerrigerne, men
erobredes 16. Septbr 1914 af Russerne, der dog
snart maatte opgive den. 3. Novbr tog de russ.
Hære atter S., der 23. Juni 1915 besattes af
Centralmagterne.
<i>(H. P. S.). N. H. J.</i>
</chapter>

<chapter name="San Domingo">
<b>San Domingo</b> [-då'miŋg<sub>å</sub>], se <sp>Santo
Domingo</sp>.
</chapter>

<chapter name="San Domino">
<b>San Domino</b> [-'dåmino], <sp>San Domenico</sp>,
den største Ø i den i Adriaterhavet liggende
lille Øgruppe Tremiti, der ligger N. f.
Monte-Gargano-Halvøen og 40 km NV. f. den
nærmeste Havn Rodi. S. D. bestaar af en 116 m høj
Knude, hvis Skraaninger er skovklædte. Øen
beboes af c. 25 Mennesker og hører til
Provinsen Foggia. S. D. er Oldtidens <i>Insula Diomedia</i>.
<i>(H. P. S.). M. V.</i>
</chapter>

<chapter name="Sandomir">
<b>Sandomir,</b> se <sp>Sandomierz</sp>.
</chapter>

<chapter name="Sandon Hall">
<b>Sandon Hall</b> ['sändn-'hå.£], Herresæde
(Tudor-Stil) i det indre England, Staffordshire,
ejes af Jarlen af Harrowby og ligger 17 km
S. f. Stoke.
<i>G. G.</i>
</chapter>

<chapter name="Sandorme">
<b>Sandorme</b> (<i>Arenicola</i>) er store ell.
middelstore Børsteorme; Hovedlappen er meget lille og
uden Følere, der ligeledes mangler paa
Mundsegmentet og Børstefødderne; disse er smaa,
dobbelte, den overste forsynet med Haarbørster,
den nederste med Krogbørster. S. mangler Øjne,
men er modsat de fleste andre Børsteorme
forsynet med et Par Ligevægtsorganer, der netop
ofte findes hos gravende Dyr. Tarmkanalen
begynder med et udkrængeligt Svælg liden Kæber,
men besat med Papiller; den midterste Del af
Legemet bærer bag hver af de øverste
Børstebundter en Busk af røde, fjer- ell. træformigt
forgrenede Gæller, medens den bageste Del hos
vor alm. Art mangler baade Gæller og
Børstefødder. Hos os findes 2 Arter; <i>A. ecaudata</i> er
sjælden og gaar ikke helt ind i Kystbæltet,
medens <i>A. marina</i> her ved alle vore Kyster er
uhyre talrig, mest ved Vestkysten fra Fanø Syd
paa paa de vidtstrakte Sandvader, der
tørlægges ved Ebbetid, medens den paa Slikvaderne
kun findes pletvis; inde i Kystbæltet bliver S.
godt 15 cm lang og graver hesteskoformede
Gange i Sandet. Væggene er ret faste, fæstede
ved en rødfarvet Slim, der dannes af
Hudkirtler. Ved Rørets ene Ende findes en Tragt;
naar Vandet dækker Bunden, sidder Ormene
med Forenden oppe ved Mundingen og sluger
Sandet, Føden bliver da Smaaorganismer og

<img>Sandormeskud, set lige ovenfra.</img>
