S. kan besvares. Fremmede maritime
Myndigheder saluteres paa tilsvarende Maade som de
danske. Endvidere afgives S. paa nogle af
Nationernes Festdage og ved kgl. Børns Fødsel,
ligesom Skibe i fremmede Havne deltager i
saadan S. Sørge-S. afgives ved Dødsfald for
ovenn. til S. berettigede samt for alle andre
om Bord værende, naar Liget sænkes i Søen ell.
sættes fra Borde. S. for Kommandotegn og
fremmed Nationsflag besvares som Regel med
samme Antal Skud. S. afgives kun om Dagen
undtagen for Majestæterne. Hurtigheden for alm.
S. er 10—12 Skud i Minuttet, ved Sørge-S. er
Mellemrummene mellem Skuddene c. 1/2 Min.
<i>C. B-h.</i>

I Lighed med, hvad der er foreskrevet til
Søs, afgives til Lands Salutskud med Kanoner
fra Fæstninger ell. befæstede Steder. Fra
Residensstaden Kbhvn afgives saadan S. kun paa
særlig Befaling i hvert enkelt Tilfælde.
<i>(B. P. B.). E. C.</i>
</chapter>

<chapter name="Salutatorium">
<b>Salutatorium</b> (lat., af salutare, hilse),
Modtagelsesværelset i Klostrene.
</chapter>

<chapter name="Salutering">
<b>Salutering</b> (<sp>Salut</sp>) er en for Officerer og
Befalingsmænd af Officiantgruppen ved visse
Lejligheder befalet Honnør med dragen Sabel.
Den afgives, naar en Afdeling under Gevær
honorerer Kongen, Medlemmer af Kongehuset,
Faner, Estandarter og Orlogsflag, samt ved
Revuer og Parader, som afholdes af
Krigsministeren ell. af Officerer af Generalsklassen.
<i>(B. P. B.). E. C.</i>
</chapter>

<chapter name="Saluzzo">
<b>Saluzzo</b> [sa'lut.so], fr. <sp>Saluces</sp>, By i det
nordvestlige Italien, Prov. Cuneo, ligger 394 m
o. H. ved Foden af Alperne og i Nærheden af
Po paa et strategisk vigtigt Punkt. (1911)
15975 Indb. S.'s gamle Del, der har snævre,
stejle Gader, ligger paa en Høj og staar i stor
Modsætning til den regelmæssige, ny By, der
er bygget paa Sletten. Den øvre By er omgivet
af Mure og har et gammelt Slot, der nu bruges
som Fængsel, en smuk, gotisk Domkirke, der er
opført 1480—1511, Kirken San Giovanni samt et
gammelt Raadhus. S. har Fabrikation af
Jernbanemateriel, Silkespinderier, Garverier og
Hattefabrikation samt Handel med Vin, Korn
og Kvæg. NV. f. S. ligger Abbediet
<sp>Staffarda</sp>, der er anlagt 1131 af Grev Manfred af
S. og har bevaret sin gotiske Kirke. Byen, der
nu er Bispesæde, hed i Oldtiden <i>Augusta
Vagiennorum</i> og i Middelalderen <i>Saluciæ</i>. Fra 12.
Aarh. var S. Hovedsæde i et Grevskab af s. N.,
der 1548 kom under Frankrig, som ved
Traktaten i Lyon 1601 atter afstod det til Savoyen.
<i>(H. P. S.). C. A.</i>
</chapter>

<chapter name="salva approbatione">
<b>salva approbatione</b> (lat.), under Forbehold
af, at senere Godkendelse opnaas.
<i>H. H. R.</i>
</chapter>

<chapter name="salva conscientia">
<b>salva conscientia</b> (lat.), med god
Samvittighed.
</chapter>

<chapter name="Salvador, San">
<b>Salvador, San</b> [san-salwa'ðår], se <sp>San
Salvador</sp>.
</chapter>

<chapter name="Salvandy, Narcisse Achille">
<b>Salvandy</b> [salvã'di], <sp>Narcisse Achille</sp>,
fr. Statsmand og Forf. (1796—1856). Han tjente
1813—14 frivillig i Hæren, men sluttede sig
derefter til Kongedømmet og skrev 1815 fl. politiske
Flyveskrifter til dets Forsvar. Senere skrev han
imod de yderlige Royalister og blev derfor 1819
ansat i Statsraadet indtil 1824, samt paa ny
1828—29 under Martignac's Ministerium.
Desuden skrev han efter en Rejse i Spanien
Romanen <i>Don Alonzo</i>, en ypperlig Skildring af dette
Land og Folk (2 Bd, 1824, 7. Opl. 1858), og
<i>Histoire de Pologne avant et sous le roi Jean
Sobieski</i> (3 Bd, 1827—29, 5. Opl. 1855). 1830
advarede han indtrængende Karl X imod et Brud
paa Forfatningen, som let kunde medføre hans
Fald, og udtalte i Juni s. A. over for Hertugen
af Orléans (Ludvig Filip) det bevingede Ord,
at »vi danser paa en Vulkan«. Han sluttede sig
trofast til Julikongedømmet, blev paa ny
Statsraad og var med en kort Afbrydelse Medlem
af Deputeretkamret indtil 1848; hørte til den
konservative Fløj og var Apr. 1837—Marts 1839
Undervisningsminister under Molè og paa ny
Febr 1845—48 under Guizot. 1841 blev han
Sendemand i Madrid, men kom straks i Strid med
Espartero og blev snart efter hjemkaldt; 1843
ophøjedes han til Greve. Efter Kongedømmets
Fald stod han uden for det politiske Liv, men
arbejdede 1850 ivrig for Sammensmeltning af
Legitimister og Orléanister. Siden 1835 var han
Medlem af det fr. Akademi.
<i>E. E.</i>
</chapter>

<chapter name="salva ratificatione">
<b>salva ratificatione</b> (lat.), under Forbehold
af senere Stadfæstelse.
<i>H. H. R.</i>
</chapter>

<chapter name="salva remissione">
<b>salva remissione</b> (lat.), under Forbehold
af Tilbagesendelse.
<i>H. H. R.</i>
</chapter>

<chapter name="Salvarsan">
<b>Salvarsan,</b> <i>Dioxy-diamino-arsenobenzol</i>, i
fr. Lit. ofte blot benævnt <sp>Arsénobenzol</sp>,
andre syn. Betegnelser er: »606« eller »Hata«
(Navnet paa den Japaner, der var Ehrlich's
videnskabelige Medarbejder);
Handelsbetegnelsen er S. Stoffet er indført af Paul
Ehrlich i Terapien, særlig som Middel mod
Spirochætesygdomme hos Dyr og Mennesker, i
første Linie Syfilis (fremkaldt af <i>spirochæte
pallida</i>), Tropesygdommen Framboesia (<i>spiroch.
pertenuis</i>) og Tilbagefaldsfeber (<i>spiroch. Obermeyeri</i>
respektive <i>Duttoni</i>). Ogsaa over for forsk. andre
Sygdomme, der ikke skyldes Spirochæter, meb
andre Bakterieformer, saaledes f. Eks.
Miltbrand, har det en udtalt helbredende Virkning.
Stoffet er af Ehrlich og Hata opbygget gennem
et yderst møjsommeligt Arbejde med
Udgangspunkt i den ret giftige Arsenikforbindelse
Atoxyl, hvis kem. Konstitution først rigtig blev
erkendt af Ehrlich, der nu ved Substitutioner og
Kombinationer af andre Atomkomplekser
opbyggede S. De første Meddelelser om S.
fremkom i Maj 1909. I Reagensglas virker S. kun
forholdsvis svagt paa Spirochæter, i
Organismen udfolder det derimod hele sin Virkning, der
ofte er næsten forbløffende: af Spirochæterne
frembragte Saar og Infiltrater heler og afglattes
i Løbet af faa Dage. Ved Tilbagefaldsfeber
forsvinder Spirochæterne fra Blodet, og
Sygdommen helbredes rask. S. bruges som saltsurt
Salt, hvis Opløsning først maa omhyggeligt
neutraliseres med Alkali; det indsprøjtes derpaa i
en Vene, alm. i en Dosis af 10 cg. S. opløst i
15—30 cc<sup>3</sup> fysiol. Saltvand. Indsprøjtningen
gentages, f. Eks. ved Behandling af Syfilis, med 8
Dages Mellemrum, idet man gradvis forøger
Dosis til 20, 30, 40, 50, 60 cg. Reaktionen kan
undertiden være ret stærk. Det første S. er nu
for en stor Del i Syfilisbehandlingen erstattet af
et noget ændret Præparat, Neosalvarsan (syn.
