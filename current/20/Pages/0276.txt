og strækker sig gennem Staterne New Mexico,
Colorado, Utah, Wyoming, Idaho og Montana i
U. S. A. og Britisk Columbia samt ind i
Yukon-Territoriet i Dominion of Canada. Nord paa
fortsættes R. M. i nogle lave Bjergdrag hen
imod Mackenzie-Deltaet og staar i Forbindelse
med Endicott Bjergene i det nordlige Alaska.
Taget som Helhed er R. M. Nordamerikas
Rygrad og danner Vandskellet mellem det
atlantiske og det arktiske Hav paa den ene Side,
Stillehavet paa den anden. R. M. er opstaaet
ved Bjergkædefoldning i Slutningen af
Kridttiden og Begyndelsen af Tertiærtiden, senere
fortsat i Mioeentiden. Foldningen, ledsagedes af
vældige Vulkanudbrud. De nuv. Terrainformer
skyldes dog navnlig Hævninger og Brud i
Pliocentiden samt de forsk. Bjergarters ulige
Modstandskraft mod Nedbrydningen. De højeste
Bjerge dannes især af de vanskelig forvitrende
Granitmassiver i Foldekædernes Antiklinaler.
De fleste Kæder har en, Kerne af arkæiske
Bjergarter, til hvilke slutter sig Bælter af
palæozoiske og mesozoiske Dannelser. Nyere
Eruptiver træffer man fl. St. og navnlig i stor
Mængde ved øvre Yellowstone River og ved øvre Rio
Grande del Norte. Karakteristisk for R. M. er
de mange større og mindre Sletter (saakaldte
<i>parks</i>), der ligger mellem Bjergene. De er
opstaaet derved, at visse Jordskorpeflager ved
Forskydninger er kommet til at ligge lavere end
Omgivelserne. Ved en Redegørelse for de
vigtigste Bjergdrag i det vældige R. M. System vil
det være hensigtsmæssigt at dele dette i de
sydlige, de mellemste og de nordlige R. M., idet
Delingslinierne falder omtr. sammen med
Grænsen mellem Wyoming og Colorado og mellem
Canada og U. S. A.

I Colorado hæver R. M. sig ret pludselig op
over Prærie-Højsletten i den vældige Front
Range, hvor Longs Peak naar 4350 m, Grays
Peak 4371 m, Pikes Peak 4312 m. V. f. Front
Range ligger fl. vældige Bjergrygge, mellem
hvilke breder sig nogle højtliggende, fladt Dale,
de førnævnte <,. North Park, Middle Park
og South Park skiller saaledes Front Range fra
Park Range (Mount Lincoln 4358 m), og
vestligere hæver sig bl. a. Holy Cross Mountains
(4321 m) og Elk Mountains med Castle Peak
(4302 m). I det nordligste Utah strækker Uinta
Mountains (Gilbert Peak 4172 m) sig mod V.
Nord om Colorado Plateauet, og forbinder R. M.
med deres vestlige Udløber Wasatch Mountains
(Mount Terrill 3535 m), der V. f. Colorado
Plateauet strækker sig med nord—sydlig
Hovedretning gennem Staten Utah, dannende Vandskel
mellem Rio Colorado og de Floder, der løber
til Saltsøerne i Great Basin. Park Range
fortsættes mod S. af Sangre de Cristo Range, der
ved øvre Arkansas River skilles saavel fra Park
Range som fra Front Range. Sangre de Christo
Range hører til R. M. Systemets østlige Kæder
og omslutter mod V. San Louis Park, hvis
Floder samler sig i Rio Grande del Norte. Den
øvre Rio Grande Dal er en tektonisk Dannelse,
der med nord—sydlig Retning deler New
Mexicos og det sydligste Colorados R. M. V. f.
Rio Grande strækker sig en Rk. af Bjergdrag
(San Juan Mountains, Jemez Mountains, San
Mateo Mountains, Mimbres Mountains), der
slutter sig meget nøje til Østranden af Colorado
Plateauet og mod S. gaar over i det
meksikanske Sierra Madre Occidental. Ø. f. Rio Grande
fortsættes Sangre de Cristo af Calebra og Taos
Range (Taos Peak 4007 m), hvorefter følger fl.
Rækker af lavere Bjergdrag, strækkende sig
mod S. og SØ. mellem Rio Grande og dens
Biflod Pecos, helt ind i det vestligste Texas.

I det sydligste Wyoming ligger en stor
Tværsænkning, som adskiller de sydlige fra de
mellemste R. M. og danner den gl. Udvandrervej
fra Prærien til Mormonernes Paradis o. a. Egne
i det fjerne Vesten. Den østlige Del af
Lavningen er Laramie Plains (c. 2000 m o. H.) med
deres Østrand Laramie Mountains; den skilles
ved et 2500—2700 m højt Bjergdrag fra den
vestlige Del af Lavningen, Colorado Desert, der
ligeledes ligger c. 2000 m o. H. N. f.
Lavningen hæver sig fl. Rk. af Bjergkæder, der dog
ikke naar saa store Højder som Colorados R. M.
Den østligste Kæde i det nordlige Wyoming er
Big Horn Mountains. Vestligere strækker sig
Wind River Range (Wind River Peak 4114 m),
fortsat med N. af Shoshone Mountains
(Washakie Needle 3735 m) og i Montana af Snowy
Mountains og Big Belt Mountains. Endnu
vestligere strækker sig endnu en Rk. Bjergkæder,
af hvilke Bitter Root Mountains danner Grænse
mellem Montana og Idaho. V. f. Shoshone
Mountains ligger Yellowstone Park (se
<sp>Nationalpark</sp>).

Kanadas R. M. er højest mod S., hvor de
bestaar af fl. Kæder, af hvilke den østligste er
den højeste (Mount Columbia 4300 m, Robson
Peak 4175 m) og et vigtigt Vandskel samt
Grænse mellem de kanadiske Provinser Alberta og
Britisk Columbia. Mod N. er Bjergene lavere
og danner ikke overalt Vandskel, idet baade
Peace River og Liard River, Mackenzies to store
Tilløb, udspringer paa Plateauet V. f. R. M.
Under Navne som Cariboo og Cassier Mountains
strækker R. M. sig mod NNV., bøjer ved omtr.
60° n. Br. mod N., naar i Skikkelse af nogle
lave Bjergdrag omtr. til Mackenzie Deltaet og
sender endelig en sidste vestlig Fortsættelse,
Endicott Range, ind gennem det nordlige Alaska.

Klimaet i R. M. udviser selvfølgelig store
Forskelligheder fra Alaskas arktiske Egne til
New Mexicos subtropiske. Som Helhed er
Klimaet kontinentalt og ekstremt. Nedbøren er
gennemgaaende større end paa Sletterne Ø. og
V. for Bjergene og tiltager i Alm. opefter, men
er i øvrigt meget varierende efter de forsk.
Steders Eksposition for de regngivende Vinde.
Gletschere findes i de højeste Egne af Kanadas
R. M. Mount Columbia har saaledes en Sne-
og Ismark paa 250 km<sup>2</sup>, hvorfra fl.
Gletschertunger skyder sig ned. Dog er
Gletscher-Udviklingen langt ringere i R. M. end i
Kyst-Cordillererne. I U. S. A.'s R. M. synes egl. Gletschere
ikke at forekomme p. Gr. a. Klimaets Tørhed,
skønt de højeste Bjergtoppe ikke er fri for
Frost og Snefald i nogen af Aarets Maaneder.

I U. S. A.'s R. M. er Sletterne, de saakaldte
<i>parks</i>, mellem Kæderne ligesom de bredere
Dale klædt med Steppevegetation. St Louis
Park i Colorado er saaledes Bynkesteppe,
