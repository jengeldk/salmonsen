bombarderedes 23. og 31. Juli 1915 af italienske
Flyvere.
<i>(H. P. S.). N. H. J.</i>
</chapter>

<chapter name="Rivadeo">
<b>Rivadeo</b> [riwa'ðæ<sub>å</sub>], se <sp>Ribadeo</sp>.
</chapter>

<chapter name="Rivail, Hippolyte Denisard">
<b>Rivail</b> [ri'va.j], <sp>Hippolyte Denisard</sp>,
fr. spiritistisk Forf., f. 1804 ved Lyon, d. 1869,
blev opdragen af Pestalozzi og ernærede sig
længe som Lærer i Paris. 1856 indtraadte han
i en spiritistisk Cirkel, og paa de talrige
»Aandemeddelelser«, han her fik, udarbejdede han sin
berømte, under Pseudonymet Allan Kardec
udgivne Bog: <i>Le livre des esprits</i> (Paris 1859).
Desuden forfattede R. talrige andre spiritistiske
Værker, der gjorde ham til Millionær.
<i>(Alfr. L.).</i>
</chapter>

<chapter name="Rivait">
<b>Rivait,</b> et Mineral af Sammensætning (Ca,Na<sub>2</sub>)
Si<sub>2</sub>O<sub>5</sub>, der er fundet som Knolde af traadet
Struktur og blaa Farve paa Vesuv.
<i>O. B. B.</i>
</chapter>

<chapter name="Rival">
<b>Rival</b> (fr.), Medbejler, Konkurrent,
Modstander; <sp>rivalisere</sp>, kappes; <sp>Rivalitet</sp>,
Medbejlen, Væddekamp, Kappelyst.
</chapter>

<chapter name="Rival (Værktøj)">
<b>Rival,</b> Værktøj, hvorved Huller i Metal
udvides og glattes. R. bestaar af en Stang af
haardt Staal, hvis forreste Ende har svagt
aftagende Tværsnit — og som sædvanligvis har
fl. ens Ægge, anbragte nogenlunde ensformigt
fordelte omkr. en fælles Omdrejningsakse.
Sættes R. i et Vindejern og drejes rundt under
Fremføring, bidrager R.'s Ægge selv til at styre
Værktøjet, og dersom Materialet er ensartet,
vil der fremkomme et rundt Hul med praktisk
talt samme Diameter, som R.'s største Tykkelse,
naar R. er ført helt gennem Hullet. R. forsynes
som Regel med negativ Skærevinkel saaledes,
at de virker skrabende. R. kan være faste ell.
indstillelige, cylindriske ell. koniske. De første
har den Mangel, at de med Sliddet forandrer
deres Diameter uden at kunne efterindstilles
saaledes, at man ved egl. Massefabrikation er
henvist til at benytte dem meget sparsomt. R.'s
første Del er af og til forsynet med Gevind, der
skal hjælpe med til at trække R. ind i Hullet.
R.'s Tænder ell. Ægge kan være lige ell. lagt
spiralformigt i Forhold til R.'s Overflade. Efter
dens Bevægelsesretning, der sædvanligvis er til
højre, vil en højre Snoning af Tænderne søge
at trække R. ind i Materialet, en venstre
Snoning i modsat Retning; sidstnævnte Form
benyttes særlig ved Maskinrivaler, der som Regel
har et forholdsvis kort Skær og et forholdsvis
langt Skaft, for at man i Fjedringen i Skaftet
kan have nogen Eftergivenhed saaledes, at R.
kan indstille sig rigtigt i Forhold til Hullet. De
mindste R. benyttes til at »oprive« Øjet paa
Synaale og kan være under 1 mm i Tværmaal,
de største er vel 50 mm. De fineste R., meget
slanke fintpolerede Kegler af hærdet Staal, som
finder Anvendelse til at fuldføre de alm. R.'s
Arbejde, f. Eks. i de Huller paa Værkerne i
Lommeure, der tjener til Aksellejer, kaldes
<sp>Poléraler</sp> ell. <sp>Glittealer</sp>. Særlig
Anvendelse finder R. ved Nittehullerne i
Kedelsmedjen og Skibsbyggeriet, endvidere hos
Urmageren, Maskinarbejderen o. s. v.
<i>D. H. B.</i>
</chapter>

<chapter name="rivalisere">
<b>rivalisere,</b> se <sp>Rival</sp>.
</chapter>

<chapter name="Riva-Rocci, Scipione">
<b>Riva-Rocci</b> ['riva-'råt∫i], <sp>Scipione</sp>, ital.
Læge, i. 7. Aug. 1863 i Almese (Prov. Turin),
studerede i Turin og var ansat ved <i>Osp. San
Giovanni</i> 1884—88, hvilket Aar han blev
Laureat. Han knyttedes derefter som Assistent til
Prof. Forlanini's Klinik 1888—98 og var fra 1894
Privatdocent i imed. Patologi i Turin og fra
1898—1900 tillige i Pavia, indtil han 1900 blev
Direktør for <i>Osp. civico</i> i Varese, hvor han 1904
blev Overlæge ved Afdelingen for Børn. Docent
i Pædiatri 1907. I denne Stilling har han, udført
et uhyre Arbejde for at ophjælpe
Børneforsorgen i Norditalien, dels gennem Indførelse af
Forbedringer i Børnehygiejnen
(Mælkeuddelinger, Mødrekursus, Skolehygiejne etc.), dels
gennem Organisationen af et Oplysningsarbejde bl.
Lægerne (Fortsættelseskursus etc.), og i disse
Aar har han ogsaa skrevet et Utal af kliniske
og børnefysiologiske Arbejder, delvis af stor
Bet., men som dog næppe er naaet synderlig ud
over Italiens Grænser, da de saa godt som alle
er skrevet paa Italiensk. Medens denne
Virksomhed gjorde R.-R. kendt over hele sit
Fædreland, naaede han i sine første Aar
Verdensberømmelsen ved sine Undersøgelser over Blodets
Fysiologi, spec. over Blodtrykket. Han opfandt
her et Sfygmomanometer, et Instrument til
Maaling af Blodets Tryk, og det benyttes nu
overalt og er den praktiserende Læges Eje. Han
skrev herom <i>Un nuovo Sfigmomanometro</i> (<i>Gazz.
med. di Torino</i>, 1895), <i>La tecnica della
sfigmowanometria</i> (smst. 1897) og <i>La misura della
pressione arteriosa</i> (smst. 1899). Andre af
hans Arbejder drejer sig om Stofskifte (<i>Diabetes</i>
etc.), om Lungetuberkulose og om
Maalemetoder ved patologiske Tilstande (<i>Contributo agli
studio sulla natura del processo tisiogeno nei
polmoni</i>, 1890).
<i>J. S. J.</i>
</chapter>

<chapter name="Rivarol, Antoine">
<b>Rivarol</b> [riva'rål], <sp>Antoine</sp>, fr. Forf., f.
26. Juni 1758 i Bagnols i Languedoc, d. 11. Apr.
1801 i Berlin, optraadte i Paris omkr. 1780 som
Chevalier de Parcieux og var meget velset i
fornemme Kredse for sit Vid og sit Lune og
udmærkede sig tillige ved sine
Sprogkundskaber. 1784 gjorde han Opsigt ved sin <i>Discours
sur l'universalité de la langue française</i>, 1788
ved to <i>Lettres à Mr Necker</i>, som Svar paa
dennes Skrifter om Religion og Moral samt <i>Satiren
Petit almanach de nos grands hommes pour
l'année 1788</i>. Efter Revolutionen, som han
hyldede, flyttede han til Bryssel, hvor han udgav
<i>Lettres à la noblesse française émigrée</i> (1792)
og <i>Vie politique de Lafayette</i> (1792). Senere tog
han Ophold i Hamburg og til sidst i Berlin,
hvor han var yndet ved Hove. Hans <i>Œuvres</i>
er udgivne af Chênedollé og Fayolle (5 Bd,
1808), et Udvalg af Lescure (1862). R. har
oversat Dante's Helvede paa Fransk. (<sp>Litt</sp>.:
<sp>Curnier</sp>, <i>R., sa vie et ses œuvres</i> [Nîmes 1858];
<sp>Lescure</sp>, <i>R. et la société française pendant
la Révolution et l'émigration</i> [1883]; <sp>Le
Breton</sp>, <i>R., sa vie, ses idées etc.</i> [1895]). — Hans
yngre Broder, <sp>Claude François</sp>, vicomte
de R. (1762-1848), var Officer og har bl. a.
skrevet Digtet <i>Les chartreux</i> (1784).
<i>S. Ms.</i>
</chapter>

<chapter name="Rivarolo">
<b>Rivarolo</b> [-'rolo], 1) <sp>R. Canavese</sp>, By i
det nordvestlige Italien, Prov. Turin, ligger paa
højre Bred af Orco, 28 km NNØ. f. Turin. (1911)
6700 Indb. Omegnen har betydelig Vin- og
Frugtavl, og R. Canavese har Borgruiner,
Teater samt Bomuldsindustri. — 2) <sp>R. Ligure</sp>,
By i det nordvestlige Italien, Prov. Genova,
ligger 3 km fra Kysten i den snævre, vandfattige,
