omfattende Dekorationsarbejder i Anledning af
Isabella d'Este's Bryllup); virkede en Tid i
Bologna (hans Fresker der i Ganganelli-Kapellet
i St Pietro nu forsvundne), synes ogsaa at have
arbejdet for Math. Corvinus, men Ferrara var
dog hans Hoveddomicil; med den unge Alfonso
var han i Rom. R. var en betydelig Kunstner,
der ejer dramatisk Kraft og maler magre,
mægtige Enkeltskikkelser som Johannes Døber
(Berlins Kaiser Friedr.-Mus.) og »Hieronymus« i San
Remo; her som i Manna-Saml. (Londons Nat.
Galery) med de stærke perspektiviske
Forkortninger ses hans udprægede Sans for rumlig
Virkning. Et Hovedværk, »Tronende Madonna
med Hellige« (1480, »Pála portuense« [det
tilsvarende Predella-Billede i Dresdens Gal.])
findes i Brera-Saml.; i Museet i Modena (under
Mantegna's Navn) »Lucretia's Død«, i Dresdens
Galeri »Christi Gang til Golgatha« m. m. R.
fik megen Indflydelse paa yngre Kunst.
<i>A. Hk.</i>
</chapter>

<chapter name="Roberto, Federico de">
<b>Roberto</b> [ro'berto], <sp>Federico de</sp>, ital.
Forf., f. i Neapel 1866. I en ganske ung Alder
skrev han den Roman, der fremfor alt har
gjort ham berømt: <i>I viceré</i> (1894). Romanen
foregaar paa Sicilien, særlig i Catania, hvor
Forf. han tilbragt en stor Del af sit Liv, og
beskriver en opr. fra Spanien stammende
Fyrstefamilie. Begivenhederne foregaar 1854—82, og
d. R. giver med de hist. Begivenheder som
Baggrund en interessant Skildring af den
mægtige Familie Uzeda's Liv. Hans Fremstilling er
ganske objektiv og rig paa psykologiske
Iagttagelser. Romanen gjorde stor Lykke, og er
senere genoptrykt (Milano 1920). Foruden dette
Hovedværk kan bl. hans Arbejder nævnes
<i>Documenti umani</i> (1888), <i>L'albero della scienza</i>
(1890), <i>La sorte</i> (Noveller, 1891), <i>L'Illusione</i> (s.
A.), efter <i>I vicerè</i> den mest kendte af hans
Romaner, <i>La messa di nozze</i> (1908), <i>Le donne
i cavalier</i> (1910), <i>Ironie</i> (1919). Af kritiske
Studier: <i>Giacomo Leopardi</i> (1898), <i>Una pagina
della storia dell'amore</i> (s. A.; behandler George
Sand's Kærlighedsforhold til Musset og Chopin),
<i>All'ombra dell'olivo</i> (1920).
<i>E. M-r.</i>
</chapter>

<chapter name="Roberts, Alexander">
<b>Roberts</b> ['ro.b<sub>ə</sub>rts], <sp>Alexander</sp>, Baron
von, Pseudonym <sp>Rob. Alexander</sp>, tysk
Forf. (1845—96), var preuss. Officer, forsøgte sig
som rejsende Journalist, blev en meget yndet
Romanforfatter med udpræget Fortællertalent.
Bl. hans Bøger kan nævnes »Es und anderes«,
»Satisfaktion und andere Novellen« og
Romanen »Die schöne Helena« (1890).
<i>C. B-s.</i>
</chapter>

<chapter name="Roberts, David">
<b>Roberts</b> ['råbəts], <sp>David</sp>, eng. Maler og
Tegner, f. 1796 i Stockbridge ved Edinburgh,
d. 25. Novbr 1864 i London. Efter en Studietid
paa Edinburghs Akademi virkede han som
Dekorations- og Teatermaler. Udstrakte Rejser til
Spanien (1832—33), Orienten (1838—39) etc.
skaffede ham rigt afvekslende Stof til
Arkitekturstykker, der bragte ham stor Anseelse og
for en Del kom til offentlige Samlinger:
»Pauls-Kirken i Antwerpen« og »Burgos-Katedralen« i
Vernon-Galeriet i London, andre i <i>Nation.
Gallery</i> i London, S. Kensington-Mus. og
Edinburghs Gal. Hans Kunst naaede vidt om gennem
de af ham udgivne, med Tekst forsynede,
litografiske Suiter: <i>Picturesque sketches in Spain</i>
(1835—36), <i>The Holy Land, Syria, Idumea etc.</i>
(3 Bd, 1842—49), <i>Egypt and Nubia</i> (3 Bd,
1846—49, senere Udg. i 6 Bd) og <i>Italy classical</i>. Han
raderede ogsaa. 1841 Akademimedlem. (<sp>Litt</sp>.:
<sp>Ballantyne</sp>, <i>The life of D. R.</i> [1866]).
<i>A. Hk.</i>
</chapter>

<chapter name="Roberts, Dorothea">
<b>Roberts</b> ['råbəts], <sp>Dorothea</sp>, se
<sp>Klumpke-Roberts, D.</sp>
</chapter>

<chapter name="Roberts, Frederick Sleigh">
<b>Roberts</b> ['råbəts], <sp>Frederick Sleigh</sp>,
Jarl af Kandahar, Pretoria og Waterford, eng.
Feltmarskal, f. i Indien Septbr 1832, d. i
Frankrig Novbr 1914. Han blev 1851 Sekondløjtnant
ved det
bengalske
Artilleri og
deltog 1857—58
med
Udmærkelse i
Bekæmpelsen af den
ind. Opstand.
1860 udnævntes
han til Kaptajn,
kæmpede 1863
paa Indiens
Nordvestgrænse
og var 1868
med i den
abyssinske og
1871—72 i
Looshai-Ekspeditionen.
1878 havde han
naaet
Generalmajorsgraden,
deltog i den afghanske Krig, i hvilken
han som Højestbefalende foretog den
dygtige og dristige March med 10000 Mand fra
Kabul til Kandahar, som befriedes. 1881
beordredes han til Natal for her at overtage
Guvernørposten og Overkommandoen over
samtlige i Sydafrika værende Tropper, med den
Opgave at hævne Englændernes Nederlag ved
Majuba Hill. Efter endt Felttog vendte R.
tilbage til England, hvorefter han blev
kommanderende General i Madras-Distriktet, 1883
Generalløjtnant og 1885 Højestbefalende i Indien.
Han førte i denne Stilling
Birma-Ekspeditionen til en heldig Afslutning og indlagde sig
betydelige Fortjenester af den ind. Hærs
Uddannelse og Organisation. 1890 blev han
General og optoges 1892 i Pairsstanden som Lord
R. af Kandahar. 1893 fratraadte han efter eget
Ønske sin Plads i Indien og tog Ophold i
England. 1895 udnævntes han til Feltmarskal og
Højestbefalende i Irland, hvilken Stilling han
endnu beklædte, da han Decbr 1899 beordredes
til at tage Overkommandoen i Sydafrika. 23.
Decbr forlod han England og stødte ud for
Gibraltar sammen med Lord Kitchener, der
var udset til at være hans Stabschef. R.
besluttede at undsætte den ved Modder River
standsede Lord Methuen og befri Kimberley,
medens General Buller ene skulde føre Kampen
i Natal. Kimberley befriedes 15. Febr 1900, og
det lykkedes R. ved sin March i Retning af
Bloemfontein at afskære den over for Lord
Methuen staaende Boerstyrke og tilføje den et
afgørende Nederlag ved Paardeberg, hvorefter
General Cronje kapitulerede 27. Febr 1900 med
4000 Mand. Bloemfontein besattes, og Marchen
fortsattes gennem Oranje-Fristaten og
Transvaal mod Pretoria, som naaedes 5. Juni. R.

<img>F. S. Roberts.</img>
