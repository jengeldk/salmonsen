<chapter name="Salies de Béarn">
<b>Salies de Béarn</b> [sa'li-d-'be'a.r ell. -'arn],
By i det sydvestlige Frankrig, Dept
Basses-Pyrénées, Ø. f. Bayonne, 5880 Indb. S. d. B. er
Station paa Sydbanen, har Mineralkilder (15°),
Biadeanstalt, Saltsyderi og Handel med Skinker.
<i>(M. Kr.). E. St.</i>
</chapter>

<chapter name="Salies du Salat">
<b>Salies du Salat</b> [sa'li-dy-sa'la], By i det
sydvestligste Frankrig, Dept Haute-Garonne,
ved Salat og Sydbanen, 1000 Indb. S. d. S. har
en svovlholdig og en saltholdig Mineralkilde, en
Badeanstalt og Slotsruiner.
<i>(M. Kr.). E. St.</i>
</chapter>

<chapter name="Saligenin">
<b>Saligenin,</b> d. s. s. <sp>Salicylalkohol</sp>.
</chapter>

<chapter name="Salighed">
<b>Salighed,</b> se <sp>Dommedag</sp> og <sp>Evighed</sp>.
</chapter>

<chapter name="Salin, Karl Bernhard">
<b>Salin,</b> <sp>Karl Bernhard</sp>, sv. Arkæolog og
Museumsmand, f. 14. Jan. 1861 i Ørebro. <i>Dr.
phil.</i> 1890 med »Studier i folkvandringstidens
ornamentik« [Svensk Antikvarisk tidsskrift
1890). Aaret forud var S. blevet knyttet til
Statens historiske Museum i Sthlm. 1903 Intendent
for Nordiska Museets Museumsafdeling, 1905
»Styresman« for Museet og »Skansen«. 1913—23
Rigsantikvarie. Hans Hovedværk er: »Die
altgermanische Thierornamentik« (Sthlm 1904),
indgaaende Analyser af den senere Jernalders
Stilforskelle i Kunst og dens Kulturstrømninger.
Fremdeles: »Den forhistoriska tiden i Uppland«
(»Upland«, 1901), med Studier over den forhist.
Tids Religion. »De nordiska guldbrakteaterna«
(Ant. tidsskr. 1905). — S. ledede Opstillingen af
Nordiska Museet i dets nye Hus og stiftede som
dets Tidsskrift »Fataburen«, som han
redigerede til 1913.
<i>H. A. K.</i>
</chapter>

<chapter name="Salina (se Lipariske Øer)">
<b>Salina,</b> se <sp>Lipariske Øer</sp>.
</chapter>

<chapter name="Salina (By i U. S. A.)">
<b>Salina</b> [sa'ålna]. By i U. S. A., Kansas, ligger
ved Smoky Hill River, (1920) 15085 Indb. S. er
et vigtigt Jernbanecentrum, har Fabrikation af
Agerbrugsredskaber og Handel med Korn.
<i>G. Ht.</i>
</chapter>

<chapter name="Salina Cruz">
<b>Salina Cruz</b> [-'krus], Havneplads i Mexiko,
Stat Oajaca, ligger ved det stille Ocean 20 km
SSØ. f. Tehuantepec, for hvilken By den tjener
som Udhavn. S. C. har Navn efter den
nærliggende Lagune, og herfra udgaar det
undersøiske Kabel, der forbinder Mexiko med
Sydamerika.
<i>(H. P. S.). M. V.</i>
</chapter>

<chapter name="Salinaftol">
<b>Salinaftol,</b> se <sp>Betol</sp>.
</chapter>

<chapter name="Salinas, Antonio">
<b>Salinas,</b> <sp>Antonio</sp>, ital. Arkæolog, f. 1841
i Palermo, d. 1915. Prof. i Arkæologi ved Univ.
i Palermo (1867) og Direktør for Mus. smst.
(1873). S. har skrevet en Del Monografier og
større ell. mindre Afh. over Oldtidens og
Middelalderens Numismatik og alm. Arkæologi i
Italien og navnlig paa Sicilien, deraf <i>Le monete
delle antiche citta di Sicilia</i> (Palermo 1871 ff.).
<i>H. A. K.</i>
</chapter>

<chapter name="Salinas, Francisco de">
<b>Salinas,</b> <sp>Francisco de</sp>, sp. Musikforf.
(1513—90), f. i Burgos, opholdt sig 23 Aar i
Rom, senere Organist hos Vicekongen af
Neapel, og døde som Prof. i Musik ved
Salamancas Univ. Trods sin Blindhed havde han naaet
omfattende Viden, ogsaa paa det filos. og mat.
Omraade. Hans Hovedværk er <i>De musica libri
septem</i> (Salamanca 1577), hvori navnlig hans
Behandling af Rytmikken har hist. Interesse.
<i>A. H.</i>
</chapter>

<chapter name="Saline">
<b>Saline,</b> Saltværk, i hvilket enten Havvand
ell. den af Saltkilder ved Koncentrering
indvundne Lud indkoges til Salt.
<i>J. P. R.</i>
</chapter>

<chapter name="Saling">
<b>Saling</b> (Søv.) anvendes paa Toppen af
Master og Stænger for at sprede Vantene og
derved give bedre Støtte for Stængerne. S. paa
Masten danner Underlaget for Mærset. S.
bestaar af paa langs og oven paa disse paa tværs
liggende Stykker, der benævnes henh. Lang-S.
og Tvær-S.
<i>C. B-h.</i>
</chapter>

<chapter name="Salingré, Hermann">
<b>Salingré,</b> <sp>Hermann</sp>, tysk Farceforfatter
(1833—79), var opr. Købmand, derpaa dramatisk
Forf. og Journalist, blev blind. Han har skrevet
lokale Berlinerfarcer som »Berliner Kinder«,
»Sechs Mädchen und kein Mann«, »Der
Allerwellshelfer«, »300 Mark Belohnung«. I »Die
Bretter, die die Welt bedeuten« findes hans saml.
Farcer. Hans Farce »Pech Schulze« er i
lokaliseret Bearbejdelse under Titlen »Gennem
Kjøbenhavn« ved Olai Poulsen, Erik Bøgh og Carl
Wulff opført paa Dagmarteatret 1886, i en
anden Bearbejdelse paa Casino 1866. Samme
Stykke har desuden afgivet Ideen til Will. Faber's
og Carl Møller's Farce: »Peter Sørensen«.
<i>C. B-s.</i>
</chapter>

<chapter name="Salins">
<b>Salins</b> [sa'læ], By i det østlige Frankrig
Dept Jura, ved Furieuse og Lyon-Banen, SSV
f. Besançon, 5300 Indb. S. har Forter, et i 18.
Aarh. opført Raadhus og to Fontæner, er
Sædet ifor en Handelsret og har et Collège, et
Bibliotek og et betydeligt Saltsyderi. Byen
driver Vinavl og Fabrikation af mousserende Vine,
Lervarer og Papir, har Stenbrud (Marmor og
Bygningssten) og Savværker. Mineralkilder og
derfor Vandkuranstalt.
<i>(M. Kr.). E. St.</i>
</chapter>

<chapter name="Salipyrin">
<b>Salipyrin</b> er en Forbindelse af Antipyrin og
Salicylsyre, der faas ved at smelte 57,7 Dele
Antipyrin sammen med 42,3 Dele Salicylsyre
paa Vandbad og omkrystallisere af Alkohol;
herved faas S. som et farveløst Krystalpulver,
der er opløseligt i 200 Dele Vand, let opløseligt
i Kloroform, Alkohol og Æter. S. benyttes i
Medicinen, særlig som Antipyretikum og
Antineuralgikum i Doser paa 0,5—1 g.
<i>E. K.</i>
</chapter>

<chapter name="Salisburia">
<b>Salisburia,</b> se <sp>Gingko</sp>.
</chapter>

<chapter name="Salisbury (By i England)">
<b>Salisbury</b> ['så.£zb<sub>ə</sub>r<sub>i</sub>], By i det sydlige
England, Hovedstad i Wiltshire, ligger ved Floden
Avon, hvor den optager Bifloderne Wiley og
Bourne, 30 km NV. f. Southampton. En
Forstad, <sp>Fisherton Anger</sp>, ligger paa
venstre Side af den mod S. strømmende Avon. S.
er en regelmæssig og velbygget By, der er
omgiven af en af Englands jævneste Sletter, den
bekendte S. Plain. Den er Bispesæde, og
<sp>Katedralen</sp> er en af Landets smukkeste
Kirkebygninger, en gotisk Korskirke, 144 m lang, 70
m bred, med et 122 m højt Taarn, det højeste
i England. Selve Kirken, der er ejendommelig
ved sin rene Stil og de vel afvejede Forhold i
alle Bygningens Enkeltheder, opbyggedes
1219—58, medens Vestfronten og Taarnet først
fuldførtes 1350. Af Mindesmærkerne i det Indre,
hvoraf fl. stammer fra den gl. Katedral i
Sårum, udmærker sig Gravkapellerne for Biskop
Audley og for Lord Hungerford. De af
Puritanerne ødelagte Skulpturer er i den nyeste Tid
blevne restaurerede. Ved en Klostergang er
Katedralen sat i Forbindelse med det
ottekantede Kapitelhus. Bl. andre gl. Bygninger
nævnes Kirkerne St. Thomas og St. Edmund,
Bispegaarden, <i>the Deanery</i> (Domprovstbolig), Kings
House fra 14.—15. Aarh. (nu
