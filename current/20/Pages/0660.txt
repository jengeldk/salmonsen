trække dem saa højt op i Jylland, at den
slesvig-holstenske Hær stod isoleret ved Fredericia.
Under dette Tilbagetog bestod Korpset Kampene
ved Almind-Dons, Vejle og Aarhus, medens det
i Slutn. af Juni havde taget Stilling bag Egaa,
med Helgenæs som Støttepunkt. Da fik R. Ordre
til i al Hemmelighed at sende største Delen af
sit Fodfolk til Fyn, for at deltage i det
paatænkte Udfald fra Fredericia. Selv vilde han
være bleven tilbage hos sit svage Korps, men
efter General Bülow's udtrykkelige Ønske fulgte
han sit Fodfolk. Under Slaget ved Fredericia
rykkede R. med 5. Brigade langs Stranden
gennem et Forhug mod Trelle- og Egeskov; men
forinden den naaede saa vidt, indvikledes
Afdelingen i en haardnakket Kamp om Trælleskansen.
Under denne ramtes han, medens han stod alene,
idet hans Hest var skudt under ham, af det
dræbende Bly, og han blev saaledes ikke Vidne
til den store Sejr, hans Tropper vandt. Hans
Bortgang var en stor Sorg for det danske Folk,
der havde kaaret ham til sin Helt, omgav hans
Navn med en poetisk Glans og derefter lod de
faldne Helte gaa til »Rye's Brigade«. 15. Septbr.
blev hans Lig — fulgt af Kong Frederik VII og
en stor Menneskemængde — stedet til Jorden
paa Garnisons Kirkegaard i Kbhvn, medens en
Høj anlagdes paa det Sted, hvor han formentlig
var falden. Jerndorff's Maleri af Helten,
umiddelbart før han faldt, findes paa
Frederiksborg-Mus. (<sp>Litt</sp>.: <sp>P. F. Rist</sp>, »O. Rye's Saga«
[Kbhvn 1890).
<i>P. Nw.</i>
</chapter>

<chapter name="Rye Aa">
<b>Rye Aa,</b> det største Vandløb i Vendsyssel,
udspringer paa Vestaffaldet af Jydske Aas N. for
Hellum By, løber først med Hovedretning mod
SV., derpaa mod NV., optager i venstre Bred
Klavsholm Aa og løber N. om Store Vildmose,
hvor den i højre Bred optager den betydelige
Østeraa, drejer senere mod S., optager i højre
Bred Assenbæk, løber V. for Vildmosen og
falder ud i Limfjorden over for Øen Gjøl. Paa det
sidste Stykke danner den Grænsen mellem
Hjørring og Aalborg Amter. Den er ca. 60 km lang
og har et Tilløbsomraade af 567 km<sup>2</sup>.
<i>(H. W.) M. S.</i>
</chapter>

<chapter name="Ryegaard">
<b>Ryegaard,</b> Hovedgaard i Volborg Herred,
VNV. for Roskilde, nævnes 1350 som tilhørende
Slægten Lunge. 1520 ejedes den af
Aarhusbispen Niels Clausen Skade, som i dette Aar
udstedte en Forskrivning til sin Frænke Birgitte
Olufsdatter Thott til Vallø (Enke efter Niels
Eriksen Rosenkrantz) paa R. med Mølle og By,
at falde hende til efter hans Død (1533). Hendes
Dattersøn Frans Banner mageskiftede 1573 R.
til Kronen mod Økloster. Men s. A. afhændede
Kronen den til Johanne, P. Oxes Søster. Senere
kom den ved Giftermaal efterhaanden til
Slægterne Barnekov, Urne og Gyldenstierne. Fra 1640
ejedes den af Trollerne, til den 1732 blev købt
(for 28000 Rdl.) af Geheimeraad Iver
Rosenkrantz. 1804 den 18. Marts oprettede
Statsminister Niels Rosenkrantz af R., Trusholm og
Barritskov Stamhuset Rosenkrantz. Efter Niels R.'s
Død 1824 tilfaldt R. Slægten Scheel. Nuværende
Hovedbygning er opført 1880 af Arkitekt Tvede.
En udmærket Samling af Adelsportrætter findes
paa R.
<i>B. L.</i>
</chapter>

<chapter name="Ryehouse-plot">
<b>Ryehouse-plot</b> ['ra^iha^us-p£åt] kaldes den
Sammensværgelse, som nogle af Shaftesbury's
Tilhængere dannede 1683 i det Øjemed at
overfalde og fange ell. myrde Karl II og hans
Broder Hertug Jakob af York, naar disse paa
Tilbagevejen fra Newmarket til London kom
forbi det ensomme Rye House. Men Planen slog
fejl, fl. af de sammensvorne blev henrettede, og
samtidig benyttede Karl II Lejligheden til at
henrette Whig'en Lord Russell og
Republikaneren Algernon Sidney, der begge var udelagtige i
Sammensværgelsen.
<i>(J. L.).</i>
</chapter>

<chapter name="Ryes Flak">
<b>Ryes Flak,</b> ogsaa kaldet Vejlby Flak, ligger
ud for Mundingen af Kalø Vig. Det er en Plade
med 4 à 6 m Vand inden for 2 km's
Udstrækning, og som falder brat af til 10 m. Midt paa
Pladen ligger tæt sammen 3 smaa Stenrøser med
2,8 m Vand paa den lægeste.
<i>G. F. H.</i>
</chapter>

<chapter name="Rüfer, Philippe Bartholomé">
<b>Rüfer</b> ['ry.f<sub>ə</sub>r], <sp>Philippe Bartholomé</sp>,
belg.-tysk Musiker (1844—1919), uddannede sig
dels som Klaverspiller, dels som Komponist.
Fra 1871 tog han Ophold i Berlin, hvor han
blev Klaverlærer ved forsk. store
Privatkonservatorier og indtog en anset Stilling. R., der
hyldede en moderne (Wagner'sk paavirket)
Retning, har bl. a. skrevet en Symfoni, Ouverturer
og forsk. Kammermusikværker, Sange og
Klaverstykker samt et Par Operaer, af hvilke
navnlig »Merlin« (1887) fulgtes af Held.
<i>W. B.</i>
</chapter>

<chapter name="Ryfylke">
<b>Ryfylke,</b> det nordligste af de to Fogderier, i
hvilke Stavanger Amt, nu Rogaland Fylke, i en
lang Række af Aar har været delt, er beliggende
omkr. <sp>Boknfjordens</sp> (Stavangerfjordens)
mange Forgreninger. Navnet <sp>Rygjafylki</sp>
har i ældre Dage, omtr. fra 13. til 16. Aarh.,
været anvendt som Benævnelse paa hele
Stavanger Amt, idet paa den Tid det nuv. R.
betegnedes ved Navnet <sp>Fjordene</sp> (i Firðum, se
forøvrigt <sp>Rogaland Fylke</sp>). R. Sorenskriveri
er 5297,7 km<sup>2</sup> stort med (1921) 24969 Indb.; det
omfatter Herrederne: Vikedal, Sandeid, Imsland,
Nedstrand, Sjernarøy, Hjelmeland, Fister,
Årdal, Jelsa, Erfjord, Sand, Sauda, Suldal, Høle,
Forsand, Strand, Finnøy, Rennesøy, Masterøy og
Kvitingsøy. I militær Henseende danner det
Udskrivningsdistrikt for R. Bataillon af Agdesiden
Infanteriregiment Nr. 7 af 3. Division. Distriktet
er stærkt opskaaret og oversaaet med en Række
større og mindre Vande. Fjeldene stiger i NV.
op til 1600 m. Langs Fjordene og paa Øerne er
der en frodig Vegetation. Der er mange Partier,
som er bekendt for deres Naturskønhed,
saaledes Hjelmeland, Nedstrand, Sauda og Trakterne
omkr. Suldalsvand. Agerbrug, Kvægdrift og
Brislingfiske er Hovednæringsvejene tilligemed
Frugtavlen.
<i>M. H.</i>
</chapter>

<chapter name="Ryg">
<b>Ryg,</b> se <sp>Asser Rig</sp>.
</chapter>

<chapter name="Rygaard">
<b>Rygaard,</b> Hovedgaard under Stamhuset
Moltkenborg, i Gudme Herred, midtvejs mellem
Nyborg og Svendborg, tilhørte i Midten af 14. Aarh.
Hauburd (Hagbard) Jonsen, Ridder, og gik omtr.
1372 over til Slægten Urne, der ejede den ind
i 17. Aarh., Efter en Række skiftende Ejere blev
R. som uindfriet Pant 1670 udlagt P. Pedersen
Lerche for 7681 Rdl. Efterat have forøget
Godset oprettede denne Ejer et Stamhus af R., som
hans Søn, der havde tilkøbt Vormark, 1694 p.
Gr. a. Tidernes Ugunst maatte søge kgl. Tilladelse
til at afhænde. R. (dengang 322 Tdr. Hartkorn)
solgtes til Oberst Hans Fr. Pultz, hvis Søns Enke
1765 solgte Gaarden til Adam Gotlob Moltke; dennes
