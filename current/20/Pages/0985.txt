S., jfr <sp>Veda</sp>) og den dertil hørende Litteratur
(Brahmana'er, Upanishad'er og Sutra'er) sig
betydelig fra de yngre Sprogformer. Dernæst
maa man i den senere Litt. skelne mellem den
Sprogform, som foreligger i den
episk-didaktiske Litt.: Mahabharata og Ramayana (<sp>episk</sp>
S.), hvormed Sproget i Manu's Lovbog og de
meget yngre Purana'er stemmer nogenlunde
overens, og det egl. <sp>klassiske</sp> S. i den
øvrige efterkristelige S.-Litteratur. Selve Navnet
S. (samskrta ɔ: ordnet, fuldendt) bruges i
snævrere Forstand egl. kun om den yngre Periode
i Sproget som det korrekte Normalsprog i
Modsætning til det daglige, vulgære Sprog,
<sp>Prakrit</sp>. Allerede i meget tidlig Tid har S.
været Genstand for filologisk Behandling (jfr
<sp>indisk Filologi</sp>), der naturligvis først og
fremmest havde det Formaal at bevare den
rette Forstaaelse og korrekte Overlevering af
Veda'erne og hele Ritual-Litteraturen, men
tillige fik den en afgørende Bet. for den
grammatiske Regulering af det alm. dannede
Talesprog (<sp>bhasha</sp>). Denne grammatiske
Virksombed naar sit Højdepunkt i det af <sp>Panini</sp>
efterladte System (c. 300 Aar f. Kr.), der
særlig har til Opgave at skildre og give Regler for
<sp>bhasha</sp>. Dermed var for Fremtiden den ydre
grammatiske og fonetiske Form for S.
fastslaaet, og saaledes overholdtes den i det
væsentlige af Brahmanismen i Bogsprog og højere
Talesprog indtil 1000 Aar e. Kr., medens
samtidig fl. af de mere afslebne Sprogformer
hævede sig til Litteratursprog (jfr <sp>Pali</sp> og
<sp>Prakrit</sp>). De ældste ind. Indskrifter fra 3. Aarh.
f. Kr. er ikke affattede paa S., men i forsk.
Lokaldialekter, der i sproglig Henseende staar
paa samme Trin som Pali; først et Par
Hundrede Aar ind i vor Tidsregning finder vi rent
S. i Indskrifterne, hvilket synes at vise, at S.
først lidt efter lidt har vundet Pladsen som
officielt Skriftsprog. De nordlige Buddhister
antog efterhaanden S. som Litteratursprog
(ganske vist i en fra Normalsproget ikke lidet
afvigende Form, fuldt af Skødesløsheder og
(Prakritismer), og Jainisterne gjorde ligesaa, idet
de kommenterede deres hellige Bøger paa S.
Ved Muhammedanernes Indtrængen i Indien
(8. Aarh.) var S. vel næsten det eneste skrevne
Sprog i Indien. Fra 11. Aarh. begynder de
moderne ind. Sprog at emancipere sig (jfr <sp>ind.
Sprog</sp>), og siden den Tid har S. nærmest kun
spillet en Rolle som lærd Sprog, som Hebraisk
bl. Jøderne ell. Latin i Europa; det bruges
endnu den Dag i Dag og tales og skrives med
Færdighed af mange Brahmaner. Fra de forsk.
Folkesprog i Indien har S. sikkert i Tidernes
Løb hentet ikke faa Bidrag til sit Ordstof,
ligesom det til Gengæld har øvet en Del Indflydelse
paa hine under deres videre Udvikling (jfr
<sp>Tamulisk</sp>, <sp>Singhalesisk</sp>). En
ejendommelig Indflydelse har S. ogsaa haft paa de
ostindiske Øer ved Udviklingen af det saakaldte
<sp>Kavi</sp>-Sprog paa Java.

I Europa har S. haft stor Bet. for
Sprogforskningen i 19. Aarh., idet Kendskabet til S.
gav Stødet til den sammenlignende
Sprogvidenskab (jfr <sp>indisk Filologi</sp>, 2.). Mærkeligt
er det, at S. først saa sent blev alm. kendt i
Vesterlandene; hverken Grækerne ell.
Romerne, der dog kom en Del i Berøring med Indien,
synes at have opdaget, at der i Indien fandtes
et Sprog, som var nær beslægtet med deres
egne. Den første, der har gjort opmærksom paa
dette Faktum, var, Italieneren <sp>Philippo
Sassetti</sp>, der opholdt sig i Indien 1583—88;
han meddelte i sine Lettere, at S. var det
lærde Sprog i Indien, og at Sprogforskningen
der stod højt, samt at de ind. Talord viste stor
Lighed med de europ. Opdagelsen fik imidlertid
ingen Bet. Senere forfattede Jesuitten
<sp>Hanxleden</sp> (der var i Indien i den malabariske
Mission 1699—1732) den første S.-Grammatik
(<i>Grammatica Grandonica</i>, af <i>grantha</i>, »Bog«),
men den blev ikke trykt og først senere
benyttet af en Missionær af den rom. Propaganda
<sp>Paullinus</sp> a <sp>S. Bartholomæo</sp> til den
første trykte Grammatik i S. (<i>Sidharubam sive
grammatica Samscrdamica</i> [1790]). Gennem
forskellige Missionærers Virksomhed og især ved
det eng. ostindiske Kompagnis Virksomhed i
Slutn. af 18. Aarh. udbredtes efterhaanden
Kundskab om S.; men først efter at <sp>Ch.
Wilkins</sp> havde oversat »Bhagavadgita« (1785) og
<sp>Will. Jones</sp> Dramaet »Oakuntala« (1789),
brød Interessen for S. rigtig frem i Europa,
navnlig i Tyskland ved Brødrene Schlegel's og
Fr. Bopp's Virksomhed. <sp>Fr. Schlegel</sp> skrev
1808 sin berømte Bog »Ueber die Sprache und
Weisheit der Indier«, og hans Broder <sp>Aug.
Wilh. Schlegel</sp>, der særlig kastede sig
over den filologiske Side af Studiet, var
1818—45 Prof. i S. i Bonn. <sp>Fr. Bopp</sp> lagde ved sit
Skrift, »Ueber das Conjugationssystem der
S.-Sprache« (1816) Grunden til den
sammenlignende Sprogvidenskab (samtidig med <sp>Rask</sp> i
Danmark, hvis Afh. om det isl. Sprogs
Oprindelse først udkom 2 Aar senere og derfor ikke
fik den Bet. for den europ. Videnskab, som
den havde fortjent). Fra Schlegel's og Bopp's
Tid tog Studiet mere Fart i Europa, og S.
doceres nu ved alle betydeligere Univ. i
Verden (jfr <sp>Th. Benfey</sp>, »Gesch. d.
Sprachwissenschaft und der orientalischen Philologie
in Deutschland« [München 1869] og <sp>E.
Windisch</sp>, »Gesch. d. S.-Philologie u. indischen
Altertumskunde« [i »Grundriss d. indo-arischen
Philol.«, Bd I]). — En systematisk Fremstilling
af Sanskritsprogets Historie findes ikke, men
Hovedproblemerne er paa en fremragende
Maade behandlede af <sp>S. Sørensen</sp>, »Om S.'s
Stilling i den alm. Sprogudvikling i Indien«
(»Kgl. Danske Vid. Selsk.'s Skr«, 6. Rk.,
hist.-filos. Afd. III, 3 [1894]). Af de talrige
grammatiske og leksikale Hjælpemidler til S. skal
her kun nævnes de vigtigste, 1) Grammatik:
<sp>W. D. Whitney</sp>, <i>S. Grammar</i> (Leipzig
1879: ogsaa i tysk Overs. af <sp>H. Zimmer</sp>,
smst.) er bestandig Hovedværket, omfattende
baade det klassiske S. og de ældre
Sprogformer, samt Hovedpunkterne af Syntaksen.
Hertil slutter sig som Anhang I: <sp>Ad.
Holtzmann</sp>, »Grammatisches aus dem
Mahabharata« (Leipzig 1884) og som Anhang II: <sp>W. D.
Whitney</sp>, <i>The Roots, Verb forms and
primary derivatiues of the S. Language</i> (Leipzig
1885; tysk Overs. af <sp>H. Zimmer</sp>, smst.). Ved
