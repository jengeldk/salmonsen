et Messinginstrument forsynet med Klapper, og
hvortil Mundstykket dannes af et enkelt
Rørblad, ligesom ved Klarinetten, har altsaa
Spillemaade og Applikatur tilfælles med denne; S.
byggede det i otte forsk. Størrelser.
<sp>Saxhorn</sp> er Benævnelsen paa en Gruppe
Messinginstrumenter, der nedstammer fra det gamle
Buglehorn, men som S. forsynede med Ventiler
i St f. Klapper; de hyggedes i syv forsk.
Størrelser. S.'s Instrumenter vandt hurtig Indpas
og indførtes i den fr. Militærmusik, senere
ogsaa i enkelte andre Landes. 1857 blev S. Lærer
ved Konservatoriet i Behandlingen af sine
Instrumenter og har udgivet Skoler for disse.
Trods sin store og omfattende Virksomhed døde
S i smaa Kaar.
<i>S. L.</i>

<img>Fig. 1. Saxofon.</img>

<img>Fig. 2. Saxhorn.</img>
</chapter>

<chapter name="Sax, Emil">
<b>Sax,</b> <sp>Emil</sp>, østerr. Socialøkonom, f. 8. Febr
1845 i østerr. Schlesien, var 1879—93 Prof. i
Prag og har siden 1895 levet i Abbazia (Istrien).
Et fremragende, efter historisk-realistisk
Metode udarbejdet Værk er hans »Die
Verkehrsmittel im Volks- und Staatswirtschaft« (2 Bd,
1878—79), hvori Transportmidlernes økonomiske
og sociale Betydning underkastes en interessant
Belysning. Et vægtigt Bidrag til Udviklingen af
den stærkt teoretiserende, saakaldte
»østerrigske Skole« i Økonomien, bl. hvis Høvdinge S.
regnes sammen med Carl Menger og v.
Böhm-Bawerk, danner hans Hovedværk »Grundlegung
des theoretischen Staatswirtschaft« (1887). S.
fremholder, at man ogsaa i den »rene Økonomi«
stedse maa have Statens Virksomhed og
Medvirkning som økonomisk Faktor for Øje. Hans
Metode er den deduktive.
<i>(K. V. H.). Sv. N.</i>
</chapter>

<chapter name="Saxe, John Godfrey">
<b>Saxe</b> [säks], <sp>John Godfrey</sp>, amerikansk
Forf. (1816—87), studerede Jura og blev
Sagfører, men interesserede sig for Litteratur og
leverede Bidrag til <i>Knickerbocker Magazine</i>.
Senere kastede han sig helt over Litteraturen
og blev kendt som en vittig, elskværdig
Humorist. Af hans Digte kan nævnes: <i>Humorous and
Satirical Poems</i> (1850), <i>Fables and Legends of
Many Countries</i> (1872), <i>Leisure-Day Rhymes</i>
(1875), samt fl. Samlinger Poems.
<i>(T. L.). I. O.</i>
</chapter>

<chapter name="Saxhorn">
<b>Saxhorn,</b> se <sp>Sax</sp>.
</chapter>

<chapter name="Saxicola">
<b>Saxicola,</b> Slægtsnavn for Digesmutte.
</chapter>

<chapter name="Saxifraga">
<b>Saxifraga</b> L. (<sp>Stenbræk</sp>, norsk
<sp>Bergsildre</sp>), hyppigst fleraarige Urter med
læderagtige ell. kødede og mest rosetstillede Blade
af forsk. Form samt hvide, gule eller røde
Blomster paa et bladfattigt Skaft. Blomsterne
har 5 Bægerblade, 5 Kronblade, 10 Støvdragere
og oftest 2 Frugtblade med talrige Æg paa tyk
Skillevæg. Frugten er en 2-rummet Kapsel, der
aabner sig i Bugsømmene mellem de to
blivende Grifler. Bestøvningen sker ved Insekters
Hjælp; de fleste Arter er førsthannede, og
Støvdragerne bøjer sig efterhaanden tilbage mod
Støvvejen; enkelte er førsthunnede. 200 (eller
flere) Arter i nordlig tempererede og arktiske
Egne ell. uden for disse Omraader højt til
Fjelds. Af nordiske Arter vokser i Danmark
kun flg. 3 Arter. <i>S. hirculus</i> L. (<sp>Gul S.</sp>), der
er 10—20 cm høj og har undersædige og
smukke, gule Blomster, findes i tørveholdige Enge,
men er ikke alm., meget sjælden i Norge; den
blomstrer i Eftersommeren. <i>S. tridactylites</i> L.
(<sp>Trekløvet S.</sp>, norsk <sp>Trefingersildre</sp>)
er enaarig og 5—17 cm høj; den har
kiledannede og 3—5-lappede Blade og smaa hvide,
halvt oversædige Blomster. Den forekommer
hist og her paa tørre Marker og blomstrer i
Maj—Juni. I Norge lever den paa Klipper. <i>S.
granulata</i> L. (<sp>Kornet S.</sp>, norsk
<sp>Nyresildre</sp>) er 15—30 cm høj, med nyredannede og
rundtakket-haandlappede Grundblade og
smukke, hvide Blomster. Den er alm. paa Bakker
og høje Enge og blomstrer i Maj—Juni; i Norge
findes den i de sydligste og sydøstlige Dele.
Paa dens Jordstængel sidder talrige
Yngleknopper, hvorved den formerer sig. Foruden de her
nævnte Arter lever der i Norge en ikke ringe
Mængde Arter, der alle er Fjeldplanter; af
disse kan især nævnes: <i>S. Cotyledon</i> L.
(<sp>Bergfrue</sp>) med tæt Roset af tykke spadedannede,
fint savtandede Blade, vokser paa Klipper
særlig i subalpin Region, men kan gaa helt op i
Vidjebæltet, og i det vestlige og nordenfjeldske
Norge helt ned til Havet. P. Gr. a. dens store,
vakre, rigtblomstrende hvide Blomsterstande
har den af Folket faaet Navne som: Bergdusk,
Bergbruse, Fjeldrose, Venegut o. s. v. S.
<i>oppositifolia</i> L. (<sp>Rødsildre</sp>), med krybende
Stængler og modsatte, aflange, i Kanten
stivhaarede, smaa Blade og enkeltstaaende violette
Blomster, hænger især paa fugtige Fjeldvægge
fra den subalpine Region til Lavbæltet, men
kan i det vestlige og nordlige Norge gaa ned
til Havet. <i>S. aizoides</i> L. (<sp>Gulsildre</sp>), der har
en Udbredelse som foregaaende, har gule til
purpurfarvede Blomster, som staar flere
sammen i en Halvskærm. <i>S. cernua</i> L. er en fin
Plante, forekommer paa lgn. Steder som de to
foregaaende, helst om de ogsaa er lidt
skyggefulde: ved Roden og i Bladhjørnerne helt op
i den hvidblomstrede Blomsterstand findes
Løgknolder, hvorved den let spredes. <i>S. stellaris</i>
L. (<sp>Stjernesildre</sp>) staar paa sumpede
Steder og har smukke, hvide, stjerneformede
Blomster. <i>S. nivalis</i> L. (<sp>Snesildre</sp>) med
tykke Blade og uanselige Blomster er alm. fra
den subalpine Region til Lavbæltet og gaar
sjælden saa lavt som til c. 200 m, f. Eks.
Krogkleven. <i>S. cæspitosa</i> L. (<sp>Tuesildre</sp>) er en
cirkumpolar Art, som i Norge forekommer fra
den subalpine Region til Lavbæltet og har en
