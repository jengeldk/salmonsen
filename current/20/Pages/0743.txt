langt simplere har 2) de flade <sp>Dækskæl</sp>,
der beskytter adskillige af de andre
Individer. 3) <sp>Ernæringsindividerne</sp> er
sækformede med en tragtformet, udvidelig
Mundaabning; det ældste Individ i Koloniens
nederste Ende er i Reglen langt større end de
andre; Ved Grunden af hvert Individ sidder en
enkelt, grenet Fangtraad, paa hvis Grene
talrige Neldekapsler er samlede til tætte, ofte
stærkt farvede »Neldebatterier«. 4) <sp>Følere</sp>
har samme Bygning, men Fangtraaden er
simplere, og Mundaabningen mangler; en lille Pore
findes ofte i Spidsen. 5)
<sp>Kønsindividerne</sp> naar som hos Smaagoplerne alle
Udviklingstrin fra stærkt reducerede Meduseknopper
til fri Meduser; i Reglen er dog selv i første
Tilfælde Meduseskikkelsen let kendelig med
tydelig Klokke med Randbræmme, Radiær- og
Ringkanaler, undertiden Spor af Tentakler;
Knebelen er til Stede, men uden Mundaabning;
her dannes Kønsstofferne; Individerne er
særkønnede, men hver Koloni bærer i Reglen
begge Slags; tvebo er <i>Physalia</i> og en Del andre.
Kønsindividerne kan sidde paa Basis af
Ernæringsindivider og Følere ell. direkte paa
Stammen, undertiden paa særlige 6)
<sp>Blastostyler</sp>, der kan være grenede, saa
Samlingen af Meduseknopper ligner en lille Drueklase.
Fri Meduser har Bruskgoplerne, saaledes
<i>Velella</i>, der driver i Vandskorpen; men de
løsnede Meduser synker nedad, og i en Dybde
af c. 1000 m modnes Kønsstofferne; under
Udviklingen bliver de enkelte Stadier stadig
lettere, til de til sidst naar Vandskorpen. I
Gruppen <i>Calycophoræ</i> løsnes de nævnte smaa
Individgrupper (Cormidier), bestaaende af et
Dækskæl, et Ernæringsindivid med Fangtraad og
et Kønsindivid, der samtidig fungerer som
Svømmeklokke; de er opr. beskrevne under
særlige Navne (<i>Eudoxia</i> o. a.). Af Ægget
opstaar hos de fleste <i>Pneumatophoridæ</i> en
Planula, der udvikles til en ejendommelig
Larveform (<i>Siphonula</i>), som bestaar af et Dækskæl,
et Ernæringsindivid (Maverør) med en
Tentakel ved Grunden og i Larvens øverste Ende
en simpel Luftsæk; Knopskydningen foregaar
fra Larvens Maverør, der bliver til Koloniens
fælles Stemme. Hos <i>Disconectæ</i> udvikles denne
Larveform videre til en anden (<i>Disconula</i>), der
ganske ligner en lille Meduse med 8
Randtentakler, Radiær- og Ringkanaler; i Klokkens
øverste Del findes en Luftbeholder med 1 primært og
uden om dette 8 sekundære Rum. Kolonien er
hos R. af nogle opfattet som en Samling af
Meduseindivider (Kønsindivider,
Svømmeklokker og Dækskæl) og Polypindivider
(Ernæringsindivider, Følere og Blastostyler), og af andre
som en knopskydende Meduse; som en enkelt
Meduse er i sidste Tilfælde den nævnte
Larveform <i>Siphonula</i> opfattet, ligeledes opfattes det
enkelte <i>Cormidium</i>, tydeligst i de Tilfælde, hvor
det løsnes, som en enkelt Meduse med et derfra
spirende Kønsindivid; Dækskæl findes dog ikke
hos alle. R. findes i de aabne Have, mest i

<img>Fig. 1. Skematisk Fremstilling af
en Rørgople, <i>sb</i> Svømmeblære,
<i>sg</i> Svømmeklokke, <i>ds</i> Dækskæl,
<i>t</i> Tentake , <i>go1 go2 go3</i>
Kønsindivider, <i>hy</i> Ernæringsindivid, <i>p</i>
Føler. Det sorte er de fælles
Maverum.</img>

<img>Fig. 2. <i>Diphyes acuminata</i>, c. 8
Gange forstørret. <i>Sb</i>
Saftbeholder i den øvre Svømmeklokke.</img>

<img>Fig. 3. <i>Physophora hydrostatica</i>. <i>Pn</i> Luftbeholder,
<i>S</i> Svømmeklokker, <i>T</i> Følere, <i>P</i> Ernæringsindivider,
<i>Sf</i> Fangtraade med Neldebatterier (<i>Nk</i>), <i>G</i>
Kønsindivider.</img>
