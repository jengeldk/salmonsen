hvilket Forsøg de alle 3 kom paa Grund. De
jap. Baade slap uskadte bort. Den næste Morgen
sendte Togo sine Krydsere mod Havnen, og
fulgte selv efter med Hovedstyrken for at angribe
de resterende russ. Skibe, som han nærmede sig
i 6—8 km Afstand, saa at han kom inden for
10 km fra Kystforterne. Derved opstod en Kamp,
under hvilken Krydserne »Diana«,
»Askold« og »Novik« fik betydelige Havarier og
Russerne led et Tab af 9 Døde og 53 Saarede.
Det jap. Materiel led ikke synderligt, og Tabet
af Mandskab var i alt 4 Mand Døde, 54
Saarede. Samme Dag angreb Admiral Uriu med 6
Krydsere og 5 Torpedobaade, efter Aftenen
forinden at have landsat 3000 Mand i Chemulpos
Havn, de udenfor for Anker liggende Skibe:
Panserkrydseren »Varjag« og Kanonbaaden
»Korejec«. Den sidste gik tilbage til Havnen, hvor den
sprængtes i Luften, medens »Varjag« efter en
heltemodig Kamp, der krævede et Tab af 3
Officerer og 101 Mand, maatte overgive sig
og derefter forsænkedes.

Eskadren i Vladivostok løb ganske vist ud 9.
Febr og gik til Tsugaru-Strædet, men
opsnappede kun en Handelsdamper.

Port-Arthur-Eskadren forholdt sig nu
defensiv, men udlagde Miner foran Havnen og i de
tilgrænsende Bugter (af Frygt for Landgang).
Derved gik Minedamperen »Jenissei« tabt 11.
Febr og endvidere Krydseren »Boyarin«.
Desuden forrettede Torpedobaade
Patrouilletjeneste. Japanerne skulde blokere Port Arthur, men
da deres maritime Overlegenhed kun var
ringe: 6 (5) Slagskibe, 4 (1) Panserkrydsere, 8 (3)
beskyttede Krydsere, 19 (25) Torpedofartøjer,
maatte Togo's Eskadre holde sig ved Chemulpo
(Øen Masampo c. 250 Kvartmil fra Port Arthur),
hvorfra Panserkrydserne blev fremskudte; den
russ. Eskadre søgtes tillige indespærret ved at
forsænke Handelsdampere i Havnen. Det første
Forsøg gjordes Natten til 23. Febr, men
mislykkedes; saa forsøgte Togo at ramme de russiske
Skibe ved indirekte Beskydning, hvilket heller
ikke frembragte noget Resultat, hvorefter han
besatte Elliot Øerne, kun 80 Kvartmil fra Port
Arthur, som nyt Støttepunkt for sin Eskadre,
medens Admiral Kamimura, der med 4
Panserkrydsere m. m. havde bevogtet
Korea-Strædet, 6. Marts forsøgte at bombardere
Vladivostok paa 10 km's Afstand uden at anrette
nævneværdig Skade.

7. Marts afløste Admiral Makaroff Stark i
Port Arthur, og fra nu af, udfoldedes herfra en
stor Virksomhed, hvilken Admiral Togo søgte
at imødegaa fra sit ny Støttepunkt i
Talung-Flodens Munding. Ligeledes bombarderede han den
russ. Flaade indirekte, dækket af Forbjerget
Liaotuchan, med 4 Fod lange Granater, fyldte
med 106 Pd. Sprængstof, hvorved 3 af Skibene
og 30 Mand ramtes. Derimod mislykkedes hans
2. Spærringsforsøg Natten 26.—27. Marts, og
Russernes Forsøg 12. Apr. paa med 14
Torpedobaade at ødelægge Stationen ved Elliot-Øerne
førte heller ikke til noget. Den paafølgende Nat
lykkedes det Japanerne at udlægge selvvirkende
Miner foran Port Arthur, og under det Udfald,
som derefter 14. Apr. foretoges af hele den russ.
Eskadre mod den formentlig i Nærheden
værende jap., der vilde lokke Modstanderen ud,
ramtes paa Tilbagevejen (først »Petropovlosk«
Kl. 9,43, af en Mine, saa at 560 Mand, deriblandt
Makaroff, fandt deres Død i Bølgerne. Kort efter
stødte ogsaa »Popieda« paa en Mine, og under
stor Forvirring vendte Eskadren tilbage til
Havnen.

Admiral Skrydloff i Sevastopol blev udnævnt
til Makaroff's Efterfølger, men indtil han kunde
indtræffe, overtog Statholderen, Admiral
Alexejev, Befalingen, hvorved Marinens Initiativ
lammedes for lange Tider. Større Virksomhed
udviste derimod Vladivostok-Eskadren, som 23.
Apr. viste sig ved Gensan og der ødelagde en
jap. Damper. Dagen efter overhaledes en
Transportdamper paa 4000 t med Infanteri om Bord,
hvoraf c. Halvdelen overgav sig, medens 5
Officerer og 74 Mand gik til Bunds med den.
Admiral Kamimura's Forsøg paa at indhente
Eskadren, der 28. April var tilbage i Vladivostok,
mislykkedes.

Af Hensyn til 2. jap. Armés paatænkte
Landgang i Jentoa-Bugten foretog Togo 2.—3. Maj
det 3. Spærringsforsøg ved Port Arthur med 12
Dampere. Det lykkedes ikke; men da desuagtet
Landgangen foretoges fra 5. Maj, blev Flaadens
Stilling i Port Arthur vanskeligere. Alexejev
afrejste til Mukden, og Befalingen overgaves til
Admiral Witthøft, der ikke var Sømand. En hel
Del Skyts samt 4000 Mand af Flaadens
Ekvipage afgaves til Forsvaret i Land, og al større
Virksomhed ophørte. Kun udlagdes 14. Maj 50
Miner ubemærket paa et Sted, som de japanske
Skibe plejede at passere, og Dagen efter løb
først »Hatsuse« og derefter »Yaskima« paa disse
Miner, hvorved begge gik til Bunds. Witthøft
turde desuagtet ikke løbe ud for at udnytte
Situationen.

Ved Kintschous Erobring 26. Maj blev
Flaadens Stilling i Port Arthur endnu mere prekær,
og der indtraf derfor Ordre fra Statholderen om,
at den skulde forsøge at bryde ud; det
besluttedes at gøre Forsøget 23. Juni, naar de
beskadigede Slagskibe var blevne reparerede.
Forinden skulde Vladivostok-Eskadren drage saa
mange Kræfter paa sig som muligt; den kom 15.
Juni til Korea-Strædet og ødelagde der 3 jap.
Dampere, men allerede 20. Juni var den forfulgt
af Kamimura vendt tilbage.

Witthøft's Udfald fandt Sted efter
Bestemmelsen med 6 Slagskibe, 5 Krydsere og 7
Jagere, og han naaede ogsaa uden at støde paa
Miner temmelig langt ud. Kl. 5 Efterm.
observeredes Togo's Flaade, bestaaende af 4
Slagskibe, 6 Panserkrydsere, andre Krydsere og 18
Torpedobaade. Skønt det var maaneklart, turde
Witthøft ikke udsætte sig for disses Angreb og
vendte tilbage til Port Arthur; undervejs løb
»Sevastopol« paa en Mine, men sank dog ikke.

P. Gr. a. Forholdenes Udvikling i Port Arthur
modtog Admiral Witthøft 4. Aug. Kejserens
udtrykkelige Ordre om at forlade Byen og gaa til
Vladivostok, og efter en Del Forberedelser løb
Eskadren ud (med Undtagelse af »Bayan«, der
27. Juli var stødt paa en Mine) 10. Aug. Kl. 5
Form. Det kom herved til Slag med den i
Tide alarmerede jap. Flaade; denne holdt sig
som Regel paa en Afstand af c. 9000 m; 6 1/4
