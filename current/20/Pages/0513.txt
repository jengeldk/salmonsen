Thüringerwald, strækker sig med en Længde af 4 km
gennem en snæver Dal og har (1910) 7883 Indb.
Der findes Fabrikation af Tobakspiber,
Metalvarer, Cigarrør; tillige benyttes R. meget som
Sommeropholdssted
<i>(Joh. F.). O. K.</i>
</chapter>

<chapter name="Ruhmkorff, Heinrich Daniel">
<b>Ruhmkorff</b> ['ru.mkårf], <sp>Heinrich Daniel</sp>,
Instrumentmager, f. 15. Jan. 1803 i Hannover,
d. 19. Decbr 1877 i Paris. R. kom 1825 til at
arbejde i et mekanisk Værksted i Paris,
grundede her 1840 en selvstændig Forretning og gav
sig næsten udelukkende af med at lave
elektriske Apparater. Hans Navn er især knyttet
til de store Gnistinduktorer (R.'s Ruller), han
fabrikerede.
<i>(K. S. K.). A. W. M.</i>
</chapter>

<chapter name="Ruhnken, David">
<b>Ruhnken</b> ['ru.ŋk<sub>ə</sub>n], <sp>David</sp>, Filolog, f. i
Nærheden af Stolp i Pommern 2. Jan. 1723, d.
i Leyden 14. Maj 1798. Han studerede først i
Wittenberg, men gik allerede 1744 til Leyden,
hvor Hemsterhuys blev hans Lærer, og følte sig
snart mere som Nederlænder end som Tysker.
Han blev 1757 Lektor i Græsk i Leyden og 1761
efter Oudendorp's Død Prof. i Historie og
Veltalenhed. Af hans Skr, der væsentlig behandler
kritiske Spørgsmaal, kan nævnes hans <i>Epistolæ
criticæ</i> (Leyden 1749 og 1751) og Udgaver af
<i>Timæi Sophistæ Lexicon vocum Platonicarum</i>
(1754), Rutilius Lupus (1768), Vellejus
Paterculus (1779) og den homeriske Hymne til Demeter
(1780 og 1782). Et Mesterværk i formel
Henseende er hans <i>Elogium Tiberii Hemsterhusii</i>
(1768). Hans Udgave af Scholierne til Platon
blev udgivet efter hans Død af Wyttenbach
(1800), som desuden har beskrevet hans
Levned (<i>Vita Ruhnkenii</i> [1799]). Efter R.'s Død
udgaves ogsaa hans <i>Opuscula</i> (2. Opl. 1823) og
hans <i>Oratiortes, dissertationes, epistolæ</i> (ved
Friedemann, 2 Bd, Braunschweig 1828).
<i>H. H. R.</i>
</chapter>

<chapter name="Ruhr">
<b>Ruhr</b> [ru.r], højre Biflod til Rhinen,
udspringer i preuss. Prov. Westfalen i
Regeringsdistriktet Arnsberg 664 m o. H. paa
Winterberg-Plateauet, strømmer hovedsagelig i vestlig
Retning og udmunder ved Ruhrort i Rhinen efter
et Løb paa 235 km. R. er ved Hjælp af 10
Sluser sejlbar paa en Strækning af 75,6 km fra
Witten og gennemstrømmer fra Herdecke til
Mülheim et af de vigtigste og største Stenkulslejer
paa det europæiske Fastland.
<i>(Joh. F.). O. K.</i>
</chapter>

<chapter name="Ruhrbesættelsen">
<b>Ruhrbesættelsen</b> [ru.r-], Versaillestraktaten
af 28. Juni 1919 bestemmer i 8. Afsn., Tillæg 2, §
17, af dersom Tyskland ikke opfylder sine
Leveringsforpligtelser, skal Erstatningskommissionen
underrette hver af de interesserede Magter
derom og stille Forslag om, hvad der i den
Anledning skal gøres. § 18 i det nævnte Tillæg
fastsætter, at de Forholdsregler, som de
allierede og associerede Magter har Ret til at tage
i Tilfælde af, at Tyskland med Vilje ikke
efterkommer sine Forpligtelser, kan omfatte
»økonomiske og finansielle Indgreb og Repressalier
og i det hele saadanne andre Forholdsregler,
som de respektive Regeringer maatte anse for
nødvendige«. Efter at Erstatningskommissionen
26. Oktbr 1922 havde konstateret, at Tyskland
ikke havde leveret alt det Tømmer og Kul, som
det var forpligtet til, meddelte den fr. og den
belgiske Regering under Henvisning til de
citerede Bestemmelser den 10. Jan. 1923 den
tyske Regering, at en Kontrolkommission af
Ingeniører vilde blive sendt til Ruhrdistriktet paa
højre Rhinbred for at sikre, at de tyske
Leveringer fandt Sted, idet det samtidig betonedes,
at det ikke drejede sig om en militær Operation
ell. om en politisk Okkupation. Derefter blev
største Delen af Ruhrdistriktet besat af fr. og
belgiske Tropper.

Fra tysk Side er R.'s Lovlighed blevet
bestridt, idet man bl. a. har henvist til, at de
manglende Leveringer ikke skyldtes Tysklands
svigtende Vilje til at opfylde sine Forpligtelser,
hvilket Traktaten kræver. Man har endvidere
gjort gældende, at Erstatningskommissionen
tidligere, nemlig 21. Marts 1922, i Alm. havde
bestemt, at dersom Tyskland ikke leverede alt,
hvad det var forpligtet til i 1922, vilde det
manglende blive det afkrævet ved Aarets Udgang.
Fremdeles har man anført, at Forholdsregler,
der træffes som Følge af Forsømmelse med
Leveringerne, iflg. den ovenn. § 18 skal tages
af de allierede og associerede Magter som
Helhed, ikke derimod af de enkelte interesserede
Magter, som Leveringerne tilkommer. Endelig
har man hævdet, at de Foranstaltninger, som
udover økonomiske og finansielle Indgreb og
Repressalier i H. t. Traktaten kan blive Følgen
af Leveringsmangler, i hvert Fald ikke kan
omfatte Besættelse af højre Rhinbred, idet
Betingelserne for militær Okkupation af tysk
Omraade p. Gr. a. udeblevne Erstatningsydelser
udtømmende er angivet i Traktatens Art. 428 ff.,
hvorefter Forsømmelse med
Erstatningspræstationerne kun kan medføre en Forlængelse af
Besættelsen ell. en ny Okkupation af <sp>venstre</sp>
Rhinbred.

Medens det af disse Grunde af mange anses
for tvivlsomt, om R. kan kaldes retmæssig,
kunde man endvidere spørge, om dens
Lovlighed ikke følger af Folkerettens alm. Regler.
Dette maa imidlertid vistnok benægtes, allerede
fordi Versaillestraktaten selv bestemmer
Følgerne af Mangler ved Erstatningsydelserne,
derunder som nævnt ogsaa en forlænget ell. fornyet
Besættelse af venstre Rhinbred, men ikke af
højre, bortset fra de iflg.
Rhinlandsoverenskomsten besatte Brohoveder. — Forhandlingerne om
Ophøret af R. førte Sommeren 1925 til, at det
besatte Omraade igen blev rømmet af de
fremmede Tropper. (<sp>Litt</sp>.: <sp>Bremer</sp>, <i>Pourquoi
la France est dans la Ruhr</i> [Marseille 1923]. Den
tyske Regering har offentliggjort en Rk.
Dokumenter i »Zusannmenstellung von Aktenstücken
über den französisch-belgischen Einmarsch in
das Ruhrgebiet« [Berlin 1923]).
<i>G. R.</i>
</chapter>

<chapter name="Ruhrort">
<b>Ruhrort</b> ['ru.rårt], Havneforstad til Duisburg
i preussisk Rhin-Provinsen, ved Ruhrs
Udmunding i Rhinen. R. har den største Flodhavn i
Europa med store Kuldepoter og Skibsværfter.
En 1907 fuldført Rhinbro forbinder R. med
Homberg. Der findes Fabrikation af
Ultramarin, Maskiner, Jern- og Blikvarer samt betydelig
Handel med Korn, Træ, Jern- og Kolonialvarer,
men særlig er R. Hovedsædet for Udførselen af
iStenkul, der herfra fortrinsvis gaar til
Strasbourg og Holland, og Indførselen af Jernmalme
fra Sverige og Spanien. I Nærheden findes store
