Felter leveret banebrydende Arbejder. Han
har paavist Forbindelsen mellem Stjerneskud og
Kometer: <i>Note e riflessioni sulla teoria
astronomica delle stelle cadenti</i> (1867), oversat paa
Tysk af
Boguslawski:
»Entwurf einer
astronomischen
Theorie der
Sternschnuppen« (1871), <i>Le
stelle cadenti</i>
(1873) og
<i>Orbite cometarie,
correnti
cosmiche meteoriti</i>
(1908). Han
har bevist, at
Merkur har en
bunden
Rotation: <i>Sulla
rotazione e sulla
costituzione
fisica di Mercurio</i>
(1889). For Venus mener S., det samme er
Tilfældet: <i>Considerazioni sul moto rotatorio del
pianela Venere</i> (1890), men dette er endnu
tvivlsomt. Men størst Opsigt har vel S. vakt
ved sine Studier over Mars: <i>Osservazione
astronomiche e fisiche sull' asse di rotazione e sulla
topografia del pianeta Marte</i>, I—VII
(1878—1910), hvori han diskuterer sine Observationer
af Marsoppositioner 1877—90. I
Stellarastronomien har han publiceret: <i>Sulla distribuzione
apparente delle stelle visibili ad occhio nudo</i>
(1889) og <i>Osservazioni sulle stelle doppie</i>, I—II
(1888—1909). Af hans Arbejder i den gamle
Astronomis Historie nævnes: <i>I precursori di
Copernico nell' antichità</i> (1873) og <i>Le sfere
omocentriche di Eudosso, di Callippo e di
Aristotele</i> (1875), <i>Rubra canicula</i> (1896—97),
<i>Origine del sistema planetario eliocentrico presso
i Greci</i> (1898), <i>L'astronomia nell' antico
testamento</i> (1903), 1904 oversat paa Tysk, 1905 paa
Engelsk med talrige Tilføjelser af S., <i>I
primordi dell' Astronomia presso i Babilonesi</i>, <i>I
progressi dell' Astronomia presso i Babilonesi</i>
(1908). Til Nallino's Udg. af Al-Battani's <i>Opus
Astronomicum</i> har S. leveret saglige
Bemærkninger. Der udgaves i 2 Bd (1925) en revideret
Udgave af S.'s Arbejder i den samlede
Astronomi: <i>Scritti sulla storia della Astronomica
Antice</i>, hvoraf 1. Bd indeholder hans allerede
publicerede Arbejder, 2. Bd meddeler de hidtil ikke
offentliggjorte (Bologna 1925). Af S.'s
matematiske Arbejder nævnes: <i>Théorèmes sur
le mouvement de plusieurs corps qui
s'attirent mutuellement dans l'espace</i> (1864). Ved
Siden af det hidtil nævnte har S. skrevet
meteorologiske og jordmagnetiske Afh., deltaget
i Længdebestemmelser, 1863—75 redigeret
<i>Effemeridi di Milano</i>, sammen med sin Eftermand
Celoria udg. Stjernekatalogen <i>Posizioni medie
per 1870,0 di 1119 stelle</i> (1901) og som Direktør
for Observatoriet publiceret: <i>Pubblicazioni del
Reale Osservatorio di Brera in Milano</i>, I—XLVI
(1873—1901). 1861 fandt S. Asteroiden Hesperia
(68); 1862—94 har han observeret Kometerne,
saa længe de kunde ses, og til 1900
Dobbeltstjerner; af disse sidste er kun som allerede
nævnt en Del (1875—85) hidtil publiceret. Han
har sammen med O. Struve udg. Dembowski's
Dobbeltstjerneohservationer, sammen med
Cacciatore den astronomiske Brevveksling mellem
Piazzi og Oriani. 1902 fik S. Bruce-Medaille fra
<i>Astronomical Society of the Pacific</i>. (<sp>Litt</sp>.:
<sp>Celonia</sp>, G. S.; Il Biellese. <i>Pagine raccolte
e pubblicate dalla Sezione di Biella del Club
alpino italiano</i> [Milano 1899]; <sp>G.
Cassarella</sp>. <i>G. S.</i> [Turin 1914]).
<i>J. Fr. S.</i>

<img>G. V. Schiaparelli.</img>
</chapter>

<chapter name="Schiavone, Andrea Medolla og Giorgio">
<b>Schiavone</b> [sk<sub>i</sub>a'vone], 1) <sp>Andrea
Medolla</sp> ell. <sp>Meldolla</sp>, kaldet S. (d. v. s.
Slavonieren), ital. Maler og Raderer, f. i
Sebenico i Dalmatien 1522, d. 1582 i Venedig, var
Elev af Tizian og uddannedes endvidere under
Indflydelse af Parmegianino. Under de smaa og
trykkende Kaar, som S. levede i, synes han
aldrig ret at have faaet Lejlighed til at
gennemdyrke sit utvivlsomme Talent til fuld Højde.
Hans Tegning er svag og uden Karakter, men
Farven har hele den venetianske Kolorits dybe
og rige Fylde og straalende Sundhed. Af S.'s
Malerier, der omfatter religiøse og mytologiske
Emner samt Landskaber og Portrætter,
fremhæves: Kristi Daab i Akademiet i Venedig,
Hyrdernes Tilbedelse i Uffizierne i Firenze, Abel's
Død o. fl. Portrætter i Pitti smst., endelig et Par
Landskaber i Berlin og Juppiter og Semele i
London. Der har været nogen Tvivl, om de
Raderinger, der var signerede af Andrea
Meldolla, rettelig kunde henføres til S.
Almindeligvis antages det dog, at det er samme
Kunstner. Det er en Række Blade, hovedsagelig
gengivende Kompositioner af Parmegianino, meget
omhyggelig og fint udførte i en blød malerisk
Manér. 2) <sp>Giorgio</sp>, egentlig <sp>Giorgio di
Tommaso Chiuliomich</sp>, f. i Sebenico i
Dalmatien (derfor Signaturen <sp>Dalmaticus</sp>),
ital. Maler af paduansk Skole, Elev af F.
Squarcione, virkede længe i Padua og udførte
sirlig malede Billeder, hvoraf Prøver i Berlins
Kaiser Friedrich-Mus. (Tronende Maria), Saml.
i Turin (Maria med Barnet), Bergamo m. v.
<i>(A. R.). A. Hk.</i>
</chapter>

<chapter name="Schibin-el-Kom">
<b>Schibin-el-Kom.</b> (<sp>Chibin-el-K.</sp>), ægypt.
By, Hovedstad i den ægypt. Prov. (Mudirieh)
Menufieh, den sydligste i Deltaet. S. er
Station paa Jernbanelinien mellem Kairo og Tanta.
(1917) 24600 Indb. I Nærheden ligger
Tell-el-Jehudi.
<i>C. A.</i>
</chapter>

<chapter name="Schibsted, Amandus Theodor">
<b>Schibsted</b> ['∫ibstæd], <sp>Amandus
Theodor</sp>, norsk Redaktør og Bladejer, f. i Oslo 5.
Maj 1849, d. 7. Maj 1913. Han gennemgik
Nissen's Latinskole, kom derefter i
Bogtrykkerlære hos sin Fader, indtil han 1871 indtraadte
som Medarbejder i det af denne udgivne Blad
»Aftenposten«, hvis Chefredaktør og Ejer han
var fra 1. Febr 1879 til sin Død. Om dette Blads
Fremgang under S.'s Ledelse se Art.
<sp>Aftenposten</sp>. Som Redaktør forestod S. navnlig
Bladets Nyhedsafdeling, ligesom han leverede
en hel Del Referater og Korrespondancer. Med
levende Interesse arbejdede han for en
Organisation af den norske Presse og støttede med
stor Liberalitet Foretagender til norske
Journalisters økonomiske Betryggelse. Han var
