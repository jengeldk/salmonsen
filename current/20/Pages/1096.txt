»Valgordningskommission«, som i Aarene 1919—1924 har
afgivet en Række Betænkninger ang.
konstitutionelle Reformspørgsmaal og navnlig forberedte
Indførelsen af Forholdsvalg.

Som Docent og konstitueret Prof. holdt S.
Forelæsninger over Familieret, Tingsret, Proces
og Strafferet. Paa en indgaaende Fremstilling
af Læren om Ægtefællers Formuesforhold tog
han 1892 den jur. Doktorgrad. En af hans
Prøveforelæsninger »Hvorvidt er der fra et
legislatorisk Standpunkt Grund til at paalægge
Erstatning for anden Skade end den økonomiske?«, er
trykt i »Tidsskrift for Retsvidenskab« 1893 samt
i 8. og 9. Juristmødes Forhandlinger.
Disputatsen med supplerende Bemærkninger er trykt i
»Norsk Retstidende« 1893. De Forelæsninger,
S. havde holdt ved Univ. over Tingsretten og
Strafferettens alm. Del, udkom straks i
Kontratryk. En paa ny gennemarbejdet Fremstilling
af Tingsretten har Forf. udg. i Trykken
(»Forelæsninger over norsk Tingsret« [1901—1912]).
Foruden disse større Arbejder har han leveret
en Del Anmeldelser i »Tidsskrift for
Retsvidenskab«. Ogsaa i Dagspressen har han optraadt
som Forf., særlig ang. Forholdsvalg. En
Artikelrække om dette Emne, først trykt i
»Morgenbladet« 1885, er af de konservative
Foreningers Centralstyre udg. i Særtryk 1886.
<i>K. Ø.</i>
</chapter>

<chapter name="Scheel, Paul">
<b>Scheel</b> [sje'l], <sp>Paul</sp>, dansk Læge, f. 28. Febr
1773 i Itzehoe, d. i Kbhvn 17. Juni 1811. S.
studerede opr. Jura i Göttingen, men gik over
til Medicinen. Efter at være immatrikuleret
1794 i Kbhvn tog han med. Eksamen 1796, men
var allerede Aaret forud blevet ansat som
Reservelæge ved Fødselsstiftelsen under Matthias
Saxtorph. S. tog Doktorgrad 1798 med den paa
forsk. Maade opsigtvækkende Afh.: <i>De liquore
amnii</i>, rejste derefter udenlands, besøgte atter
Göttingen og senere Wien og Italien, hvor han
blev angrebet af en epidemisk Sygdom og var
Døden nær. Hjemkommen blev han 1801
Hofmedikus, s. A. Reservelæge ved Plejestiftelsen
og fra 1802 Stadsfysikus, hvad der betød, at der
lagdes stort Beslag paa hans administrative
Evner. Han var saaledes Meddirektør for
Fattigvæsenet og for Fødselsstiftelsen, og i
Sundhedskollegiet sad han fra dets Oprettelse 13. Maj
1903 til sin Død. S. var en meget fremragende
Hygiejniker med stor Interesse for social
Medicin. Han forbedrede Vandvæsenet og
Renovationen, ordnede Sygeplejen under Fattigvæsenet
og var den første, der skaffede Hovedstaden
Vaccine. Ogsaa paa det humanitære Omraade
gjorde han sig gældende (Prostitutionen,
Druknendes Redning). S. udfoldede en stor litterær
Virksomhed baade som Udgiver og som
Oversætter, i mindre Grad som Forf., og han
bidrog meget til at gøre dansk Medicin kendt i
Udlandet. Bl. Oversættelserne findes (fra Latin)
»Matth. Saxtorph's gesamm. Schriften,
Kopenhagen 1803«, samt nogle Arbejder over
epidemiske Sygdomme. Han grundlagde med <sp>Pfaff</sp>
i Kiel »Nord. Arch. f. Natur- u. Arzneikunde«
(1799—1807), som fortsattes i »Neues nord.
Archiv«. Med Matematikeren <sp>C. F. Degen</sp>
udgav han »Physical., chem., naturhist. u. math.
Abhandlungen«, udvalgte af Vidensk. Selsk.'s
Skrifter. Selv udgav han det ufuldendte Værk:
»Die Transfusion des Blutes« I—II, 1802—03, og
en lille Afh. om en Epidemi af Mundklemme
paa Færøerne. — Som Saxtorph's Elev nød S.
stort Ry som Fødselshjælper. I Disputatsen
lededes han ind paa Studier over Fosterets
Kvælningsdød, og han fik her blivende Bet. som
den, der indførte instrumental Opsugning af
Slim etc. fra det nyfødte Barns Svælg og
Luftrør. Han angav hertil et særligt Instrument,
som han ogsaa anbefalede til Anvendelse ved
Drukning ell. Forgiftninger (Maveudpumpning).
(<sp>Litt</sp>.: <sp>Ingerslev</sp>, »P. S.« i Festskr. til Jul.
Petersen [1910]).
<i>J. S. J.</i>
</chapter>

<chapter name="Scheel, Signe">
<b>Scheel</b> [∫e.l], <sp>Signe</sp>, norsk Malerinde, f. paa
Hamar 1860. Hendes første Lærer var Chr.
Krohg i Oslo 1881. Fra Høsten 1881 til Foraaret
1884 malede hun hver Vinter hos
Portrætmaleren Carl Gussow, Berlin, og senere hos
Werenskiold, Krohg, Heyerdahl og Eilif Peterssen i
Oslo. Senere har hun opholdt sig fl. Gange i
Kbhvn, 1889 malede hun hos Dagnan Bouveret i
Paris og 1892 smst. hos Puvis de Chavannes.
1898, 1900, 1902, 1905—06 og 1912—13 gjorde hun
Rejser til Italien. Hjemme har hun væsentlig
boet i Oslo. S. er en sjældent fin Kolorist.
Hendes Farve er ikke rig, men ejer en udsøgt,
graalig, sølvagtig Skønhed. Hendes Arbejder,
præges af en udviklet kunstnerisk Følelse og af
en egen stilfærdig Fornemhed, som adler
hendes Virkelighedsskildring og gør hende til en af
Norges betydeligste kvindelige Kunstnere. Hun
interesserer sig meget for at male nøgen Figur
saavel som for Portrætter og større religiøse
Kompositioner. Men mest maleriske er kanske
hendes Gaard- og Gadeinteriører, helst med
Træer. Hun har udstillet paa de fleste af
Statens aarlige Udstillinger i Oslo fra 1884 til 1910.
Separatudstilling i Oslo Kunstforening i Febr
1907 og i Decbr 1909, i Kunstnerforbundet Oktbr
1914 og Marts 1925.
<i>C. W. Sch.</i>
</chapter>

<chapter name="Scheele, Carl Wilhelm">
<b>Scheele</b> ['∫e.l<sub>ə</sub>], <sp>Carl Wilhelm</sp>, sv.
Kemiker, f. 9. Decbr 1742 i Stralsund, d. 21. Maj
1786 i Köping. S. kom, efter at have været tre
Aar i Privatskole og derefter paa Gymnasium
i Stralsund,
allerede 1757 i
Lære hos
Apoteker Bauch i
Göteborg.
Allerede fra
Barnealderen havde
han stærk
Forkærlighed for
selvstændigt
Arbejde og
Tænkning, og da
han paa
Apoteket havde
Lejlighed til at
sysle med en
ikke ringe
Mængde
Kemikalier, studerede
han disses
Forhold i sin Fritid med en saadan Ihærdighed og
Forstaaelse, at han til næsten ethvert af disse
Stoffer har knyttet en for Videnskaben ny
Iagttagelse ell. Opdagelse. Sine Kundskaber

<img>C. W. Scheele.</img>
