<chapter name="Reuter, Enzio Rafael">
<b>Reuter</b> ['röjt<sub>ə</sub>r], <sp>Enzio Rafael</sp>, finsk
Zoolog, f. 1867 i Åbo, blev 1885 Student, 1896
Licentiat og 1897 Docent ved Univ. i
Helsingfors. Ligesom sin Broder interesserede han sig
for Entomologi og udgav dels en Rk. mindre
og større Arbejder af faunistisk Art, især
omhandlende Sommerfugle, dels (1896) »Die
Palpen der Rhopaloceren«, i hvilket han benytter
Palpernes Bygning som Grundlag for
Dagsværmernes Systematik. Senere kom hans Studier
navnlig til at beskæftige sig med de for
Landbruget skadelige Dyr; 1900 udgav han saaledes
»Die Weissährigkeit der Wiesengräser«, hvori
det klarlægges, at en Mide (<i>Pediculopsis
graminis</i>) er Skyld i den paagældende
Ødelæggelse, og Aaret efter ansattes han som
Agrikultur-Entomolog ved Univ. og som Forstander
for Statens Forsøgsvæsen. I den flg. Tid har
han bl. a. udgivet aarlige Beretninger over
Skadedyrene og endvidere i et Par større
Arbejder gjort nøjere Rede for den tidligere
nævnte Mide og navnlig for dens Udvikling.
1910 udnævntes han til Prof. ved Univ. i
Helsingfors.
<i>R. H. S.</i>
</chapter>

<chapter name="Reuter, Florizel von">
<b>Reuter</b> ['rå^i.tə?], <sp>Florizel von</sp>, amer.
Violinist, f. 21. Jan. 1893 i Davenport, Elev af
fl. fremragende Violinmestere som Sauret,
Thomson, Marteau, har vundet Navn paa
talrige Koncertrejser i Europa og Amerika som
udmærket Violinkunstner; han har skrevet en
»Geschichte der Solo-Violinlitteratur« og
komponeret nogle Operaer og Orkesterværker;
lever nu i Tyskland (Harzen).
<i>W. B.</i>
</chapter>

<chapter name="Reuter, Fritz">
<b>Reuter</b> [råyt<sub>ə</sub>r], <sp>Fritz</sp>, plattysk Forf. og
Digter, f. i Stavenhagen i
Mecklenburg-Schwerin 7. Novbr 1810, d. i Eisenach 12. Juli 1874.
Han studerede Jura og Matematik i Rostock og
Jena og blev i
sidste By
Medlem af
Burschenschaft
»Germania«, der
havde deltaget
i Hambacher
Festen og i
Frankfurter
Attentatet og
derfor var i høj
Grad ilde set af
Myndighederne.
1833 blev han
kaldt hjem af
sin Fader
Borgmesteren
og 31. Oktober
under et
Besøg i Berlin
arresteret for Højforræderi, først dømt til
Døden, derpaa benaadet med 30 Aars
Fængsel. I Aarene 1834—39 maatte R. afsone
Straffen i Fængslerne Silberberg, Glogau,
Magdeburg og Graudenz og blev Juni 1839 udleveret
til Mecklenburg, hvor han blev anbragt i den
idylliske Fæstning Dömitz. Efter Frederik
Vilhelm III's Død blev han under den alm.
Amnesti frigivet. Han genoptog nu i
Heidelberg sine jur. Studier, blev Økonom hos
Forpagter Rust i Demzin, lærte Landvæsen, var
en Tid Gymnastiklærer, senere Privatlærer i
Pommern og bosatte sig saa i
Neubrandenburg for at leve af sit Forfatterskab. 1863 tog
han til Eisenach, hvor han byggede sig en Villa
og boede til sin Død. 1853 havde han paa egen
Bekostning ladet de plattyske Digte »Läuschen
u. Riemels« trykke, senere fulgte den
versificerede Fortælling »Kein Hüsung«, »Olle
Kamellen«, en Samling lystige Fortællinger,
deriblandt den fornøjelige »Ut de Franzosentid«
(oversat paa Dansk under Titlen »Fra
Napoleonstiden«). Fremdeles udgav han »Schurr
Murr« (1861), hvori Autobiografien »Meine
Vaterstadt Stavenhagen«, »Ut mine
Festungstid«, i hvilken Bog han skildrer de frygtelige,
med saa stor Sjælsstyrke tilbragte
Fængselsaar, og »Ut mine Stromtid« (1862—64), hans
berømteste og populæreste Fortælling, kendt
paa Dansk under Titlen »Landmandsliv«, ogsaa
dramatiseret. Han viser sig i denne Bog som
den udmærkede, livfulde Fortæller og den
øvede Iagttager af Mennesker og deres baade
lyse og mørke Sider. Han blev den plattyske
Litteraturs store Navn. Endnu fik han
Lejlighed til at udgive Fortællingerne
»Dörchläuchting« og »De mecklenbörgschen Montecchi un
Capuletti oder de Reis' nah Konstantinopel«.
»Sämtliche Werke« (XIII Bd 1863—68); to
Supplementsbind 1878. Folkeudgave (7 Bd
1877—78); »Nachgel. Schriften« med Biogr. af Ad.
Wilbrandt (1875, 9. Opl. 1904). »Sämtliche
Werke«. kritisch hersg. v. W. Seelmann (7 Bd
1905), do. med Biografi af Grube (1908).
(<sp>Litt</sp>.: <sp>O. Glogau</sp>, »F. R.« [1866—1875]; <sp>H.
Ebert</sp>, »F. R.« [1874]; <sp>Römer</sp>, »F. R. in
seinem Leben u. Schaffen« [1895]; <sp>K. Th.
Gaedertz</sp>, »Ans R.'s alten und jungen Tagen«
[3 Bd 1894—1900]; <sp>K. Fr. Müller</sp>, »F. R.'s
Leben« [1909]; »Gedenkbuch zu 100.
Geburtstag« [1910]).
<i>C. B-s.</i>

<img>F. Reuter.</img>
</chapter>

<chapter name="Reuter, Gabriele">
<b>Reuter</b> [rå^yt<sub>ə</sub>r], <sp>Gabriele</sp>, tysk
Forfatterinde, f. i Alexandria 8. Febr 1859, kom med
sin Moder, der var bleven Enke, til Tyskland,
levede bl. a. i Weimar, nu i Berlin. Sit Ry som
Romanforfatterinde grundlagde hun med den
fængslende, psykologisk velbegrundede Roman
»Ans guter Familie« (1895, 16. Opl. 1906), en
ung Piges Lidelseshistorie, fortalt i bevægede
Træk. Senere har hun skrevet en lang Rk.
Romaner og Noveller, der ikke har kunnet
fordunkle hendes Debut. Nævnes kan dog »Frau
Bürgelin und ihre Söhne« (1899) og »Das
Träuenhaus« (1909). Fl. af hendes Bøger
foreligger i dansk Overs. (<sp>Litt</sp>.: »Autobiografi i
»Lit. Echo« III; <sp>Georg Brandes</sp> i
»Gestallen und Gedanken« [1903]).
<i>C. B-s.</i>
</chapter>

<chapter name="Reuter, Odo Morannal">
<b>Reuter</b> ['röjt<sub>ə</sub>r], <sp>Odo Morannal</sp>, finsk
Zoolog, ovenn. E. R. R.'s Broder, f. 28. April
1850 i Åbo, d. smst. 2. Septbr 1913. Blev
Student 1867, Magister 1873, <i>Dr. phil.</i> og Docent
1877 og var 1882—1910 Prof. ved Univ. i
Helsingfors. Han var en af Finlands berømteste
Zoologer og har ved sin rige litterære
Produktion paa sit specielle Omraade, Entomologien,
vundet sig et Navn langt ud over Landets
Grænser. Den Gruppe, han med særlig
Forkærlighed gav sig af med, er Tægerne, og fl. af
hans Skr derom, f. Eks. <i>Hemiptera</i>
