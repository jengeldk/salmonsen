her skal have aabenbaret sig for to Børn, et
berømt Valfartssted. (<sp>Litt</sp>.: <sp>Geiger</sp>, »La
Salette, eine Wunderstätte des 19. Jahrhunderts«
[Barmen 1892]).
<i>(M. Kr.). E. St.</i>
</chapter>

<chapter name="Salève">
<b>Salève</b> [sa'læ.v], Bjergryg i Jurabjergene, i
det fr. Dept <i>Haute-Savoie</i> og paa Grænsen af
den schweiziske Kanton Genève, mellem Arve
og Usses, 20 km lang og naar i <sp>Piton</sp> 1370
m. Fra Genève besøges den meget, da
Udsigten er meget vid; fra Veyrier og fra
Etembières fører elektriske Baner op paa Bjerget.
<i>(M. Kr.). E. St.</i>
</chapter>

<chapter name="Saleyer">
<b>Saleyer,</b> nederlandsk Ø S. f. Celebes, 635
km<sup>2</sup> med 57000 malajiske Indb., er bjergfuld og
hæver sig i Botona Haru til 1780 m. Klimaet er
sundt. Landbruget, der er Hovederhverv,
frembringer Ris, Bomuld, Indigo, Heste og Bøfler.
Desuden vindes Salt. Hovedstaden af s. N.
ligger paa Vestkysten, har en velbeskyttet Red og
livlig Handel.
<i>M. V.</i>
</chapter>

<chapter name="Saléza, Albert">
<b>Saléza</b> [sale'za], <sp>Albert</sp>, fr. Operasanger,
Tenor, f. i Bruges 18. Oktbr 1867, debuterede
1888 paa <i>Opéra comique</i> i Paris og gik 1892
over til den store Opera, hvor han bl. a. har
sunget Othello, Siegmund i »Valkyrien«,
Romeo o. s. v.
<i>S. L.</i>
</chapter>

<chapter name="Salfi, Francesco">
<b>Salfi,</b> <sp>Francesco</sp>, ital. Forf., f. i Cosenza
24. Jan. 1759, d. 5. Septbr 1832 i Passy. Da han
havde sluttet sig til den fr. Revolutions Ideer,
blev han Sekretær ved den af Franskmændene
indsatte Regering i Neapel; siden fik han et
Professorat i Milano. Fra 1815 til sin Død
levede han i Frankrig. S. har skrevet i sit
Modersmaal og paa Fransk. Hans Navn er særlig
knyttet til en Fortsættelse af Guinguené's store
<i>Histoire littéraire d'Italie</i>, som han førte op
til Slutn. af 17. Aarh. (11.—14. Bd 1834—35).
Han har desuden skrevet <i>Saggio storico sulla
commedia italiana, Résumé de l'histoire de la
littérature italienne</i>, et stort Antal Artikler i
Michaud's <i>Biographie universelle</i>, og nogle
Digte og Tragedier.
<i>(E. G.). E. M-r.</i>
</chapter>

<chapter name="Salford">
<b>Salford</b> ['så.(£)fəd ell. 'sæ£fəd], By i det
nordvestlige England, Lancashire, Søsterstad til
Manchester, kun skilt fra denne ved den lille
Flod Irwell, som paa de 3 Sider omgiver S.
S., der i alle Henseender undtagen i Styrelse er
een By med Manchester, er ligesom denne By
et af Englands Midtpunkter for
Bomuldsindustrien (se <sp>Manchester</sp>). S., der 1921 havde
234150 Indb., har en af den ældre Pugin i
gotisk Stil opført rom.-kat. Katedral, et stort
Lystanlæg (Peel Park), et Museum og et
Cellefængsel (<i>New Bailey</i>), der er opført efter
Fængselsreformatoren Howard's Principper.
<i>(M. Kr.). G. G.</i>
</chapter>

<chapter name="Salg">
<b>Salg,</b> se <sp>Køb og Salg</sp>.
</chapter>

<chapter name="Salganer">
<b>Salganer,</b> store Kvægslagterier med
Talgkogerier paa de russ. Stepper.
</chapter>

<chapter name="Salgir">
<b>Salgir,</b> Flod paa Halvøen Krim i
Sydrusland, udspringer ved Foden af Tschatyr Dagh,
strømmer mod NØ. og udmunder efter et Løb
paa 181 km i Sivasch ell. det »raadne Hav«, der
ved en smal Sandtange er skilt fra det asovske
Hav. S. gennemstrømmer først en snæver
Fjeldkløft, derpaa en bred og frugtbar Dal og
omgives i sit nedre Løb af store Sivbevoksninger.
S. er om Sommeren vandfattig og formaar ikke
at bane sig Vej helt ud i Sivasch, der til Dels
tørrer ud og efterlader en Saltskorpe.
<i>(H. P. S.). N. H. J.</i>
</chapter>

<chapter name="Salgrami">
<b>Salgrami,</b> se <sp>Gandak</sp>.
</chapter>

<chapter name="Salgsløb">
<b>Salgsløb</b> er i Alm. de mindst ansete og
lavest doterede Løb paa Væddeløbsbanen.
Samtidig med Anmeldelsen til Løbet maa Ejeren
opgive det Beløb, som han vil sælge Hesten for
efter Løbet. Jo lavere dette Beløb er, desto
mindre Vægt kommer Hesten til at bære i
Løbet og desto større Udsigt har den altsaa
til at vinde Præmien. Efter Løbet skal den
sejrende Hest være til Salg for den opgivne Pris.
Ejeren maa altsaa gøre sin Beregning, om det
kan betale sig for ham at skille sig ved Hesten
for den Pris, han har opgivet, plus det, Hesten
vinder i Løbet. Undertiden skal ogsaa alle de
andre Heste, der har deltaget, være til Salg og
da for den opgivne Pris plus en Sum, der
svarer til den, 1. Hest vinder.
<i>(C. G. B.). O. P.</i>
</chapter>

<chapter name="Salian">
<b>Salian,</b> <sp>Ssaljany</sp>, By i Transkaukasien,
Guv. Baku, ligger 120 km SSV. f. Baku ved
Kura, der her spalter sig i fl. Arme og danner
et 850 km<sup>2</sup> stort Delta. S. har c. 10000 Indb.,
der næsten udelukkende er muhammedanske
Tatarer. S. driver Fiskeri og Indvinding af Salt.
<i>(H. P. S.). M. V.</i>
</chapter>

<chapter name="Salicaceæ">
<b>Salicaceæ,</b> se <sp>Pilefamilien</sp>.
</chapter>

<chapter name="Saliceti, Christophe">
<b>Saliceti</b> [ital. sali't∫eti, fr. -sæ'ti],
<sp>Christophe</sp>, fr. Revolutionsmand (1757—1809), f.
paa Corsica og blev Sagfører paa sin Fødeø,
valgtes 1789 til den fr. Nationalforsamling og
var her ivrig for Corsicas Indlemmelse, men
tillige for Paoli's Tilbagekaldelse. 1791 blev han
Prokurør paa Øen og 1792 valgt til Konventet,
hvor han som Jakobiner stemte for Kongens
Død. Han sendtes derefter til Corsica, søgte
forgæves at bekæmpe Paoli's Indflydelse og nødtes
til »at drage bort; fulgte med de republikanske
Hære, der indtog og straffede Marseille og
Toulon, og havde væsentlig Del i at skaffe
Napoleon Bonaparte en Kommando ved
sidstnævnte Bys Belejring. 1796 blev ham
Kommissær ved den italienske Hær, som Bonaparte
førte, og medvirkede desuden ved
Ordningen af Corsicas Forhold. Som Medlem af de
500's Raad var han imod Statskuppet 18.
Brumaire, men bøjede sig derfor og brugtes 1802
ved Genuas Indlemmelse i Frankrig. 1806 blev
han Politiminister for Kong Josef Bonaparte i
Neapel, 1807—08 Krigsminister; brugtes 1809
ved Roms Indlemmelse i Frankrig, men ilede
s. A. til Calabrien for at afværge et engelsk
Angreb, døde pludselig, maaske forgivet.
<i>E. E.</i>
</chapter>

<chapter name="Salicin">
<b>Salicin,</b> C<sub>6</sub>H<sub>11</sub>O<sub>5</sub>.O.C<sub>6</sub>H<sub>4</sub>.CH<sub>2</sub>OH, er et
Glykosid, der findes i Barken og Bladene af forsk.
Pile- og Poppelarter, i Blomsterknopperne af
<i>Spiræa ulmaria</i> og i ringe Mængde i Bævergejl.
S. krystalliserer af vandig Opløsning i
smaahvide Blade, smager intensiv bittert og opløses
let i Vand, endnu lettere i Alkohol, men ikke i
Æter. Ved Indvirkning af Emulsin spaltes det i
Sukker og Saligenin (Salicylalkohol); ved
Destillation med Kaliumkromat og Svovlsyre giver
S. Salicylaldehyd.
<i>(O. C.) S. P.</i>
</chapter>

<chapter name="Salicional">
<b>Salicional,</b> en aaben Labialstemme i Orgelet.
</chapter>

<chapter name="Salicor">
<b>Salicor</b> er en ved Forbrænding af
Strandplanter fremstillet, meget uren Soda.
</chapter>

