som bl. a. karakteriseredes ved Godsejernes
hensynsløse Kamp for at arbejde sig op
økonomisk efter det Slag, der var tilføjet dem ved
Livegenskabets Ophævelse, har S. skildret i
»Znaki vremeni« (»Tidens Tegn«). I to satiriske
Billedrækker, »Gospoda Taškentsy« (»De
Herrer fra Taškent«) og »Pompadury i
Pompadurši« fremfører han en Række Typer, skabt
af Reformtiden, hensynsløse Spekulanter og
Eventyrere, der graadigt flokkes alle Vegne,
hvor ny Foretagender spirer frem. Et »Taškent«
finder S. ikke alene i de nyerhvervede
Distrikter i Asien, men ogsaa, i mangen Afkrog af det
gamle Rusland. Undertiden har S. brugt ren
Novelleform, saaledes i »Kruglyj god« (»Aaret
rundt«) og »Gospoda Golovlevy« (»De Herrer
Golovlev«, 1880). Denne sidste giver ligesom den
til Dels over personlige Erindringer byggede
»Posechonskaja starina« (»Den gamle Tid i
Posechonien«) et rystende Indblik i, hvad
Livegenskabet førte med sig, ikke blot af Ulykke
og Fornedrelse for de Livegne, men af
bundløs Demoralisation for deres Herrer. Af S.'s
øvrige Skr kan nævnes »Istorija odnogo goroda«
(»En Bys Historie, 1870), en Slags satirisk
Ruslands Historie, »Blagonaměrennyja rěči«
(»Velsindede Taler«, 1876), »Sovreměnnaja idillija«
(»En samtidig Idyl«, 1883), »Meloči žizni«
(»Livets smaa Ting«) og en Række Eventyr,
hvoriblandt »Bědnyj volk« (»Den stakkels Ulv«). —
S.'s samlede Værker udkom 1891—93 i
Petrograd i 12 Bd.
<i>(A. M. B.). H. C-e.</i>
</chapter>

<chapter name="Saltæter">
<b>Saltæter,</b> se <sp>Ætylklorid</sp>.
</chapter>

<chapter name="Saltzmann, Karl">
<b>Saltzmann</b> ['zaltsman], <sp>Karl</sp>, tysk Maler,
f. 23. Septbr 1847 i Berlin. Han er Elev af
Eschke, blev 1896 berlinsk Akademiproressor. S.
er væsentlig Sømaler. Med det tyske Kejserhofs
voksende Marineinteresse steg ogsaa hans
Stjerne. 1880 gjorde han med Prins Heinrich en
Rejse omkr. Jorden, 1888 var han med Kejseren
i Petrograd (herfra »Kejserens Ankomst til
Kronstadt«, en Gave til den russ. Kejser), og
senere fulgte han Kejser Vilhelm til Norge,
»Hohenzollern i Sognefjorden« (1889). Fra disse
Rejser og mange private har han faaet
vekslende Motiver, som han har behandlet med
Sans for det dramatiske og effektfulde og stor
malerisk Sikkerhed. I Berlins Mus. bl. a.
»Manøvrefart« (1896); i Mus. i Kiel ses
»Eckernförde-Affæren« (»Christian VIII«).
<i>A. Hk.</i>
</chapter>

<chapter name="Saltø">
<b>Saltø,</b> Hovedgaard i Øster Flakkebjerg
Herred, V. f. Næstved, opr. Solte, nævnes 1330,
købtes 1386 af Dronning Margrethe, som 1393
skænkede den til Roskilde Bispestol. Ved
Reformationen blev den et kgl. Len, som Christian IV
1646 mageskiftede til sin Søn Grev Valdemar
Christian, der solgte den til Korfits Ulfeld,
efter hvis Fald 1662 den atter kom under
Kronen, der overdrog den til Generalløjtnant Hans
Ahlefeldt. 1725 købtes den af Overkammerherre
C. Ad. v. Plessen, der 1757 oprettede et
Fideikommis af S. og Harrested.
<i>B. L.</i>
</chapter>

<chapter name="Salubrin">
<b>Salubrin,</b> et Arkanum, bestaaende af
Eddikesyre, Eddikeæter, Alkohol og Vand.
<i>E. K.</i>
</chapter>

<chapter name="Salubritet">
<b>Salubritet</b> (nylat.), sund Beskaffenhed.
</chapter>

<chapter name="Saluen">
<b>Saluen</b> ['sa.£w<sub>i</sub>n], se <sp>Salwen</sp>.
</chapter>

<chapter name="Salus">
<b>Salus,</b> en rom. Gudinde, Personliggørelse af
Sundhed og god Lykke; hun dyrkedes saavel i
Rom som forsk., andre Steder i Italien. Opr.
sabinsk fik hun 302 f. Kr. et Tempel paa den
kvirinalske Høj og en dertil knyttet Fest (5.
Aug.). Hun tænktes at fremme Sundhed og
Lykke, saavel hos Enkeltmand, som navnlig for
Romerfolket (<i>S. publica</i>) og senere hos Kejserne
(<i>S. Augusta</i>). Hendes Kultus var væsentlig
statslig og den vigtigste Fest en saakaldt <i>Augurium
Salutis</i>, med højtidelige Paakaldelser, foretaget
med mange Ceremonier ved det ny Aars Beg.,
naar de ny Konsuler tiltraadte deres Embede.
Penne Fest holdt sig langt ned i Tiden og
bragtes særlig i Ære under Augustus. Allerede fra
tidlig Tid havde man begyndt at identificere S.
med Grækernes <sp>Hygieia</sp>, især efter at man
180 f. Kr. under en Epidemi havde besluttet at
afholde særlige Bønner til Apollo, Æsculapius og
S. Paa Mønter, navnlig fra den tidligere
Kejsertid, er Gudinden ret ofte fremstillet: en ung
Pige i lang, simpel Dragt, med en Slange, som
hun giver Drikke af en Skaal, ell., paa lgn.
Maade som den egl. Lykkegudinde Fortuna,
staaende paa en Kugle, med Ror ell. lignende.
<i>H. A. K.</i>
</chapter>

<chapter name="Salus, Hugo">
<b>Salus,</b> <sp>Hugo</sp>, tysk Forf., f. i Leipa i Böhmen
3. Aug. 1866. Han studerede Medicin i Prag,
blev Assistent ved Byens hygiejniske Institut og
har siden 1895 praktiseret som Kvindelæge der.
Han har udsendt en Række Digtsamlinger og
Noveller, der viser ham som en gratiøs og fint
formende Lyriker og en skarpseende Iagttager
af erotiske Konflikter. Af hans Lyrik kan
nævnes: »Gedichte« (1897), Digtsamlingerne
»Ehefrühling«, »Reigen«, »Ernte«, »Neue Garben«,
»Die Blumenschule«, »Glockenklang« og »Das
neue Buch« (1920). Af hans novellistiske
Produktion maa fremhæves »Novellen des
Lyrikers« og »Neue Novellen des Lyrikers«,
»Prostbüchlein für Kinderlose«, »Schwache Helden«,
»Seelen und Sinne«, (»Die schöne Barbara« og
»Der Jungfernpreis« (1920). Ogsaa et Par
Skuespil paa Vers, »Susanne im Bade« og
»Römische Komödie« har den meget produktive S.
udgivet.
<i>C. B-s.</i>
</chapter>

<chapter name="salus publica suprema lex esto">
<b>salus publica suprema lex esto</b> (lat.),
»Statens Velfærd skal være den højeste Lov«.
</chapter>

<chapter name="Salut">
<b>Salut</b> (Søv.). Skydning fra mindre Kanoner
med løst Krudt som Honnør for dertil
berettigede Personer samt for fremmede Nationers
Flag. Reglerne for S. er næsten internationale.
Danske Krigsskibes Salutering foregaar efter
»Flag- og Ceremonielreglement« af 1914. Efter
dette saluteres Majestæterne med 27 Skud og
andre Medlemmer af Kongehuset med 21;
Medlemmer af Kongehusets Sidelinier med 19.
Fremmede Regenter og nærmeste Paarørende
med 21. Følgende danske Myndigheder er
salutberettigede: Forsvarsministeren (17 Skud),
Admiral (17), Viceadmiral (15), Kontreadmiral (13),
Islands Minister (17), Amtmanden over
Færøerne (11), Ambassadører (19), <i>Envoyé
extraordinaire</i> (15), <i>Ministre resident</i> (13), <i>Chargé
d'affaires</i> (11), Generalkonsul (9), Konsul (7),
Vicekonsul (5). S. gives ved Besøg om Bord og
ved Forbipassage ell. Møde, naar
Vedkommende fører sit Flag (Kommandotegn) i Fartøj
ell. Skib. Fremmed NationsfLag saluteres med
21 Skud ved Ankomst til saadanne Steder, hvor
