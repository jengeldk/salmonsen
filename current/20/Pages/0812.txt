Femtedele af Udførselen falder paa Ris;
desuden udføres Fisk, Bomuld, Peber, Gummi,
Kopra, Huder etc. Der indføres mest
Fabrikater. Der indgik 1922 775 Dampere med 1,6 Mill. t.
Der findes 10 Rismøller, 2 Savmøller, 2
Sæbefabrikker og en Fernisfabrik, 5 Banker. S. toges
i Besiddelse af Franskmændene 1862.
<i>M. V.</i>
</chapter>

<chapter name="Saikio">
<b>Saikio,</b> d. s. s. Kioto.
</chapter>

<chapter name="Sailer, Johann Michael">
<b>Sailer</b> ['za^il<sub>ə</sub>r], <sp>Johann Michael</sp>,
rom.-kat. gejstlig, f. 17. Novbr 1751 i Aresing i
Øvrebayern, d. 20. Maj 1832, hørte til Bayerns
betydeligste Kirkemænd i sin Tid og udøvede
baade ved sit aandfulde Forfatterskab og ved
sin noble og elskværdige Personlighed en
Indflydelse, som gik langt ud over Landets
Grænser og ogsaa ud over den rom-kat. Kirkes
Grænser. Mænd som Diepenbrock, Jacobi, Schelling,
Lavater og Steffens stod S. i nær Berøring med.
S. havde faaet en omhyggelig Uddannelse, og
ikke paa det teologiske Omraade alene. 1770
gik han ind i Jesuiterordenen, men denne blev
ophævet tre Aar efter. 1775 blev han
præsteviet, og 1780 blev han Prof. ved Univ. i
Ingolstadt, hvorfra han snart forflyttedes til
Dillingen. Her virkede han til 1794, men blev saa
pludselig afskediget, fordi det hed sig, at han
var Tilhænger af Illuminatordenen og af en
overspændt Mystik. Dette var dog urigtigt, og
1799 blev han paany Professor, først i
Ingolstadt og et Aar efter i Landshut. S. holdt
Forelæsninger over Dogmatikken, og han stillede
sig som den raadende Rationalismes bestemte
Modstander uden dog samtidig at være
ultrakonfessionel. Fra alle Kanter samlede der sig
studerende om ham, og han vakte
Opmærksomhed ogsaa hos de regerende, saaledes at
Ærkebispestolen i Köln blev ham tilbudt af det
preussiske Ministerium 1818. Han afslog
imidlertid Tilbudet. 1829 modtog han derimod
Kaldelsen til Biskop i Regensburg, og her virkede
han til sin Død. S.'s samlede Skr er udgivne i
Sulzbach 1830 ff. (<sp>Litt</sp>.: <sp>Bodemann</sp>, »J. M.
S.« [Gotha 1856]; <sp>Aichinger</sp>, »J. M. S.«
[Freiburg 1865]; <sp>Fr. Nielsen</sp>,
»Romerkirken i det 19. Hundredaar. Det indre Liv« [1881]).
<i>A. Th. J.</i>
</chapter>

<chapter name="Saillant">
<b>Saillant</b> [sa'jã] (fr.) ell. udadgaaende Vinkel
kaldes den Form for et Befæstningsanlægs
Grundrids, hvor to Liniers Brystværn støder
sammen under en Vinkel, hvis Spids vender
imod den fjendtlige Hovedangrebsretning. S.
gøres af praktiske Hensyn ikke under 60°, og
er den mindre end 120°, vil der foran den
opstaa et ubestrøget Rum, der er større, jo
spidsere Vinklen bliver. Findes der i en udstrakt
Stilling Partier, der springer frem foran
Stillingens Hovedretning, siges saadanne Partier at
ligge S.
<i>Sch. P.</i>
</chapter>

<chapter name="Saima">
<b>Saima,</b> finsk <sp>Saimaa</sp>, Sø i det sydøstlige
Finland, ligger 76 m o. H. og er, iberegnet dens
talrige Fjorde, c. 4800 km<sup>2</sup> stor. Ud i Søen
strækker sig talrige Halvøer, og over
Vandspejlet hæver sig en Mængde skovklædte Øer.
Søbredder og Øer er klippefulde, men udmærker
sig ved stor Naturskønhed. S. optager Afløbet
fra fl. sydfinske Søer og har selv Afløb til
Ladoga gennem Vuoxen, bl. hvis mange Vandfald
det skønne Imatra-Fald fremhæves, og til den
finske Bugt gennem <sp>S.-Kanalen</sp>, der er
udført i Aarene 1845—56. I S. lever en Varietet
af Ringsælen (<i>Phoca fætida saimensis</i>), en
omformet Relikt fra Istidshavet.
<i>(H. P. S.). N. H. J.</i>
</chapter>

<chapter name="Sain, Édouard Alexandre">
<b>Sain</b> [sæ], <sp>Édouard Alexandre</sp>, fr.
Maler, f. 13. Maj 1830 i Cluny, d. 27. Juni 1910
i Paris. S., der hl. a. uddannedes af Picot, vakte
først Opmærksomhed ved gode og hyggelige
Børnelivsskildringer, senere ved koloristisk
virkningsfulde og karakteristiske Skildringer af
pyrenæisk og italiensk Folkeliv. Til hans
kendteste Værker hører »Udgravning i Pompeji«
(1866, Luxembours-Mus.). »Fra
Montanara-Pladsen i Rom« (Autun-Mus.), »Bryllup paa
Capri« (Valenciennes-Mus.), m. fl.; ogsaa
Portrætter. Paa den fr. Kunstudstilling i Kbhvn
1888 saas »La polenta«, »Pepenella« og
»Pilegrimmenes Hjemkomst«.
<i>A. Hk.</i>
</chapter>

<chapter name="Sain, Paul">
<b>Sain</b> [sæ] (<sp>Saïn</sp>), <sp>Paul</sp>, fr. Maler, f. 1853
i Avignon, d. 6. Marts 1908 smst., var en skattet
Landskabsmaler. Billeder fra Omegnen af
Paris (hvor han længe virkede), fra Vaucluse,
Avignon, Villeneuve etc. Hans Kunst er
repræsenteret bl. a. i Luxembourg-Mus. i Paris og
Montpellier-Mus.
<i>A. Hk.</i>
</chapter>

<chapter name="Sainete">
<b>Sainete</b> [sp. sa^i'næt<sub>æ</sub>] (sp.), lille dram.
Arbejde i een Akt, af let og munter Karakter.
Ordet betyder egl. »fed Bid« (af lat. <i>sagina</i>) og
brugtes i ældre Tid om den Bid Marv e. l. af
den dræbte Fugl, hvormed Falkejægeren
trakterede sin Falk efter Jagten; dernæst om en
Lækkerbidsken ganske i Alm., endelig (fra 17.
Aarh.) i den ovf. nævnte Bet. S. — samt
<i>Entremés</i> — afløste i 18. Aarh. de tidligere
Betegnelser for Mellemspillene ved en dramatisk
Forestilling, idet Entremés'et gaves imellem 1.
og 2. Akt af de sædvanlige Treakts-<i>Comedias</i>,
men S. imellem 2. og 3. Disse versificerede
Smaastykker indeholdt let henkastede
Skildringer af Hverdagslivet og afsluttedes gerne med
en lille Vise og Dans. Genren havde mange
Dyrkere i 18. Aarh., af hvilke kan nævnes Juan
Ignacio González del Castillo, som har tegnet
ypperlige Billeder af Livet i Andalusien, og
især den geniale Ramon de la Cruz, der har
bevaret os 1770'ernes og 1780'ernes Madrid
lyslevende gennem talrige Smaakomedier af denne
Art. Endnu den Dag i Dag er Navnet — og
Genren — gængs i sp. Skuespildigtning. Det
har ogsaa faaet Indpas i Frankrig, som <sp>saynète</sp>.
<i>E. G.</i>
</chapter>

<chapter name="Sains du Nord">
<b>Sains du Nord</b> ['sæ-dy-'nå.r], By i det
nordøstligste Frankrig, Dept Nord, S. f.
Maubeuge, 3200 Indb. S. d. N. er Station paa
Nordbanen, har et af Talleyrand ombygget Slot,
Uldspinderier, Uldvæverier, Jernstøberier og
Handel med Uld. Delvis ødelagt under
Verdenskrigen.
<i>E. St.</i>
</chapter>

<chapter name="Saint">
<b>Saint</b> [sæ] (fr.), Hunkøn: <sp>Sainte</sp> [sæ.t],
eng. [se<sub>i</sub>nt], hellig; hyppig (ligesom de
tilsvarende <sp>San</sp>, <sp>Sankt</sp>, <sp>Santa</sp>, <sp>Sao</sp>) i Sted-
og Personnavne.
</chapter>

<chapter name="Saint Abbs Head">
<b>Saint Abbs Head</b> [s<sub>ə</sub>nt-'äbz-'hed],
Forbjerg i SØ.-Skotland, ved Vesterhavet, 66 km
Ø. f. Edinburgh, er 310 m højt og har
Fyrtaarn samt Kirkeruiner fra 14. Aarhundrede.
<i>G. G.</i>
</chapter>

<chapter name="Saint-Affrique">
<b>Saint-Affrique</b> [sæt-a'frik], By i det
sydlige Frankrig, Dept Aveyron, ved Sorgue, SV.
f. Millau, 6500 Indb. S.-A. har en Kirke fra
