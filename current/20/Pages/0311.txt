af Oldkonger i de nordiske Lande«; og
Sagnkredsen om ham og hans Frænder — den
ældre (historiske) Skjoldungrække — naaede en
Fylde som intet andet nordisk Stof. (<sp>Litt</sp>.:
<sp>Axel Olrik</sp>, »Danmarks Heltedigtning« [1.
Bd, 1903]; <sp>Paul Herrmann</sp>, »Die
Heldensagen des Saxo Grammaticus« [1922], S.
155—200).
<i>(A. O.). H. El.</i>
</chapter>

<chapter name="Rolfsen, Christian Lange">
<b>Rolfsen,</b> <sp>Christian Lange</sp>, norsk
Jurist og Politiker, f. i Drammen 6. Novbr 1864,
blev Student 1883, <i>cand. jur.</i> 1888, Sagfører i
Fredrikstad 1895 og Højesteretsadvokat 1896.
Han indvalgtes 1901 i Fredrikstads Bystyre, og
var Byens Ordfører 1905—10. R. repræsenterede,
valgt af Højre, Fredrikstad paa Stortinget
1910—12; han var her Næstformand i
Justitskomiteen. 1912 udnævntes han til Byfoged i
Drammen, og 1921 blev ban ekstraordinær Assessor
i Højesteret. Febr 1923 Lagmand i Borgarting
og Agder Lagdømme, 30. Maj s. A.—26. Juli
1924 Justitsminister i Berge's Ministerium, derefter
igen Lagmand i Borgarting og Agder.
<i>Wt. K.</i>
</chapter>

<chapter name="Rolfsen, Johan Nordahl Brun">
<b>Rolfsen,</b> <sp>Johan Nordahl Brun</sp>, norsk
Forfatter, f. i Bergen 12. Juni 1848. Han var
ansat ved Skoler i Bergen og Oslo og gjorde
forsk. litterære Forsøg og fik et Par Skuespil
opført i Oslo og Kbhvn. En efter Tidens Forhold
overordentlig Sukces blev hans 5 Akts
Eventyrkomedie »Svein Uræd«, der 1890 blev spillet 60
Gange i Oslo med Musik af Ole Olsen og med
Bjørn Bjørnson i Titelrollen. Som Skolemand
havde imidlertid R. samlet sin litterære
Interesse om Udgivelsen af »Læsning for Børn«
(væsentlig efter Topelius, 5 Bd 1876—86) samt
om Oversættelse af Eventyr, Børnehistorier og
Sagaer (»Vore Fædres Liv«, 1888, 2. Udg. 1895);
originale er de tre Fortællinger, »Da jeg var
Gut« (1888) samt Samlingen »Dyrebogen« (1896).
En større norsk Antologi med Biografier udgav
R. under Titelen »Norske Digtere« (1886; 2.
Udg. 1894—96). Allerede 1876—77 havde R.
redigeret et paa den modnere Ungdom beregnet
»Nordisk Tidsskrift for almendannende og
underholdende Læsning« (4 Bd, Kbhvn); 1885
stiftede han det udmærkede »Illustreret Tidende
for Børn« med Julehæftet »Børnenes Juletræ«,
som han maatte standse 1893, da han, efter at
være flyttet til Oslo, var kommen i fuld Gang
med Udgivelsen af sin »Læsebog for
Folkeskolen« med Tegninger af norske Kunstnere (5 Bd,
1892—96). Bogen skilte sig helt fra tidligere
Læsebøger ved sit friske og alsidige Indhold og
sin norske Sprogtone og er senere kommet i
ændrede Udgaver og indført ved den
overvejende Del af Norges Folkeskoler. Til Støtte
for Skolens Omsorg med at skaffe Børnene
Bøger til Hjemmelæsning fik R. 1896 Norges
Lærerforening til at oprette et »Centralstyre for
de norske Folkeskolers Barne- og
Ungdomsbiblioteker«, som hvis Formand R. stod indtil
1914 og har udrettet overmaade meget. Til
Aarhundredskiftet udkom det kostbart udstyrede to
Bd's Værk »Norge i det 19. Aarhundrede«,
senere udgivet i omarbejdet Udgave som »Norge
1814—1914«. I Aarene 1908—11 udgav R.
sammen med danske og svenske Skolemænd en Rk.
Haandbøger for Lærere: »Lys over Land«.
Forsk. Udvalg af »Illustreret Tidende for Børn«
er siden 1922 udkommet i Bogform (»Hundrede
Historier« o. a.).
<i>(C. Br.). E. S-n.</i>
</chapter>

<chapter name="Rolin-Jaquemyns, Gustave, Henri Ange Hippolyte">
<b>Rolin-Jaquemyns</b> [rå'læ-зakmæ], <sp>Gustave,
Henri Ange Hippolyte</sp>, belg. Retslærd
og Politiker, f. 31. Jan. 1835 i Gent, d. 9. Jan.
1902 i Bryssel, <i>Dr. jur.</i> 1857, Advokat i Bryssel,
1878—86 Medlem af Repræsentanternes Hus,
1878—84 Indenrigsminister i Kabinettet
Frèri-Orban, 1892 Advokat ved de blandede Domstole
i Ægypten, s. A. indtil 1901 Kong
Chulalongkorn's Raadgiver og virkede som saadan med
stor Energi for Reformer i Siams Forvaltning
og Retspleje. Men sit Livs Hovedbedrift
udførte han ved 1869 at deltage i Grundlæggelsen
af <i>Revue de droit international et de législation
comparée</i>, hvis Hovedredaktør han var 1869—78
og 1887—92, og ved sammen med T. M. C.
Asser og John Westlake 1873 at stifte <i>Institut
de droit international</i>, ved hvilket han 1874—78
og 1887—92 fungerede som Generalsekretær;
Ærespræsident smst. 1892. I <i>Revue de droit
international</i> og andensteds skrev R. en Mængde
Afhandlinger, navnlig om folkeretlige
Spørgsmaal. (<sp>Litt</sp>.: <i>Revue de droit international et
de législation comparée</i>, 2. Serie, IV [1902], S.
88—122; <sp>E. Descamps</sp> i <i>Annuaire de
l'Institut de droit international</i> XIX [1902], S.
391—417; heri Bibliografi, S. 415—17).
<i>Fz. D.</i>
</chapter>

<chapter name="Roll, Alfred Philippe">
<b>Roll</b> [rål], <sp>Alfred Philippe</sp>, fr. Maler,
f. Marts 1846 i Paris, d. Oktbr 1919. R., Elev
af Gérôme, Bonnat og Harpignies, vandt sig
tidlig en Position, bl. a. ved sit store, flot
malede om Géricault's »Medusa« mindende »Scene
fra Toulouses Oversvømmelse Juni 1875« (1877,
Mus. i Havre), hvis Lykke vel ogsaa for en
Del maa skrives paa det aktuelle Emnes
Regning. I Beg. stærkt paavirket i sin Malemaade
af sine Lærere, særlig Bonnat, udviklede han
efterhaanden sin Kunst til en meget dygtig,
bred, stærk og sund Realisme, der forstaar at
»male« (han er udpræget Friluftsmaler), men
ikke altid kræsent udvælger og udpeger med
Temperament; ban blev Præsident for <i>Société
nationale des Beaux-Arts</i> i Paris. Megen
Opmærksomhed har hans sociale Billeder vakt:
»Kularbejdernes Strejke« (1880, Mus. i
Valenciennes), »Arbejdet« (1885) m. fl. Et af hans
tidligste Arbejder er det groteske »Silen's Fest«
(1878); svulmende af animalsk Kraft er hans
»Kvinde og Tyr« (Mus. i Buenos-Aires). Blandt
hans mange gode Portrætter kan nævnes Jules
Simon (1878), Damoye (1886), »Moderen« og
Coguelin Cadet (1890). Til hans større
Arbejder hører »14. Juli-Festen 1880« (<i>Petit
Palais</i>, Paris) og Jubilæumsbilledet i
Anledning af Revolutionen 1789 (1893, Museet i
Versailles). En Del dekorative Arbejder for
Paris' <i>Hôtel de ville, Les joies de la vie</i>;
i <i>Petit Palais</i>: »Apoteose« (1913), »Poesi og
Drøm« (1914). Flere af R.'s Arbejder ses i
Luxembourg-Museet: <i>En avant, Manda
Lamétrie</i> m. m. I Kbhvn saas 1888 »Arbejdet« og
det naturfriske »Siddende Kvinde« (med nøgen
Ryg) m. m., 1897 »Jordarbejdere« (1893). (<sp>Litt</sp>.:
<sp>De Fourcaud</sp>, <i>L'œuvre d'A. Ph. R.</i> [Paris
1896]; <sp>Roger-Milès</sp>, <i>A. R.</i> [Paris 1904]; <sp>J.
Valmy-Baysse</sp>, <i>A. P. R.</i> [Paris u. A.]).
<i>A. Hk.</i>
</chapter>
