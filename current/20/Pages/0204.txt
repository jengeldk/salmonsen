deres eget Indhold og gennem en
sammenlignende Betragtning af det hele Sprogstof; den
indiske Fortolkning var ensidig og saa sjælden
ud over det enkelte foreliggende Sted i Teksten,
og. den var selvfølgelig først begyndt paa et
Tidspunkt, da Hymnernes Sprog og Indhold
allerede var blevet dunkelt og uforstaaeligt
for Samtiden; Forklaringerne af de indfødte
Fortolkere er derfor ogsaa ofte bizarre og
indbyrdes modsigende. Ved den ny kritiske
Metode er der i de sidste 50 Aar gjort store
Fremskridt, men mange dunkle Steder i disse
ældgamle Digte er dog endnu uopklarede. Den
første europ. Udg. af R. blev forberedt af <sp>Fr.
Aug. Rosen</sp>, men kun 1. Bd af Teksten med
tilføjet lat. Overs. blev færdig (London, 1838);
fuldstændig blev den første Gang udg. af <sp>Th.
Aufrecht</sp> (trykt i lat. Transskription i
Weber's »Indische Studien«, Bd 6—7, Berlin
1861—63, ny Udg. af Samme, Bonn 1877). Med
Sayana's Kommentar og talrige Indices blev den
udg. af <sp>Max Müller</sp> (1.—6. Bd, Lond.
1849—74, 2. Opl., 1.—4. Bd, 1890—92; Sammes Tekst
[uden Kommentaren] er udg. i 2 Bd, 2. Udg.
London 1877). Ogsaa <sp>H. Oldenberg</sp>
planlagde en ny Udg.: »Die Hymnen des R.«, hvoraf
kun 1. Bd er udkommet, indeholdende
»Metrische und textgeschichtliche Prolegomena«
(Berlin 1888). En fuldstændig alfabetisk
»Verzeichniss der Versanfänge« leveredes af <sp>W.
Pertsch</sp> (Weber's »Ind. Stud.«, 3. Bd), og
en værdifuld og udtømmende Ordbog
udarbejdedes af <sp>H. Grassmann</sp>, »Wörterbuch zum
R.« (Leipzig 1873). Af Overs. maa særlig
fremhæves de tyske af <sp>H. Grassmann</sp> (metrisk,
1—2. Bd, Leipzig 1876—77) og <sp>A. Ludwig</sp>
(prosaisk med Indledning, Kommentar og
Registre, 1.—6. Bd, Prag 1876—88), samt en
metrisk eng. Overs. af <sp>R. H. T. Griffith</sp> (1.—2.
Bd, Benares 1896—97); <sp>H. H. Wilson</sp>'s eng.
Overs. (ufuldendt, 1.—5. Bd, Lond. 1850—66) er
baseret paa den ind. Kommentar, og den fr.
Overs. af <sp>Langlois</sp> er ubrugelig. Udvalgte
Dele af R. findes oversatte af <sp>Max Müller</sp>
og <sp>H. Oldenberg</sp> i <i>Sacred Books of the
East</i>, Bd 32 og 46 (1891—97), samt <sp>K.
Geldner</sp> og <sp>A. Kaegi</sp>, »70 Lieder des R.
übersetzt« (Tübingen 1875) og <sp>K. Geldner</sp>, »R.
in Auswahl«, Ed 1—2 (1907—09). (<sp>Litt</sp>.: <sp>A.
Kaegi</sp>, »Der R., die älteste Litt. der Inder«
[2. Opl., Leipzig 1881]; <sp>A. Z. Collin</sp>, »Om
och ur Rig-Veda« [1—2, Sthlm 1877—78; »Ur
vår tids forskning«, Bd 21—22]; <sp>H. Zimmer</sp>,
»Altindisches Leben. Die Cultur der vedischen
Arier nach d. Samhita dargestellt« [Berlin
1879]; <sp>R. Pischel</sp> og <sp>K. F. Geldner</sp>,
»Vedische Studien«, 1—3 [1889—1901]; <sp>H.
Oldenberg</sp>, »Vedaforschung« [1905]; <sp>N. L.
Westergaard</sp>, »Om de ældste Tidsrum i den
ind. Historie m. H. t. Litt.« [»Univ.-Program«,
Kbhvn 1860]).
<i>D. A.</i>
</chapter>

<chapter name="Riiber, Claus Nissen">
<b>Riiber,</b> <sp>Claus Nissen</sp>, norsk Kemiker, f.
25. Apr. 1867 i Romedal, blev Student 1885,
studerede fra 1887 Kemi. 1899—1902 opholdt han
sig med offentligt Stipendium i Berlin for at
studere organisk Kemi ved den tekn. Højskole.

Han var 1899—1910 Universitetsstipendiat i
organisk Kemi; det sidstnævnte Aar blev han <i>Dr.
phil.</i> paa sin Afh. »Bidrag til Kendskabet af de
umættede organiske Forbindelser«, og
udnævntes 1911 til Prof. i samme Fag ved den tekn.
Højskole i Trondhjem; 1923—25 tillige
Højskolens Rektor. Ved Siden af sine
videnskabelige Studier har R. været meget optaget i
praktisk Virksomhed, bl. a. som Driftskemiker ved
Oslo Aktie-Ølbryggeri og Overkontrollør ved
Malt- og Brændevinstilvirkningen (1896—99);
desuden var han 1901—10 Finans- og
Tolddepartementets kem. Konsulent i Toldsager og
samtidig Bestyrer af Toldlaboratoriet. I den
første grundlæggende Tid (1903—04) var R. Leder
af den kem. Del af de Birkeland-Eydeske
Forsøg paa at nyttiggøre Luftens Kvælstof.
Foruden ovenn. Doktorafhandling har R. publiceret
en lang Række Arbejder vedrørende
Bryggerikemi samt analytisk og organisk Kemi.
<i>(K. F.). Wt. K.</i>
</chapter>

<chapter name="Riis, Andreas">
<b>Riis,</b> <sp>Andreas</sp>, dansk Missionær paa
Guldkysten, f. 12. Jan. 1804 i Løgumkloster, d. 13.
Jan. 1854 i Norge. Efter en 3-aarig Uddannelse
paa Missionsskolen i Basel hlev han 1831 i
Baseler-Missionens Tjeneste sendt til den
danske Koloni Christiansborg paa Guldkysten. Her
arbejdede han i 14 Aar med Akropong som
Hovedstation bl. vilde og overtroiske
Negerstammer. Da det usunde Klima dræbte de
andre europ. Missionærer, blev R. sendt til
Vestindien, for derfra at faa nogle kristne Negre
som Medhjælpere. 1845 maatte han og hans
Hustru med svækket Helbred forlade
Guldkysten — uden at have kunnet døbe en eneste;
men hans trofaste Arbejde har beredt Vejen
for de Resultater, som Baseler-Missionen senere
har naaet paa denne Missionsmark. Efter at
have løst sin Forbindelse med
Missionsselskabet i Basel tilbragte R. sine sidste Aar i Norge
som Rejsepræst for Missionen. — En Brodersøn
af R., <sp>Hans Nicolai R.</sp> (f. 1822 i
Løgumkloster, d. 1890 i Rejsby), virkede 1845—50 som
Missionær i Akropong. 1870 blev han
Sognepræst i Rejsby i Nordslesvig. (<sp>Litt</sp>.: <sp>W.
Schlatter</sp>, »Gesch. d. Baseler-Mission
1815—1915«, III [Basel 1916]).
<i>L. B-n.</i>
</chapter>

<chapter name="Riis, Claus Pavels">
<b>Riis,</b> <sp>Claus Pavels</sp>, norsk Forf., f. i
Bergen 19. Febr 1826, d. i Mandal 8. Oktbr
1886. Med Studentertoget 1845 kom R. til Kbhvn
og slog sig ned der et Aars Tid for at nyde
Samværet med den beundrede Hostrup. Siden
var han Studentersamfundets fejrede
Visedigter med Signaturen »Crispinus«. 1850 vandt
han Digternavn hele Landet rundt med den
elskværdige, men ubetydelige Vaudeville »Til
Sæters«, der udkom i 4 Opl. og fra Scenen
gjorde megen Lykke. Mindre heldig var han
med et Par senere Forsøg som Dramatiker.
Efter at have studeret Landbruget satte R. Bo
paa en Gaard i Ytre Hardanger og var 1859—64
Amtsgartner. Han paabegyndte Udgivelsen af
sin Morfader Biskop Pavels' Autobiografi og
Dagbøger (1814—16).
<i>(C. Br.). E. S-n.</i>
</chapter>

<chapter name="Riis, Jacob August">
<b>Riis,</b> <sp>Jacob August</sp>, dansk-amer. Forf.
(1849—1914), født i Ribe, udvandrede 1870 til
