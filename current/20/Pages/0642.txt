er den i de »første Tider meget vanskelig at
bestemme, da der kun findes saa faa og spredte
Levninger og Gengivelser. Dog er det temmelig
sikkert, at det i Beg. kun var Konger og andre
Stormænd, der bar saadanne kostbare Genstande,
medens den store Krigermængde har maattet
nøjes med Hjælm og Skjold. Først i 6.—7. Aarh.
bliver R. almindeligere, gaar efterhaanden
over til at være et Kendemærke for de
besiddende Klasser, Adelen, og faar dermed
bestemtere Karakter. I Beg. dækkede man kun
Overkroppen, senere kom Arm- og Benskinner til.

Man kan i Alm. sige, at den saakaldte
Brynje (<sp>brogne</sp>, <sp>Brunne</sp>) eller Panseret
alene var i Brug til Udgangen af 12. Aarh.,
<sp>Brynjen</sp> i Forbindelse med <sp>Pladen</sp> (i
Panser og Plade) til godt ned i 14. Aarh. og
sluttelig den fuldstændige
<sp>Skinnerustning</sp> derefter indtil henimod Midten af 17.
Aarh.

Samtidig med disse optræder
<sp>Panserjakken</sp> (Brigantinen, Korazin, Panserkyras), hvor
Skællene, der er rundede, anbringes indvendig
paa et Ydre af Fløjl ell. Silke, saa den
lignede en Vams og kun naaede til Livet.

I 16. Aarh. bliver Benævnelsen <sp>Harnisk</sp>
for R. almindelig.

<sp>Brynjen</sp> gaar sikkert langt tilbage i
Tiden. Den bestaar af fl. Lag polstret Lærred,
der enten kunde være forsynet med mindre,
paasyede Ringe ved Siden af hinanden (Fig.
4) ell. med ovale Ringe, der ligesom Kæder
greb halvt ind over hinanden i parallelle
Rækker, med paasyede ell. paanittede
Læderremme, tillige forsynet med en stor Nitte i
hver Firkant (Fig. 5), ell. endelig med
paasyede ell. paanittede Skæl (Fig 6). Den egl.
<sp>Ringbrynje</sp>, der bestod af et Fletværk af
ganske smaa nittede Jern- ell. Staalringe, hver
enkelt samlet med 4 andre, optræder først i
Europa omkr. Aar 1000 i sparsomme
Eksemplarer, men fortrænger efterhaanden de andre
Brynjearter. Den var ens paa begge Sider og
havde intet Underlag af Lærred, var altsaa
gennemsigtig.

<sp>Brynjen</sp> var i Beg. kort med meget
korte Ærmer, forsynet med den fastsiddende
<sp>Brynjehætte</sp>, <sp>Halsbrynjen</sp> ell.
<sp>Kapucen</sp>, hvorover bares den lille koniske Hjelm
(Fig. 7. merovingisk Ridder fra 7. Aarh.).
Efterhaanden blev Brynjen længere, fik længere
Ærmer, blev opslidset, og den koniske Hjælm
fik <sp>Næseskærm</sp>. I 11. Aarh. bliver
<sp>Brynjehoser</sp> tilføjede, og Ærmerne naar
Haandledet, ligesom Læggene beskyttes ved
Læderremme, vundne om Læderstrømper (Fig 8).

I 12. Aarh. begynder <sp>Ringbrynjen</sp> ell.
<sp>Ringskjorten</sp> at blive langt mere alm.
bl. det fornemme Ridderskab, medens stadig
Lærreds brynjerne af de forskellige
Arter anvendes af de ringere Riddere
og andre Krigere. <sp>Ringbrynjen</sp>
forsynes nu baade med <sp>vantelignende
Handsker</sp>, med kun een Tommelfinger, og
med <sp>Brynjehoser</sp> med <sp>Fødder</sp>. Den
bares over en polstret og gennemsyet
Underklædning. Den koniske Hjælm afløses af
<sp>Kedelhuen</sp> og <sp>Kappen</sp>, en lille flad Baret
af Jern, der bares <sp>under Ringhætten</sp>
og uden over en polstret Lærredsbaret. Senere
fremkom <sp>Tøndehjælmen</sp>, der hvilede paa
Skuldrene og bares uden paa hele den øvrige
Hovedbeklædning. Den var oftest fastspændt
baade for og bag. Tillige begynder smaa Plader
af Læder ell. Jern at beskytte Albue og
Knæled (Fig. 9). Hesterustning af Læder ell.
polstret Lærred fremstaar.

<sp>Brynjen</sp> var vel i Forbindelse med den
øvrige Udrustning modstandskraftig mod
Pileskud og Hug, men kunde ikke modstaa
Lansestød, der afværgedes med Skjoldet.

Derfor anvender man i 13. Aarh. <sp>Brynjen</sp>
i Forbindelse med <sp>Pladen</sp>, der bares uden
over Brynjen. Den var af Læder, kogt i Olie,
og havde paa Indersiden lange Metalskinner
paanittet, saa Nittehovederne viser sig
udvendig. Senere bares paa Brystet endnu en Plade
af Jern (Brystpladen). Efterhaanende blev
<sp>Brystpladen</sp> større, og i 2. Halvdel af 14.
Aarh. forsvandt <sp>Læderpladen</sp> fuldstændig,
da <sp>Rygpladen</sp> tillige indføres og dermed
<sp>Kyrasset</sp> ell. <sp>Kyrritset</sp> fremkom. Endnu
i Slutn. af 14. Aarh. anvendes dog Læder i
Form af Skinner til Beskyttelse for forsk.
Legemsdele, ligesom til Hesterustningerne. Tillige
er nu <sp>Lanseanlægget</sp> taget i Brug.

I 14. Aarh. begynder Skinnerustningerne at
udvikle og brede sig, idet først Benene
beskyttes, derefter Armene, ligesom Hjælmen
forsynes med bevægeligt Visir (Fig. 10). Uden
over saavel Ridderens som Hestens R. bares
i Reglen for Riddernes Vedk. en Kjortel, for
Hestens et Skaberak, prægtig udsyede.

Saaledes udvikler sig efterhaanden <sp>den
smukke gotiske R.</sp> med det hvælvede og
leddede Bryst samt Rygstykke eller -plade,
fuldstændige <sp>Arm</sp>- og <sp>Benskinner</sp>,
<sp>Skulderstykker</sp>, <sp>Albuepukler</sp>,
<sp>Knæpukler</sp> (<i>genouillère</i>), <sp>Laartasker</sp>,
<sp>Jernsko</sp> etc., leddede <sp>Kamphandsker i
Vanteform</sp> ell. med <sp>Fingre</sp>. Alt af Jern ell.
Staal. <sp>Ringskjorten</sp> bares dog hyppig
under R. til Beskyttelse for de aabne Steder ved
Armhulen og Albu. I første Tilfælde tillige dækket
ved smaa <sp>Skjolde</sp>, fastholdt ved Remme. Halsen
dækkes af <sp>Halskraven</sp>, der bæres under
Bryst- og Rygpladen; den bar i Grunden hele
R. <sp>Ringskjorten</sp> dækker ogsaa Skridtet,
tit i Forbindelse med en leddet Beskyttelse,
<sp>Lemskærmer</sp>. Under <sp>Ringskjorten</sp>
bares atter en Lærredsunderklædning. Til
denne fastgjordes ved Læderbaand saavel
<sp>Overarmsrørene</sp> som
<sp>Laarskinnerne</sp>. Den kaldes <i>Gambeson</i> ell. <i>Gamboisson</i> i
Frankrig. <sp>Panserskoene</sp> skiftede efter
Moden for Klædedragten, lange spidse, brede,
flade o. s. v. <sp>Hjælmen</sp> var enten nærmest
kugleformet med bevægeligt Visir, fastholdt til
Bryst- og Rygpladen ved Spænderemme, eller
ogsaa var Hjælmen en skaalformet Hue (Fig.
12) — Salade — med lav Kam og Øjenspalte.
Underansigtet dækkedes da af <sp>Forhjælmen</sp>
(<sp>Barthaube</sp>), der med en Bolt med Møtrik
ell. Split fastholdtes til Brystpladen. Den gotiske
R. (Fig. 11) afløses omkr. 1500 af den
<sp>maximilianske</sp> eller <sp>majlandske</sp>
