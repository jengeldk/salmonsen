med Held høre som Solist. Efter Studierejser
til Berlin og Liège kom han 1892 til Bergen
som Kapelmester ved Teatret og Leder af
»Harmonienens Koncerter, hvorefter han 1899
ansattes som Kapelmester ved Nationalteatret
i Kria, en Stilling han (1920) fremdeles
beklæder. Foruden at være en solid og smagfuld
Eksekutor og talentfuld Komponist, har H.
ogsaa udviklet sig til fremragende Dirigent.
Optraadte som saadan i Berlin, Paris, Helsingfors,
Sthlm og Kbhvn. De store Symfonikoncerter
ved Nationalteatret er hans fortjenstfulde
Initiativ, ligesaa aarlige Kammermusik-Soireer.
Af hans Kompositioner kan nævnes:
»Vasantasena«, Suite for Orkester, en Strygekvartet,
Suite for Violin og Piano, fl. Solosager for
Violin, Passacaglia og Sarabande for Violin og
Bratsch, Suite »Ancienne« for lidet Orkester,
Musikken til Bjørnson's »Kongen«, Drachmann's
»Gurre« og J. P. Bull's »Tordenskjold«, som er
trykt under Titelen »Dramatiske Suiter for
Orkester«. Endelig Musik til Eldegard's
»Fossegrimen«, Shakespeare's »Stor Staahej for
ingenting« og »Livet i Skoven«, som samtlige er
opført ved Nationalteatret. I Operaen ved dette
Teater har han ledet Førsteopførelsen af Ole
Olsen's »Laila«, Haarklou's »Marisagnet«,
Schelderup's »Vaarnat« og »Julespil« samt af
»Lohengrin«, »Den flyvende Hollænder«, »Aïda«,
»Hans og Grethe«, »Butterfly«, »Tiefland«,
»Eugen Onegin«, »Olav Trygvason« (Grieg) og
Gluck's »Orfeus«.
<i>I. H.</i>
</chapter>

<chapter name="Halvorsen, Johan Magnus">
<b>Halvorsen,</b> <sp>Johan Magnus</sp>, norsk
Forretningsmand og Politiker, f. 10. Juni 1853 i
Aalesund, blev Handelsbetjent, senere Rejsende
for en Garn- og Notfabrik, indtil han 1881
grundlagde en Agentur- og
Kommissionsforretning for Sild og Fisk i Trondhjem. Ved
Evnerigdom og Dygtighed svang han sig hurtig op,
indvalgtes 1894 i Formandskabet, og har siden
1899 været Bestyrer af Norges Banks Afdeling
i Trondhjem. Han indvalgtes i Stortinget, hvor
han tilhørte Venstre, for Perioden 1898—1900,
var Suppleant den flg. Periode, men paany
Repræsentant 1903—09, 1906 opstillet af Højre
og Venstre i Fællesskab. Ved den Løvlandske
Regerings Dannelse 28. Oktbr 1907 fik han Sæde
i denne som Chef for Finansdepartementet,
men gik af som Statsraad sammen med den
øvrige Regering 18. Marts 1908 og indtog atter
sin Plads i Stortinget, hvor han i Perioden
1910—12 fungerede som Stortingspræsident.
Senere har han ikke deltaget i det offentlige
Liv. 1911 modtog han Medaillen for
Borgerdaad (i Guld) for sin Virksomhed som Mægler
under de store Arbejdskonflikter 1911.
<i>(K. V. H.). W. S.</i>
</chapter>

<chapter name="Halvorsen, Nicolaj Martin">
<b>Halvorsen,</b> <sp>Nicolaj Martin</sp>, norsk
Skuespiller, f. i Bergen 14. Marts 1860. Efter
et Par Aars Ansættelse som Elev ved Bergens
Teater optraadte H. 1879 som Haakon
Haakonssøn i »Kongsemnerne« og gjorde stor Lykke.
Hans vakre Stemme og gode Sceneydre
skaffede ham mange Helte- og Elskerroller; sin
bedste Kunst har han senere ydet i moderne
Karakterroller; ved Siden af en dygtig, lidt tør
Karakterskildring er der i H.'s Udførelse af
ældre Ræsonnørroller i de senere Aar kommet
et let Stænk af Ironi, som virker sympatisk.
Af H.'s større Roller kan nævnes Tjælde i »En
Fallit«, Kammerherre Bratsberg i »De unges
Forbund«, Allmers i »Lille Eyolf«, Falk i
»Kærlighedens Komedie«. H. kom 1887 fra
Bergen til Kria Teater, 1899 til Centralteatret, og
er siden 1901 ansat ved Nationalteatret.
<i>E. S-n.</i>
</chapter>

<chapter name="Halvorsen, Olaus Andreas">
<b>Halvorsen,</b> <sp>Olaus Andreas</sp>, norsk
Forretningsmand, f. i Kria 16. Juni 1835,
oprettede sammen med sin Svoger H. Poulsen
det efterhaanden meget betydelige Firma i
Vine og Spirituosa H. P. & Co., hvis Eneejer
han siden 1879 har været. H. har været en i
Kria Kommunes Tjeneste stærkt benyttet Mand.
1887—1904 sad han i Byens Formandskab og
har navnlig viet Kria's Havnevæsen sit
Arbejde. Hans Planer og Forslag er i alt
væsentlig blevne gennemførte ved de indtil de seneste
Aar stedfundne gennemgribende Ombygnings-
og Udvidelsesarbejder, der har givet Kria Havn
og dets Transportanlæg et helt forandret
Fysiognomi. Ogsaa ved Løsningen af mange andre
Spørgsmaal af praktisk-økonomisk Art har H.'s
Medvirkning været af Bet., bl. a. som Medlem
af en Rk. Jernbane- o. a. Komiteer. 1896—1912
var H. Medlem af Norsk Hovedjernbanes
Direktion.
<i>(K. V. H.). W. S.</i>
</chapter>

<chapter name="Halvparabeldrager">
<b>Halvparabeldrager,</b> se <sp>Broer</sp>, S. 53.
</chapter>

<chapter name="Halvparasiter">
<b>Halvparasiter.</b> Ved H. betegner man
saadanne Mikrober, der vel er i Stand til at inficere
Mennesker ell. Dyr, d. v. s. formere sig i
Værtens Organisme — i Modsætning til rene
<sp>Saprofyter</sp>, der overhovedet ikke formaar at
formere sig — men kun under ganske særlige
Betingelser, medens de under andre
Betingelser opfører sig som Saprofyter. Saadanne
særlige Betingelser kan være Indførelse i særlig
stor Mængde ell. paa ganske bestemt Maade,
saaledes er f. Eks. Marsvin uimodtagelige for
Infektion med Kolerabaciller, dersom de
indføres gennem Mund ell. Tarm ell. indsprøjtes
i Cellevævet under Huden ell. endog i Blodet,
hvorimod Bakterierne formerer sig, naar de
indføres i Bughulen. Overfor forsk. Dyrearter
kan en og samme Bakterieart forholde sig
meget forsk., som Parasit, Halvparasit ell.
Saprofyt. Af Bail er opstillet den Formodning, at
Grunden til, at nogle Mikrober er ægte
Parasiter, andre ikke, er Mikrobens Evne, resp.
manglende Evne til at udskille en særlig Art
specifikke Stoffer, <sp>Aggresiner</sp>, der lammer
Værtsorganismens Forsvarskræfter og derved
tillader Mikroberne uhindret at formere sig.
<i>O. T.</i>
</chapter>

<chapter name="Halvpetit">
<b>Halvpetit</b> [-p<sub>ə</sub>'ti] (eller <sp>tykke Linier</sp>)
kaldes i daglig Tale de smalle og brede, flade
Metalstykker, halvt saa tykke som Petitkeglen
(tysk: 4 Punkt Durchschuss, fr.: <i>interlignes de
quatre points</i>, eng.: <i>three-to-pica leads</i>), som
bruges til Udspiling af det aabne Rum mellem
Linierne i Typesats.
<i>E. S-r.</i>
</chapter>

<chapter name="Halvprocentafgift">
<b>Halvprocentafgift.</b> Ved Frd. 8. Febr 1810
indførtes i Danmark denne Statsafgift, der,
som Navnet antyder, udredes med 1/2 % af
faste Ejendommes Overdragelsessummer ved
Køb, Gave ell. Mageskifte. I sidste Tilfælde
beskattedes kun Forskellen i Ejendommenes
Værdi. Ved Stempelloven af 13. Maj 1911, der
