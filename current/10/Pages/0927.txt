Omstændigheder af fritsvævende Strenge i en
mere ell. mindre triangulær Ramme, der i sin
primitiveste Form kun var dannet af et
krummet Stykke Træ,
medens den i sin
moderne Skikkelse
i det væsentlige er
sammensat af flg.
Dele: Den skraa
Resonanskasse,
hvorfra
Strengene løber op til
Stemmeskruerne,
der er fæstede paa
Instrumentets
øverste Del, den
S-formede <sp>Hals</sp>,
fra hvis højeste
Punkt den
lodrette <sp>Stang</sp> (Baronstangen) gaar ned og
møder Resonanskassen ved <sp>Piedestalen</sp>.
De antikke H. mangler alle Stangen, der er af
europæisk Oprindelse og sandsynligvis anbragt
for at give Rammen mere
Fasthed og Stivhed. Med
Tiden antog Instrumentet
større og større Former,
Strengenes Antal, der opr.
var 4, forøgedes; man har
paa gl. Skulpturer fundet
ægyp. Tempelharper af
indtil 2
m's
Højde. Selve
Navnet
H. dukker
først op
ved
Instrumentets
Optræden i
Europa; her blev
det hurtig,
navnlig i de
germanske og
skandinaviske Lande,
meget udbredt, i
Hænderne paa de
nordiske Skjalde, de
irske Barder, men var
i fl. Aarh. kun et
diatonisk Instrument, uden
kromatiske Halvtoner,
indtil man i Slutn. af 17.
Aarh. i Tyrol fandt paa at
anbringe smaa Hager i
Stemmestokken, der ved at
trykkes ind imod Strengene
forkortede disse og derved
forhøjede dem en halv Tone. Det
næste Skridt var at opfinde en
Mekanisme, ved hvilken man
under Spillet, uden Fingrenes Hjælp, kunde
foretage en saadan Omstemning af Strengene. 1720
indførte da ogsaa den berømte Harpespiller
Hochbrucker i Donauwörth en saadan Mekanisme. Han
anbragte paa sin H. 5 Fodtrin ell. Pedaler, ved
Hjælp af hvilke man, saa længe disse holdtes
nedtrykkede af Foden, kunde forhøje 5 Toner i
Oktaven (<i>c, d, f, g, a</i>) en halv Tone, og efter
mange yderligere Forsøg og Forbedringer af
denne saakaldte <sp>Pedalharpe</sp> lagde endelig
<sp>Érard</sp> i Paris den foreløbig sidste Haand paa
H.'s Udvikling, idet han 1822 fremkom med den
saakaldte <sp>Dobbeltpedalharpe</sp> (<i>H. à
double mouvement</i>), hvis Navn skyldes den
Omstændighed, at de 7 Pedaler — een for hver
Tone i Oktaven — kan nedtrykkes og befæstes
i to Stillinger og derved forhøje H.'s Strenge
een og to Halvtoner. Den saaledes skabte
moderne H., der er bleven et betydningsfuldt og
meget anvendt Orkesterinstrument, har 46
Strenge, er stemt i <i>Ces-dur</i> og har et Omfang fra
<i>Kontra Ces</i> til firstrøget <sp>fes</sp>. Pedalen virker
samtidig over hele H.'s Omfang, paa hver
Streng af s. N.; nedtrædes saaledes Pedalen
for Tonen <i>Ces</i> i det første af de dertil
anbragte Indsnit, forhøjes alle H.'s Toner af d. N.
til C, i andet Indsnit til <i>Cis</i>. Nedtrædes samtlige
Pedaler i første Stilling, er H. stemt i <i>C-dur</i>,
i anden Stilling i <i>Cis-dur</i>. Noder for H. skrives
ligesom for Pianoforte paa to Systemer i G- og
F-Nøglen.
<i>S. L.</i>

<img>Fig. 1. Ægyptiske Harper.</img>

<img>Fig. 2.
Dobbeltpedalharpe.</img>
</chapter>

<chapter name="Harpe (til Rensning ell. Sortering)">
<b>Harpe</b> anvendes til Rensning ell. Sortering
af forsk. groft Materiale som Kartofler, Kul,
Koks, Sten, Grus, Jord m. m. I Reglen bestaar
H. af et plant Sold, som lægges i en Ramme,
der kan gives forsk. Hældning. Materialet
kastes paa H., de Partikler, som er tilstrækkelig
fine, falder igennem, medens de grovere Dele
løber over. Ved at ændre Hældningen
reguleres Sorteringsgraden. Til Rensning af Sæd
anvendes undertiden den saakaldte <sp>Stand-H.</sp>,
der forsynet med Blæser kaldes <sp>Vind-H.</sp>
ell. <sp>Viften</sp> (Vøjten). Til fabrikmæssig
Sortering af Sten anvendes undertiden roterende,
cylindriske H.
<i>A. C-n.</i>
</chapter>

<chapter name="Harpebas">
<b>Harpebas,</b> se <sp>Albertiske Bas</sp>.
</chapter>

<chapter name="harpeggio">
<b>harpeggio</b> [ar'ped.зo], d. s. s. <sp>arpeggio</sp>.
</chapter>

<chapter name="Harpenden">
<b>Harpenden</b> ['ha.<sub>ə</sub>p<sub>ə</sub>ndn]. By i England.
Hertfordshire, (1911) 6172 Indb. H. ligger 38 km
NNØ. f. London ved Midland Banen, og dens
Indb. har for en stor Del deres daglige
Arbejde i Hovedstaden.
<i>G. Ht.</i>
</chapter>

<chapter name="Harper Brothers">
<b>Harper Brothers</b> ['ha'<sub>ə</sub>pə-'bradəz],
Forlagsboghandel og Bogtrykkerfirma i New York.
Brødrene <sp>James</sp> (1795—1839) og <sp>John
Harper</sp> (1797—1875) fra Newtown (Long Island)
anlagde 1817 et lille Bogtrykkeri i New York,
og 1833 traadte to yngre Brødre, <sp>Joseph
Wesley</sp> (1801—96) og <sp>Fletcher</sp> (1806—77),
ind i Firmaet J. & J. Harper, som derefter
antog Navnet Harper and Brothers. Fra en yderst
beskeden Beg. udviklede Bogtrykkeriet sig
efterhaanden ved mønstergyldigt Arbejde, støttet
af dristig Foretagsomhed og forstandig
Økonomi, til en af de største bibliografiske
Virksomheder i Nordamerika, især efter at der til
Bogtrykkeriet var blevet knyttet eget Forlag.
Brødrene Harper var de første, som indførte
Træsnitillustrationer i Nordamerika, og det
illustrerede Tidsskrift <i>Harper's Monthly</i>, stiftet
af dem 1850, opnaaede en enestaaende
Udbredelse; 1857 efterfulgtes dette, med »Leipziger
illustrierte Zeitung« som Forbillede, af
<i>Harper's Weekly</i>, 1867 af Modebladet <i>Harper's
Bazar</i> og 1881 af Børnebladet <i>Harper's Young</i>
