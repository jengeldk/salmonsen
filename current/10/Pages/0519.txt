1864 Prof. ved »Musikaliska Akademien« og
var 1860—78 Leder af »Harmoniska Sällskapet«.
<i>S. L.</i>
</chapter>

<chapter name="Gynækokrati">
<b>Gynækokrati</b> (gr.), Kvindeherredømme; i
det gl. Grækenland spottedes Spartanerne
undertiden, fordi der hos dem var G. (se
<sp>Grækenland</sp>).
<i>K. H.</i>
</chapter>

<chapter name="Gynækolog">
<b>Gynækolog</b> (gr.), en Læge, der særlig giver
sig af med Gynækologi.
</chapter>

<chapter name="Gynækologi">
<b>Gynækologi</b> (gr.), Læren om Sygdomme i
de kvindelige Kønsorganer og disse Sygdommes
Behandling.
<i>Lp. M.</i>
</chapter>

<chapter name="Gynækonomer">
<b>Gynækonomer,</b> Embedsmænd i Oldtidens
Grækenland, der havde Tilsyn med Kvindernes
Opførsel, naar de viste sig offentligt; de skulde
ikke blot hindre og straffe usædelig Optræden,
men ogsaa vaage over, at de Bestemmelser,
som satte en Grænse for Luksus i Klædedragt
o. a., ikke blev overtraadte. G. omtales i
Syrakusai, Miletos, Athen o. fl. Stater.
<i>C. B.</i>
</chapter>

<chapter name="Gynoeceum">
<b>Gynoeceum</b> [-nø-] (<sp>bot.</sp>) kaldes i Blomstens
Morfologi Indbegrebet af Frugtbladene (lig
Støvvejen ell., i en Blomst med fl., adskilte Støvveje,
Støvvejene). (Se <sp>Androeceum</sp>).
<i>V. A. P.</i>
</chapter>

<chapter name="Gyoma">
<b>Gyoma</b> ['d<sub>i</sub>omå], Landsby i det mellemste
Ungarn, Komitatet Békés, ved Körös, er
Knudepunktet paa Jernbanen Szolnok—Arad og har
betydelig Handel med Agerbrugsprodukter,
Mølledrift og Vinavl. (1910) 11699 Indb.
<i>G. Ht.</i>
</chapter>

<chapter name="Gyp">
<b>Gyp</b> [зip], se <sp>Martel de Janville</sp>.
</chapter>

<chapter name="Gypaëtus">
<b>Gypaëtus,</b> se <sp>Lammegrib</sp>.
</chapter>

<chapter name="Gypogeranidæ">
<b>Gypogeranidæ,</b> se <sp>Sekretæren</sp>.
</chapter>

<chapter name="Gyps">
<b>Gyps,</b> se <sp>Gribbe</sp>.
</chapter>

<chapter name="Gypsophila">
<b>Gypsophila</b> [-fi-] L. (<sp>Gipsurt</sp>), Slægt af
Nellikefamilien (Nellike-Gruppen), Urter eller
Halvbuske af meget forsk. Ydre. Blomsterne,
der sidder i en stor topformet Stand, har
aabent, klokkeformet Bæger, hvori de enkelte
Blade er forbundne med hindeagtige Striber,
og Kronblade uden Bikrone; 2 Grifler. Over 50
Arter, der især vokser i de østlige
Middelhavslande; 2 er naaet til Danmark. <i>G. muralis</i> L.
(<sp>Mur-G.</sp>), der har gaffelgrenet Stængel
allerede fra Grunden og liniedannede Blade,
vokser paa Marker, men er meget sjælden. <i>G.
Vaccaria</i> L., hvis Stængel er gaffelgrenet kun
mod Spidsen, og som har æglancetdannede
Blade, optræder som Ukrud i Hørsæden og er
ligeledes meget sjælden. Enkelte Arter dyrkes
som Prydplanter (se ndf.).
<i>A. M.</i>

<i>G. paniculata</i> L. (Sibirien) er en Staude, hvis
Blomsterstande med overordentlig talrige, smaa,
hvide Blomster anvendes til Afskæring. Frøet
saas i Maj paa Friland, og efter at være
priklede udplantes de unge Planter det
paafølgende Foraar paa Blivestedet med 60—80 cm's
Afstand. Planterne naar først i det tredie Aar
deres fulde Kraft og Skønhed, men p. Gr. a.
deres dybe Pælerod lader de sig vanskelig
omplante som ældre. <i>G. elegans</i> Bieb. (Kaukasus)
er enaarig; de talrige, smaa Blomster er
ligesom hos foregaaende hvide, og
Blomsterstandene bruges paa samme Vis. Frøet saas i Maj
paa Blivestedet, og de blomstrer da i Juli, Aug.
<i>L. H.</i>
</chapter>

<chapter name="Gyrantes">
<b>Gyrantes,</b> Fællesnavn for Duer.
</chapter>

<chapter name="Gyrenbad">
<b>Gyrenbad</b> ['gi.r<sub>ə</sub>nba.t], 2 Badesteder i
Schweiz. Det vigtigste er 1) <sp>G. bei
Turbenthal</sp>, 8,5 km SØ. f. Winterthur, 760 m o. H.
Det har et stateligt Kurhus omgivet af Løv-
og Naaleskove med smukke Anlæg, en
indifferent kold Kilde, indeholdende ubetydelig
svovlsur og kulsur Kalk. Vandet bruges til Drikke-
og Badekure, særlig ved Gigt, Reumatisme,
Nervøsitet, Hjerte- og Nyrelidelser. Ogsaa
Vallekure benyttes. Kurtid 15. Maj—Slutn. af
Septbr. 2) <sp>G. bei Hinwil</sp> er væsentlig
Vallekursted og har udelukkende lokal Bet. Det
ligger 16 km sydligere hen imod Zürich-Sø, 781
m o. H.
<i>E. F.</i>
</chapter>

<chapter name="Gyrid">
<b>Gyrid,</b> hos Sakse en dansk Sagnkongedatter,
den eneste efterlevende af Kong Sigar's Slægt;
blev ved store Bedrifter vundet af Kæmpen
Halvdan og blev Moder til Harald Hildetand.
Se <sp>Aud den Dybsindede</sp>.
<i>(A. O.). H. El.</i>
</chapter>

<chapter name="Gyrinidæ">
<b>Gyrinidæ,</b> se <sp>Hvirvlere</sp>.
</chapter>

<chapter name="Gyroeder">
<b>Gyroeder,</b> se <sp>Krystalformer</sp> (regulære
System).
</chapter>

<chapter name="Gyrolit">
<b>Gyrolit,</b> et hvidt, zeolitagtigt Mineral,
bestaaende af kiselsur Kalk (3H<sub>2</sub>O.2CaO.3SiO<sub>2</sub>),
forekommer sammen med andre Zeolitter i
Hulrum i Basalt i Grønland o. a. St.
<i>(N. V. U.). O. B. B.</i>
</chapter>

<chapter name="Gyrometer">
<b>Gyrometer,</b> se <sp>Hastighedsmaaling</sp>.
</chapter>

<chapter name="Gyromitra">
<b>Gyromitra,</b> Slægt af Svampefam. <i>Helvellaceæ</i>
(s. d.); G. staar mellem <i>Helvella</i> og <i>Morchella</i>;
Hattens Overflade er forsynet med
uregelmæssige, bugtede Folder; Stokken er ofte meget
uregelmæssig og grubet, men ikke ribbet. <i>G.
esculenta</i> (Stenmorkel) kan spises, naar det
farlige Giftstof, som den indeholder, er blevet
uskadeliggjort ved Udtrækning med kogende
Vand ell. ved Tørring; den er meget sjælden
i Danmark.
<i>F. K. R.</i>
</chapter>

<chapter name="Gyrophora">
<b>Gyrophora</b> [-'fo.-], Slægt af bladformede
Laver, hvis Arter spiller en stor Rolle i
Klippevegetationen i højnordiske Lande. Den i Japan
forekommende <i>G. esculenta</i> spises i ret
betydelig Mængde.
<i>F. K. R.</i>
</chapter>

<chapter name="Gyroskop">
<b>Gyroskop</b> (gr.) kalder man et Instrument,
der indeholder et Omdrejningslegeme,
»Snurren«, som kan sættes i hurtig Rotation om sin
Akse. Denne Akse er opstillet saaledes, at
højst eet af dens Punkter er bundet til at
blive paa Stedet, og Aksen har følgelig en vis
Frihed til at forandre sin Retning ell. beholde
den. Jo hurtigere Rotationen er, jo større Masse
Snurren har, og jo længere denne Masse er
fjernet fra Aksen, desto større Modstand gør
Snurren mod Kræfter, der søger at forandre
Aksens Retning. Men denne Modstand viser sig
paa en ejendommelig Maade, Bliver Aksen
nemlig pludselig paavirket af en Kraft, der
søger at give den en anden Retning, saa giver
Aksen vel i det første Øjeblik efter for Kraften,
men den faar tillige en Bevægelse <sp>vinkelret</sp>
paa den Retning, hvori Kraften søger at føre
den, ɔ: Snurrens Akse drejer sig hen imod den
Linie, omkr. hvilken Kraften søger at faa
Snurren til at rotere. Drejningen foregaar desuden
saaledes, at Snurrens Akse søger at falde
sammen med den nævnte Linie paa en saadan
Maade, at begge Rotationer kommer til at gaa
<sp>samme</sp> Vej rundt ɔ: begge med Urviseren
ell. begge mod Urviseren, naar de ses fra
samme Sted. Et Eksempel vil gøre denne Regel
