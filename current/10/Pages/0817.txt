enkelte Byer, og disse kollektive
Overenskomster gaar navnlig ud paa at grundfæste
Anciennitetsløn for de yngre Funktionærer indtil
25 Aars Alderen samt kontraktmæssig ordne
bestemte Arbejdstider med Ekstrabetaling for
Overarbejde, Ferier o. l., medens fremtidige
Uoverensstemmelser, der vedrører de
kollektive Overenskomster, skal overgives til Mæglings-
og Voldgiftsudvalg.

1919 er der opstaaet enkelte
<sp>Principalforeninger</sp>, dels lokale, dels
branchemæssige, og den danske Handelsstands
Fællesrepræsentation har dernæst stiftet <sp>Dansk
Principalforening</sp> med den Plan at
samle samtlige Principaler til fælles Optræden,
og fra denne Side har man ogsaa støttet
Oprettelsen af
<sp>Privatfunktionærforeningen</sp>, hvis Formaal er at fastholde det
personlige Forhold mellem Principal og
Funktionær, saaledes at man bevarer
Enkeltmandskontrakterne. Dernæst vil
Privatfunktionærforeningen fremme Pensionsforsikringen, ligesom
Foreningen har etableret Privatfunktionærernes
Arbejdsløshedsforsikring.

Foreningen <sp>Engageringskontoret
for Handel og Industri</sp> er en
selvstændig Forening, oprettet af Handels- og
Kontoristforeningen, hvis Engageringskontor
samtidig opløstes, Grosserer-Societetets Komité,
Industriforeningen og Centraludvalget for danske
Handelsrejsendeforeninger. Foreningen har
(Septbr 1919) c. 1400 Principaler og c. 3500
Funktionærer som Medlemmer og har besat c.
1000 Pladser om Aaret. Foreningen udgiver
Bladet »Principal og Medhjælper«. Om
<sp>norske H.</sp>, se <sp>Norge</sp>: »Handel og Skibsfart«.
<i>Chr. V. N.</i>
</chapter>

<chapter name="Handelsforretning">
<b>Handelsforretning,</b> se <sp>Forretning</sp>.
</chapter>

<chapter name="Handelsfuldmagt">
<b>Handelsfuldmagt,</b> i videre Forstand enhver
Fuldmagt, der gives af en Handlende som
saadan; i snævrere Forstand den Fuldmagt, en
Handlende giver en i hans Forretning
kaldsmæssig virkende Person til som saadan at
afslutte Retshandler paa hans Vegne. Inden for
denne sidste Kreds fremtræder igen den H.,
der benævnes <sp>Prokura</sp>, med særlig
Skarphed, idet de fleste Lovgivninger indeholder
detaillerede Regler om en Prokuras Omfang.
Endvidere indeholder dansk L. Nr 243 af 8. Maj
1917 (og de i det væsentlige tilsvarende L. for
Norge og Sverige) en Del Regler om
<sp>Kommission, Handelsagenter og
Handelsrejsende</sp> (se disse Art.). Om
Omfanget af den andre Handelsfuldmægtige
tilkommende Bemyndigelse til at forpligte Principalen
gælder iflg. nordisk Ret (se saaledes § 10 og
11 i den danske Aftalelov Nr 242 af 8. Maj
1917) kun den alm., af Sagens Natur udledede,
Regel, at saadant først og fremmest bestemmes
ved den mellem Princip alen og Fuldmægtigen
foreliggende udtrykkelige eller stiltiende Aftale,
men at denne dog ikke er ubetinget afgørende
i Forhold til Trediemand, nemlig ikke, for saa
vidt Fuldmægtigen efter Principalens
Foranstaltning ell. i alt Fald med hans Vidende og
uden Protest fra hans Side optræder paa en
saadan Maade ell. under saadanne Forhold, der
hos Trediemand maa fremkalde Forestillingen
om en videregaaende Bemyndigelse. Derimod
findes i den tysk-østerr. Handelslovbog forsk.
Regler til Bestemmelse af, hvilke Beføjelser
der tilkommer en »Handlungsbevollmächtigter«
i egl. Forstand ɔ: i Modsætning til paa den
ene Side Prokuristen og paa den anden Side
alle mulige andre, ikke netop som
Handelsfuldmægtige betegnede, Fuldmægtige.
<i>E. T.</i>
</chapter>

<chapter name="Handelsgartner">
<b>Handelsgartner,</b> se <sp>Gartner</sp>.
</chapter>

<chapter name="Handelsgeografi">
<b>Handelsgeografi</b> er Læren om Landenes
Vare frembringelse og Vareomsætning. Den
undersøger de enkelte Landes fys. Betingelser
(Jordbundsforhold, Klima, Mineralrigdom etc.)
for at frembringe Varer, deres Plante- og
Dyreliv samt de etnografiske, sociale og politiske
Forhold, der kan have Indflydelse; dernæst
behandler den Omsætningen og de vigtigste
Veje, ad hvilke den gaar, Mængden og
Værdien, samt drager Sammenligninger mellem de
enkelte Landes Produktion og Omsætning;
herved kommer H. i nær Berøring med
Statistikken og Nationaløkonomien. Navnet H. er ikke
ganske heldigt, og i Tyskland benyttes derfor
ogsaa i den senere Tid mere Navnet
»Wirtschaftsgeographie«. Bl. de vigtigere Lærebøger
kan nævnes: <sp>Deckert</sp>, »Grundzüge der
Handels- und Verkehrsgeogr.« (Leipzig 1902),
<sp>Eckert</sp>, »Grundriss der Handelsgeogr.«
(Leipzig 1905), <sp>Chisholm</sp>, <i>Handbook of
commercial geography</i> (London 1907), <sp>Rönnholm</sp>,
»Ekonomisk geografi« (Sthlm 1907), <sp>Schobel</sp>,
»Handelsatlas für Verkehrs- und
Wirtschaftsgeographie« (Leipzig 1907).
<i>C. A.</i>
</chapter>

<chapter name="Handelsgødninger">
<b>Handelsgødninger,</b> se <sp>Gødning</sp>.
</chapter>

<chapter name="Handelshøjskole">
<b>Handelshøjskole,</b> se <sp>Handelsskoler</sp>.
</chapter>

<chapter name="Handelsjern">
<b>Handelsjern</b> kaldes saadant smedeligt Jern,
der sælges uden Garanti for Styrke og
Brudforlængelse. Det meste Stangjern til
Smedebrug er H., medens Rundjern til Jernbeton og
Profiljern sjældnere leveres i denne Kvalitet.
<i>E. Su.</i>
</chapter>

<chapter name="Handelskalender">
<b>Handelskalender</b> kaldes forsk. Haandbøger,
indeholdende Adresser paa
Forretningsdrivende. Enten betales for Optagelsen, ell. Kalenderen
fyldes mere ell. mindre med Annoncer. Af
internationale H. kan nævnes de engelske
»Directories«, Stubb's, Lloyd's, Kelly's, Perry's,
Maas' etc. samt den fr. Didot-Botin.
<i>Ch. V. N.</i>
</chapter>

<chapter name="Handelskammer">
<b>Handelskammer</b> (fr.: <i>chambre de
commerce</i>, eng.: <i>chamber of commercé</i>), en Institution
til den nationale ell. internationale Handels
Fremme under forsk. Former.

a) Købmænd af samme (ell. beslægtet)
Nation, bosiddende paa udenlandsk Handelsplads,
slutter sig sammen for at fremme deres eget
Lands kommercielle Interesser og for at udvide
og fæstne Forbindelsen mellem det Land, hvori
de nu bor og driver Forretning, og det,
hvorfra de hidrører. Samtidig vil de enkelte
Købmænd, søm netop er personlig interesseret i
Forbindelsen mellem vedk. Lande, tjene egne
Interesser, medens deres Kolleger, som driver
anden Handel, støtter Sagen af nationale og
samfundsmæssige Grunde. Man kan benævne
disse Sammenslutninger: <sp>nationale
Handelskamre</sp>, og de har spillet en
overordentlig stor Rolle, som sikkert vil stige endnu
mere. Det var de østerr.-ung. Købmænd i
