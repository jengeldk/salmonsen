Göttingen, var fra 1857 Stipendiat i Marburg,
indtil han 1860 modtog Kaldelse som Præst ved
den evangelisk-tyske Menighed i Messina, hvor
han forblev til 1865. Under Opholdet i Italien,
som han ogsaa senere hyppig har besøgt i
videnskabelige Øjemed, kastede han sig over
Studiet af Italiens Historie og Litt. og
anstillede navnlig dybtgaaende arkivalske
Undersøgelser; som Udbytte af disse udgav han bl.
a. »Das Stadtrecht von Messina« (1867) og
»Quellen und Forschungen zur ältesten Gesch.
der Stadt Florenz« (2 Bd, 1875—80). Et mere
populært Værk er »Aus Sicilien, Kultur- und
Geschichtsbilder« (2 Bd, 1867—69). En i Italien
paadraget Øjensygdom tvang ham til at
indstille det arkivalske Arbejde, hvorefter han
vendte hjem til Tyskland som Underbibliotekar
ved Universitetsbiblioteket i Marburg 1867;
herfra befordredes han 1876 til Overbibliotekar i
Halle a. S., hvor han virkede til Apr. 1898.
Han planlagde bl. a. 1878—80 den store
Nybygning for Biblioteket i Halle efter det moderne
Magasinsystem og gennemførte samtidig en
fuldstændig Omkatalogisering af hele Biblioteket
efter et nyt System (»Schema d. Real-Katalogs
d. kgl. Univ.-Bibl. zu Halle« [1888]). H. blev
i det hele ved sit fremragende
Organisationstalent og sin store Energi en af de ledende
Kræfter i den tyske Biblioteksverden; særlig
Fortjeneste af Biblioteksvæsenets Udvikling har
han indlagt sig ved 1884 at have grundlagt og
senere redigeret det førende tyske
Bibliotekstidsskrift »Zentralblatt für Bibliothekswesen«.
Hans Erindringer udkom 1906 under Titlen
»Aus dem Leben eines deutschen Bibliothekars«.
<i>(J. B. H.). C. S. P.</i>
</chapter>

<chapter name="Hartz, Nikolaj Eg Kruse">
<b>Hartz,</b> <sp>Nikolaj Eg Kruse</sp>, dansk
Geolog og Botaniker, f. 23. Aug. 1867 i Randers,
Student 1885, <i>mag. sc.</i> 1895, <i>Dr. phil.</i> 1909. H.
har som Botaniker deltaget i forsk.
Ekspeditioner til Vest- og Østgrønland (1889, 1890,
1891—92) og var 1900 videnskabelig Leder af
»Carlsbergfondets Ekspedition til Østgrønland«. Fra
disse Rejser foreligger forsk. Beretninger,
offentliggjorte i »Meddelelser om Grønland«, en
større Fremstilling: »Østgrønlands
Vegetationsforhold« (1895), og »Planteforsteninger fra Cap
Stewart i Østgrønland« (1896). 1896 ansattes
H. ved »Danmarks geol. Undersøgelse« med den
specielle Opgave at undersøge Planteresterne i
Moser (o. a. Jordlag) og dermed forbundne
Forhold. I de af »Danmarks geol. Undersøgelse«
udgivne Skr har H. offentliggjort »Danske
Diatoméjordaflejringer« (sammen med <sp>Ernst
Østrup</sp> [1899]) og »Bidrag til Danmarks
senglaciale Flora og Fauna« (1902). Hans
Hovedarbejde er »Bidrag til Danmarks tertiære og
diluviale Flora« (1909, Dr. Disp.) med
detaillerede Undersøgelser af Brunkullenes Flora
og deres Udbredelse i Jylland samt af
Flora (og Fauna) i en Mængde af H. opdagede
interglaciale Tørvemoser i Sydjylland, navnlig
i Brørup-Egnen, alle fra sidste Interglacialtid
i de paagældende Egne. Resultatet af talrige
Enkeltundersøgelser findes desuden spredte i
andre af Institutionens Skr. Ogsaa i Botanisk
Forenings Tidsskrift, i »Meddelelser fra Dansk
geologisk Forening« samt i forsk. udenlandske
geogr., bot. og geol. Tidsskr har H.
offentliggjort adskillige Afh., saaledes sidstnævnte Sted
»<i>Dulichium spathaseum</i> Pers., en nordamer.
Cyperacé i danske interglaciale Moser« (1904).
Fra 1913 tog H. sin Afsked fra »Danmarks
geol. Undersøgelse« og har siden drevet
Forretningsvirksomhed i Kbhvn.
<i>A. M.</i>
</chapter>

<chapter name="Hartzenbusch, Juan Eugenio">
<b>Hartzenbusch</b> [arts<sub>æ</sub>n'busk], <sp>Juan
Eugenio</sp>, sp. Digter og Litteraturhistoriker, f. 6.
Septbr 1806 i Madrid, d. smst. 2. Aug. 1880.
Hans Fader var en tysk Snedker, bosat i den
sp. Hovedstad og gift med en Spanierinde. H.
fik lærd Skoleundervisning, men bestemtes ikke
desmindre for Snedkerhaandværket af sin
Fader og arbejdede nogle Aar i dette. Men
imidlertid lod hans litterære Begavelse og
navnlig hans dram. Interesser ham ingen Ro, efter
at han første Gang havde set en
Teaterforestilling, dengang han gik i sit 16. Aar. H.
omarbejdede fl. Komedier fra 17. Aarh., overs. fr.
Stykker og optraadte endog som original
Dramatiker, men kun faa af disse Forsøg havde
han Held med, og et af dem blev endog
grundig udpebet. Først nogle og tyve Aar gl lagde
han Snedkeriet paa Hylden og uddannede sig
til Stenograf, hvorefter han i et Par Aar
besørgede Referater af Cortes-Debatterne til
Regeringsblade. Medens han tjente sit Brød paa
denne Maade og for øvrigt søgte at udvide sine
Kundskaber ved Biblioteksbesøg o. l., var det,
at Romantikken holdt sit sejrende Indtog i
Spanien med Angel de Saavedra's og Garcia
Gutierrez' Dramaer. Et nyt populært Navn føjedes
snart til disse to Digteres; det var H.'s, den
lille, stille og beskedne unge Mands, efter at
<i>Los Amantes de Teruel</i> var blevet opført under
uhyre Bifald 19. Jan. 1837. Den følelses- og
virkningsfulde Behandling af et gl. nationalt
Kærlighedssagn (for øvrigt omarbejdet 2 Gange
senere af Digteren) nyder endnu Anseelse som
en af Nationallitteraturens Perler i 19. Aarh.
Siden den Tid var H. berømt og kunde snart
helt leve for litterære Sysler og Studier; han
fik Ansættelse ved Nationalbiblioteket og tjente
sig der efterhaanden op til Stillingen som
Overbibliotekar (1862), hvilket Embede han
opgav 1875; 1847 indvalgtes han i det sp.
Akademi, og 1854—62 var han Direktør for
»Normalskolen«. Den venlige, hjælpsomme,
elskværdige og flittige Mand var yndet af alle, med
hvem han kom i Berøring. Sin
Digtervirksomhed, særlig den dram., fortsatte han ivrig, med
vekslende Held; af hans Stykker har
fornemmelig de hist. Skuespil Dofia Menciia (1838),
Alfonso el Casto (1841), <i>La jura de Santa Gadea</i>
(1845), <i>La ley de raza</i> (1852) m. fl. slaaet an.
Man dadler i adskillige af dem en alt for
fremtrædende Refleksion. H. er en heldig
Fabeldigter, og nogle Eventyrfortællinger i Prosa af
ham har ligeledes med Rette vakt meget
Bifald. 1843 udkom et Bd <i>Ensayos poéticos y
literarios</i>, 1861 <i>Cuentos y fábulas</i> (2 Bd); nogle
af hans egne Fabler var allerede udkomne 1848,
sammen med et større Antal, som han havde
overs. fra Tysk. Foruden sine Digterværker har
H. præsteret en Del litteraturhistoriske Afh. og
Studier samt en Rk. Udgiver arbejder: først
<i>Teatro escogido de Tirso de Molina</i>, sammen
