Iversen havde en Landbrugsskole. I Vinteren
1880—81 besøgte han Tune Landboskole, senere
Landbohøjskolen, hvor han tog
Landbrugseksamen 1883, var derefter Lærer paa Lyngby
Landboskole til Efteraaret 1884, da han overtog
Pladsen som Lærer i Botanik og Kemi ved
Askov Højskole. Samtidig købte han sig en lille
Gaard, af hvis Mark en Del blev indlagt som
Forsøgsmark under Statskonsulent P. Nielsen's
Forsøgsvirksomhed. H. stod indtil 1893 som
privat Bestyrer af denne Filialstation, og samtidig
virkede han vedblivende som Lærer paa Askov
og i nogle Aar som Konsulent i Kolding Omegns
Landboforening. 1893 ansattes han som
Statskonsulent i Planteavl for Jylland, og som
saadan dels bestyrer han Forsøgsstationen for
Plantekultur i Askov, der nu (1920) omfatter 89
ha, dels søger han gennem Foredrag, Artikler,
skriftlige Besvarelser og personlig Vejledning
at fremme Planteavlen paa den mest rationelle
Maade. Som Forsøgsleder og klar, populær Forf.
nyder han med Rette megen Anseelse. Han er
(1920) Formand for Kolding og Omegns
Landboforening.
<i>H. H-l.</i>
</chapter>

<chapter name="Hansen, Frederik Carl Christian">
<b>Hansen,</b> <sp>Frederik Carl Christian</sp>,
dansk Anatom, f. 22. Septbr 1870 i Kolding, tog
med. Eksamen 1894 og var Kandidat ved
Diakonissestiftelsen 1895—97. H. blev derefter
<i>Prosector anatomiæ</i> 1897—1901 og udnævntes til
Chievitz's Eftermand som <i>Prof. anat.</i> og
Bestyrer af det normal-anatomiske Museum.
Doktorgraden havde H. taget 1900 med en Afh.:
»Om hyalin Bruskgrundsubstans«, og 1907 blev
han Lærer i Anatomi og Fysiologi ved
Tandlægeskolen, hvis Forstander han har været fra
1912. H. er Medlem af <i>International Brain
Commission</i>. H. har udgivet Arbejder over Histologi,
Mikroteknik og Mikrofotografi og navnlig ved
Farvninger af Bindevæv angivet ny Metoder;
desuden udgav han det antropologisk historiske
Værk: »De ældste Kongegrave og Bispegrave i
Roskilde Domkirke« (1914), og sammen med
C. M. Fürst: <i>Crania Groenlandica</i> (1915), et
Arbejde, der er grundlæggende for Grønlands
Antropologi.
<i>J. S. J.</i>
</chapter>

<chapter name="Hansen, Frederik Christian">
<b>Hansen,</b> <sp>Frederik Christian</sp>,
sønderjydsk Politiker, f. 15. Oktbr 1834 paa Løjtertoft i
Nordborg (Als). I sin Ungdom fo'r han til Søs, [
var ogsaa nogle Aar Guldgraver i Australien,
men kom saa hjem for at overtage sin
Fædrenegaard. Efter 1864 blev han efterhaanden en af
Førerne for den danske Befolkning paa
Nørreals og modtog forsk. Tillidshverv af den; han
blev Medlem af Provinssynoden og 1875
Formand for Nordborg Sparekasse. Han har til sin
høje Alderdom været en energisk og livsfrisk
Deltager i sin Landsdels offentlige og folkelige
Liv. — Hans ældste Søn, Chr. G. Hansen, er
Direktør for Korn- og Foderstofkompagniet i
Aarhus.
<i>H. L. M.</i>
</chapter>

<chapter name="Hansen, Frederik Thorvald">
<b>Hansen,</b> <sp>Frederik Thorvald</sp>, dansk
Musiker, f. 3. Maj 1847 i Kbhvn, d. smst. 24.
Jan. 1915, fremragende Trompetist, Medlem af
det kgl. Kapel 1884, Solotrompetist. Har
komponeret fl. større og mindre Værker, en
Orkester-Suite, Violin-Romancer, Serenader, <i>Chanson
du soir</i> for Strygeorkester og Harpe m. m.
<i>A. H.</i>
</chapter>

<chapter name="Hansen, Frida">
<b>Hansen,</b> <sp>Frida</sp>, f. <sp>Petersen</sp>, f. 8.
Marts 1855 i Hillevaag ved Stavanger. Hun har
vundet et højt anset Navn ved sine
Fortjenester af Genoplivelsen af den gl. norske
Billedvævning, og hendes utrættelige Virkelyst og
rige kunstneriske Anlæg har øvet og øver en
betydelig Indflydelse paa den nationale
Vævekunst. Hun har forbedret den gl. Teknik og
udvidet den til ogsaa at tjene moderne Krav,
ligesom Genoptagelsen af den gl.
<sp>Plantefarvning</sp> væsentlig skyldes hende. Den
smukke transparente Væveteknik, som nu er
meget udbredt, er hendes Opfindelse; en Rk.
af hendes transparente Tæpper findes rundt i
europæiske Museer. Hun har faaet sin
Uddannelse i Tegning og Maling i Kbhvn, Köln og
Paris og væver sine egne Kompositioner. Af
hendes mere kendte Arbejder kan nævnes:
»Olaf Liljukrans« (1895), »Pharaos Datter«
(1897), »Pinsekor« (1897, Museet i Budapest),
»Mælkevejen« (1898, Kunstgewerbemuseum i
Hamburg), »Salomes Dans« (1900,
Gewerbemus. i Zürich), »Libeller« (1901, Nord. Mus. i
Sthlm), »Kveld hin røde« (1902, Borgestad),
»Eventyrslottet« (1907, Kunstindustrimuseet i
Kria), »Svinedrengen« (1909, Berlin),
»Danaiderne« (1914, Kria). De to saakaldte
»Rigstæpper« (Kria Slot), tegnet af Gerhard Munthe,
blev udført i Aktieselskabet »Det norske
Billedvæveri«, som hun stiftede 1897 sammen med
Fru Randi Blehr, og hvis artistiske Direktrice
hun var. Selskabet opløstes 1902. Hun har ofte
deltaget i Parisersalonens særlige Udstillinger.
Hun har bl. a. skrevet »Husflid og
Kunstindustri i Norge« (Kria 1899).
<i>(K. V. H.). K. F.</i>
</chapter>

<chapter name="Hansen, Frits">
<b>Hansen,</b> <sp>Frits</sp>, norsk Skolemand og
Politiker, f. i Larvik 31. Jan. 1841, d. 8. Juni 1911,
Student 1858, <i>cand. theol.</i> 1865, s. A. Lærer i
Nordens Sprog, Litteratur og Historie ved
Krigsskolen. I sine Student- og Kandidataar
deltog han med Iver i Livet i
Studentersamfundet, hvis Formand han var i en stærk
Brydningstid, da den politiske og nationale
Rejsning, med en Tilsætning af den grundtvigske
Folkehøjskolebevægelse, under Bjørnson's
Ledelse fik Tag i Ungdommen. 1872 opgav han
sin Stilling ved Krigsskolen og blev
Folkehøjskolelærer, først ved Sagatun, fra 1874 i
Gausdal. H. har deltaget i det politiske Liv dels
som Medarbejder i den lokale Presse, dels i
Valgkampene, navnlig 1891 og 1894. Da det
»moderate Venstre« blev grundlagt, blev han
en af dettes virksomste ledende Mænd paa
Østlandet, flyttede 1896 til Kria og blev
Redaktør af Partiets ny Organ »Eidsvold«. Hans
Stilling i dette Parti medførte ogsaa, at han i
Septbr 1896 blev kaldet til at indtræde i en
ledig Plads i den 1895 nedsatte Unionskomité.
Bladet »Eidsvold« gik efter Valgene 1897 over
til det sejrende Venstres Program, hvorefter
H. traadte ud af Redaktionen og overtog en
Lærerpost i Kria. For sit pædagogiske
Program har han skrevet en varm og velskreven
Redegørelse »Om Folkehøjskolen og
Almendannelsen« (1877).
<i>(J. B. H.).</i>
</chapter>

<chapter name="Hansen, Gerhard Henrik Armauer">
<b>Hansen,</b> <sp>Gerhard Henrik Armauer</sp>,
norsk Læge, f. 29. Juli 1841 i Bergen, d. 12.
Febr 1912 i Florø. H. tog med. Eksamen 1866
