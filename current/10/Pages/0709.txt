M. Knuth's Død. 1870 blev H. endnu en Gang
kaldet til Regeringen, idet han 28. Maj overtog
Kultusministeriet i Grev Holstein-Holsteinborg's
Kabinet. De politiske Forhold var efter det
forenede Venstres Dannelse lidet gunstige for et
rent Højreministerium, og det lykkedes ikke H.
at gennemføre det Forslag til en Reform af
Folkeskolen, som han forelagde. Derimod
gennemførtes i hans Ministertid Loven om
Tvedelingen i den lærde Skoles Undervisning (1871),
og der opførtes en ny Rygning for den danske
Skueplads. I Anledning af en betydelig
Overskridelse af det til denne Rygnings Opførelse
bevilgede Beløb anlagdes der senere
Rigsretssag mod H., men han frikendtes 1877. Allerede
Juni 1874 havde han sammen med det øvrige
Ministerium indgivet sin Dimission. Ved sin
Fratræden udnævntes han til Elefantridder.

Den larmende Popularitets Tid var for H.
uigenkaldelig forbi med 1863, men personlig
ramtes han i forholdsvis ringe Grad af det
Tilbageslag i den offentlige Mening, som fandt
Sted efter Krigen. Hans Partifæller vedblev
at skatte ham højt, og selv af Modstanderne
var han som Regel personlig højagtet og vel
lidt. Hans store Elskværdighed gjorde sig
usvækket gældende til det sidste og samlede
Vennerne om ham i det gl. Hjem paa
Bakkegaarden. Deltagelsen var alm. hele Landet
over, da han 1879 under et Ophold ved
Sandefjord ramtes af et apoplektisk Anfald, som han
aldrig forvandt, og som i stigende Grad
svækkede hans aandelige og legemlige Kræfter. 1881
opgav han sin Plads i Folketinget og trak
sig dermed ganske ud af det offentlige Liv. 2
Aar efter hans Død rejste Venner og
Meningsfæller ham en Statue i Søndermarken.
<i>N. N.</i>
</chapter>

<chapter name="Hall, Carl Christian">
<b>Hall</b> [hal'], <sp>Carl Christian</sp>, ovenn.'s
Søn, f. 13. Aug. 1848, d. 6. Maj 1908, tog 1872
statsvidenskabelig Eksamen og ansattes 1873
som Assistent i Koloniernes Centralbestyrelse.
1880 stiftede han sammen med daværende
Inspektør A. Fraenkel, Prof. A. Steen m. fl.
»Foreningen til Forsvarssagens Fremme for
Frederiksberg og Omegn«, der senere udvikledes til
at omfatte hele Sjællands Stift. Han medvirkede
tillige ved Oprettelsen af de fleste Foreninger
til Forsvarssagens Fremme, var Medlem af den
sjællandske Forenings Bestyrelse og fra 1886
dennes Forretningsfører. Efter Samraad med
Forsvarsvenner grundlagde han Bladet »Vort
Forsvar«, hvis første Nr udkom 1. Jan. 1881,
og som indtil hans Død ved Støtte af
Sagkyndige i begge Værn o. a. fremmede Oplysning
om og Kærlighed til Forsvarssagen (s. d.). H.
var tillige en fremragende Dyrker af
Bjergbestigningssporten; 1881 besteg han Romsdalshornet
og senere talrige jomfruelige Tinder i Norge.
I den norske Turistforenings Aarbog har han
skildret fl. af disse Tindebestigninger.
<i>P. Nw.</i>
</chapter>

<chapter name="Hall, Charles Francis">
<b>Hall</b> [hå.£], <sp>Charles Francis</sp>, arktisk
Rejsende, f. 1821 i Cincinnati, d. 8. Novbr 1871
om Rord i »Polaris«, 81° 38′ n. Br. Efter at Dr.
Rae og Mc. Clintock var vendte hjem fra deres
Undersøgelsesrejser efter Franklin-Ekspeditionen
med Efterretninger om denne, som man til Dels
havde faaet gennem Eskimoerne, bestemte H.
sig til ved længere Ophold mellem disse at
skaffe Lys i Ekspeditionens Skæbne. H.
foretog sin første Rejse fra Maj 1860 til Septbr
1862. Allerede paa denne fik han af
Eskimoerne Efterretninger om Franklin's Ekspedition,
og han opdagede, at det formentlige
Frobisher-Stræde var en Bugt. Han lærte endvidere
Eskimoernes Sæder, Skikke m. m. at kende. Den
anden Rejse foretoges fra Juni 1864 til Septbr
1869. Han opholdt sig mellem Eskimoerne N.
f. Hudsons-Bugt, paa Melville-Halvøen og Øen
Igloolik i Fury- og Hekla-Strædet. Han
hjembragte meget værdifulde Oplysninger om disse
Egnes Geografi og fik af Eskimoerne mange
Meddelelser om Detaillerne i
Franklin-Ekspeditionens Undergang. Efter sin Hjemkomst
bragte han med store Anstrengelser den af de
forenede Stater udrustede og af ham ledede
»Polaris«-Ekspedition i Gang. Dens Opgave
skulde det være at løse Polarspørgsmaalet.
Juni 1871 afrejste »Polaris«, trængte ind i
Smiths-Sund, Kane Basin, Kennedy Kanal,
Robeson Kanal og naaede 3. Septbr 82 1/4° n. Br.,
den højeste indtil den Tid naaede Bredde.
Skibet overvintrede i Polaris Bugt, 81° 38′ n. Br.,
ved Grønlands Kyst, det nordligste Sted, hvor
civiliserede Mennesker indtil da havde
overvintret. Kort Tid efter at H. var vendt tilbage
fra en særdeles anstrengende Slæderejse, døde
han pludselig og begravedes i Land. H.
helligede sit Liv til den arktiske Forsknings
Fremme. (<sp>Litt</sp>.: <i>Arctic Researches</i> [1864];
<i>Narrative of the Second Arctic Expedition</i> [1869];
<i>Narrative of the North Polar Expedition, U. S,
Ship Polaris</i> [1876]).
<i>G. F. H.</i>
</chapter>

<chapter name="Hall, Edward">
<b>Hall</b> [hå.£], <sp>Edward</sp>, eng. Forf.
(1499—1547), studerede Jura ved Gray's Inn og havde
under Henrik VIII forsk. jur. Embeder. Han
efterlod sig et hist. Værk, der blev udg. 1548,
<i>The Union of the Two Noble and Illustre
Families of Lancastre and York</i>, sædvanlig kendt
under Navnet <i>Hall's Chronicle</i>.
<i>(T. L.). I. O.</i>
</chapter>

<chapter name="Hall, Granville Stanley">
<b>Hall</b> [hå.£], <sp>Granville Stanley</sp>, amer.
Psykolog og Pædagog, f. 1. Febr 1846 i
Ashfield, West Massachusetts. Studerede Teologi i
New York, 1868—71 Filosofi i Berlin og
Heidelberg. Virkede som Prof. i Filosofi ved
Højskolen i Antioch, Ohio, 1872—76, og ved
Harvard Univ. i Cambridge, Mass., 1876—78. Her
begyndte han, under Paavirkning af sin
Kollega W. James, at studere Fysiologi og
Psykologi; i dette Øjemed opholdt han sig i Europa
1878—81 og arbejdede under Helmholtz,
Ludwig og Wundt. Efter sin Hjemkomst kastede
han sig især over Pædagogikken, hvorover han
holdt Forelæsninger i Boston, men 1882 blev
han Prof. ved John-Hopkins Univ. i Baltimore,
hvor han grundlagde et
eksperimentalt-psykologisk Laboratorium og 1887 begyndte
Udgivelsen af Tidsskr. <i>American Journal of Psychology</i>.
1888 udnævntes H. til Præsident for det
nyoprettede Clark Univ. i Worcester, Mass., hvis
hele Ordning han forestod; ved hans Indflydelse
fik Pædagogikken en saa fremragende Stilling,
at der foruden H. selv blev fire andre
Professorer i Faget. H. grundlagde 1891 Tidsskriftet
<i>Pedagogical Seminary</i>, organiserede 1892
<i>American psychological association</i> og 1893 <i>National
association for the study of childern</i>. Den store
