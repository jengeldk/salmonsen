ejendommelig Udformning, navnlig af Fæstet.
Smykkerne er af store iøjnefaldende Typer, bl. a.
»brilleformede«, de ældre af to Spiralskiver;
der er Spænder, store Armringe, Naale med
store Hængeplader o. s. v.; bl. Bronzekarrene
er der Spande med lodret Side (Cista'er),
riflede ell. med Figurer. Bronzen er ikke blot
som i ældre Tid behandlet ved Støbning, men
ogsaa ved Smedning og Drivning. Guldet er
ikke ualmindeligt, Sølv derimod saa at sige
ukendt. Jernet begynder med at være
Luksusmetal og viser sig først i Smykkesager, senere
i Nyttegenstande, medens Bronzen aftager og
gaar over til at blive Smykkemetallet.

Hallstattkulturen hører hjemme i de Egne,
hvor den først blev kendt. Den er opstaaet
væsentlig paa Grundlag af udefra tilførte
Elementer. Der er et vist Slægtskab med gr.
geometrisk Stil og den paafølgende,
orientaliserende Periode (bl. a. med dens Rækker af
Dyrefigurer); andre Træk viser mod Italien. I
Flertallet af sine Genstande viser den et egenartet
Særpræg, af en umiskendelig Rigdom, men
tillige noget forgrovet, overlæsset. Efterhaanden
er denne Kultur udbredt langt fra sin Hjemegn,
over Sydtyskland mod V., imod N. til
Danmark og Østersølandene. I Nord-Østerrig
kendes en særlig Gruppe i Lausitz, en rigere i
Posen og Schlesien, fremdeles i Böhmen og
Mähren, samt i Sydtyskland, hvor Gravene
bliver højdækkede. Der udformes særlige, ofte
malede Lerkartyper og en egen Figurstil.

Et Hallstattsværd af Jern er fundet i Sverige;
ellers tilhører Hallstattkulturen i Norden
Bronzealderens senere Del, og dens Former
viser sig omsat i Bronzen. Andre Udløbere følges
mod SØ.; en vigtig Plads, Glasinac, ligger i
Bosnien, fremdeles paa Balkan og i Italien.
Tidsstillingen varierer i de forsk. Egne. Sikkert var
den derfor ikke knyttet til noget bestemt Folk,
men udbredte sig gennem Forbindelser i Handel
og Haandværk. Den ligger tidligst, hvor den
er nærmest ved sit Udgangspunkt, i Østerrig,
senere i Periferien. Væsentlig falder den i 10.—4.
Aarh. f. Kr. (<sp>Litt</sp>.: <sp>M. Hoernes</sp>, »Die
Hallstattperiode« i »Archiv f. Antropologien, 1905).

<img>Fund fra Hallstattperioden.</img>
<i>H. A. K.</i>
</chapter>

<chapter name="Hallström, Gunnar August">
<b>Hallström,</b> <sp>Gunnar August</sp>, sv. Maler
og Tegner, f. 2. Maj 1875 i Sthlm. H., der gik
paa Sthlm's Akademi 1893—97, har bl. a.
illustreret Runeberg's »Elgskyttarna« (1900) og
malet »Valborgsmässoaften«, »Skilöbere«, tre
dekorative Skitser (1903, »Sigurd Jorsalafar«,
»Rolf Krake's Flugt« m. m.), »Legende Drenge«
(1906, Maria folkskola), »Blomstrende Træ«
(1913) etc., repræsenteret i Malmö og Göteborg
Mus. Kultegningen »De slagna« kom til Sthlm's
Nationalmuseum. Han er en fremragende
dekorativ Begavelse (Skitser til Vævning:
Gobelinerne: »Ygdrasil« [1905, Piltz Gal.], »Karlsvognen«
[1911] etc., Bogillustrationer, 1907 1. Præmie
for dekorative Malerier til Rigsdagsbygningen),
har ogsaa skrevet om Kunst o. a., lever paa
Björkö. H. var godt repræsenteret paa den
baltiske Udstilling 1914 med Oliemalerier,
Akvareller (»En vrå i Björkö«) og Gobelins.
<i>A. Hk.</i>
</chapter>

<chapter name="Hallström, Ivar">
<b>Hallström,</b> <sp>Ivar</sp>, sv. Komponist, f. i Sthlm
5. Juni 1826, d. smst. 21. Apr. 1901. I sin
Ungdom gik han den studerende Vej, blev 1844
Student i Uppsala og tog 1849 Hofretseksamen.
Men hans stærkt udprægede musikalske
Interesser fik efterhaanden Overtaget, saa at han
forlod Embedsvejen, endnu inden han ret var
kommen ind paa den. Af Embedsstillinger
</chapter>
