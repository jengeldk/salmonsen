m. H. t. Størrelse et Spring i Udviklingen, det
var paa den Tid langt større, end noget hidtil
bygget Skib, og der gik mange Aar, forinden
man igen naaede op til saa store Skibe; det
er egl. først de i de senere Aar byggede
Paketdampere, som i Størrelse overgaar G. E. Skibet
var ikke alene ved sin Størrelse, men ogsaa
ved sin Byggemaade og Indretning et betydeligt
skibsteknisk Fremskridt, som trods Manglerne
ved Konstruktionen var til megen Ære for
Bygmestrene.
<i>H. P. C.</i>
</chapter>

<chapter name="Greater Britain">
<b>Greater Britain</b> ['gre<sub>i</sub>tə-'brit<sub>ə</sub>n] omfatter
efter Ch. Dilke's Skr. af s. N. (1868) hele det
Landomraade, som bebos ell. beherskes af
engelsk-talende Folk, altsaa ogsaa Nordamerikas
forenede Stater, ell. i snævrere Bet.
Storbritannien med alle dets Kolonier og Bilande: 1/5 af
Jordens Overflade med 1/4 af dens Befolkning.
Ordet bruges ogsaa til at betegne de
Bestræbelser, der i den nyeste Tid er opkomne for at
sammenknytte disse Lande med fastere Baand.
Foruden Ch. Dilke (<i>Problems of G. B.</i>, 1890),
har Froude (<i>Ocean</i>, 1886) og Seeley (<i>Expansion
of England</i>, 1883) givet disse Stemninger
Udtryk i Modsætning til de saakaldte <i>Little
Englanders</i>, der lægger hele Vægten paa det hjemlige
Ørige. Ogsaa af Statsmændene har fl. alvorligt
stræbt at fremme ell. i det mindste forberede
en saadan Sammenslutning: W. E. Forster, som
1884 blev Formand for <i>Imperial Federation
League</i>, Chamberlain, som i 1895 fik samlet en
Kongres af Repræsentanter for Rigets
Handelskamre, og Hertugen af Devonshire, som i en
Aarrække var Formand for <i>British Empire
League</i>.
<i>E. E.</i>
</chapter>

<chapter name="Great Falls">
<b>Great Falls</b> ['gre<sub>i</sub>t-'få.£z], By i U. S. A„
Stat Montana, ligger ved Missouri, der her i
5 Fald sænker sig c. 135 m. (1910) 13900 Indb.
G. F. har store Smelteværker.
<i>H. P. S.</i>
</chapter>

<chapter name="Great Grimsby">
<b>Great Grimsby</b> ['gre<sub>i</sub>t-'grimzb<sub>i</sub>], Søstad i det
østlige England, Lincolnshire, ved den sydlige
Bred af Humber, nær dennes Munding i
Vesterhavet. (1916) 78667 Indb. Den bestaar af en
ældre og en nyere Stad med Forstæderne <sp>Clee</sp>
og <sp>Cleethorpe</sp>. Særlig som Handelsby paa
Østersøen og Holland har den i nyere Tid faaet
stor Bet., og den 1849—54 byggede Havn er
tilgængelig for Skibe af enhver Størrelse; en
stor ny Dok byggedes 1906. Under alm. Forhold
er der regelmæssig Dampskibsforbindelse med
holl. og sydsvenske Havne og med Esbjerg. 1915
var den samlede Tonnage af indgaaede Skibe
(fraregnet Kysttrafikken og Marinens Skibe)
698760 t, af udgaaede Skibe 717780 t. Der
indføres især Smør, Uld, Tømmer, Korn, Æg,
Bomuld, og udføres Tekstiler og Garn, Maskiner og
Kul. Særlig berømt er G. som Fiskerihavn og
Hjemsted for en stor Flaade af Trawlere.
Industrien omfatter især Skibsbyggeri, Garveri,
Rebslageri og Bryggeri. G. antages at have
været Danskernes Landingsplads under deres
første Indfald i England i Slutn. af 8. Aarh. Kong
Johan og Henrik III skænkede Byen
Privilegier i Beg. af 13. Aarh. Paa Edvard III's Tid
var G. en vigtig Havn, men blev siden delvis
spærret ved Humbers Aflejringer af Sand og
Dynd; fra Beg. af 19. Aarh. foretoges store
Forbedringer og Udvidelser af Havnen.
1298—1833 sendte G. 2 Medlemmer til Parlamentet,
siden 1.
<i>G. Ht.</i>
</chapter>

<chapter name="Great Harwood">
<b>Great Harwood</b> ['gre<sub>i</sub>t-ha.<sub>ə</sub>wud], By i
Mellemengland. Lancashire, 6 km NØ. f.
Blackburn, med Bomuldsindustri og Kulgrubedrift.
(1911) 13815 Indb.
<i>G. Ht.</i>
</chapter>

<chapter name="Great Primer">
<b>Great Primer</b> ['gre<sub>i</sub>t-'primə], en
Skriftstørrelse i det eng. Skriftsystem, der omtr.
svarer til Tertia-Størrelsen hos os. Se
<sp>Skriftsystemer</sp>.
<i>E. S-r.</i>
</chapter>

<chapter name="Great Saltlake City">
<b>Great Saltlake City</b> ['gre<sub>i</sub>t-'så£t£e<sub>i</sub>k-'sit<sub>i</sub>], se
<sp>Saltlake City</sp>.
</chapter>

<chapter name="Great Sandy Island">
<b>Great Sandy Island</b> ['gre<sub>i</sub>t-'sänd<sub>i</sub>-'a^i£<sub>ə</sub>nd],
se <sp>Fraser</sp>.
</chapter>

<chapter name="Great Western Railway">
<b>Great Western Railway</b>
['gre<sub>i</sub>t-'westen-'re<sub>i</sub>£we<sub>i</sub>] er det største Jernbaneselskab i
England. Selskabet stiftedes 1836, og dets
Direktion har Sæde i London. Jernbanenettets
Længde var opr. 178 km, og den første
Strækning mellem London og Maidenhead aabnedes
4. Juni 1838. Siden da er Nettet lidt efter lidt
blevet betydeligt forøget, dels ved Nyanlæg,
dels ved Overtagelse af andre Baner, og dets
samlede Længde er nu c. 4840 km. Fra London
udgaar en Hovedlinie i vestlig Retning over
Maidenhead—Reading—Didcot—Swindon—Chippenham til Bristol, hvorfra den fortsættes over
Tauton til Exeter og videre over Plymouth til
Penzance. Fra Reading fører en Linie over
Newbury—Savernake—Trowbridge til Bath; i
Didcot skiller en Linie til Oxford sig ud, og
herfra gaar den videre over
Kings Sutton—Birmingham—Wolwerhampton—Wellington—
Shrewsbury—Chester, dels til Warrington
(Manchester), dels til Birkenhead (Liverpool), der
er den af Selskabets Linier, der strækker sig
længst mod N. Fra Oxford haves ogsaa
Forbindelse med Wolwerhampton ell.
Birmingham over Worcester, og Warrington er
forbundet med Wellington med en Linie over
Crewe. I sydlig Retning udgaar fra
Chippenham en Hovedlinie over
Trowbridge—Westbury—Frome—Yeovil—Weymouth til Portland og i
vestlig Retning endnu en Hovedlinie fra
Swindon over Gloucester—Severn Tunnel
Junction—Cardiff—Swansea—Carmarthen, dels til
Milford, dels til Fishguard. Fra Worcester gaar
endvidere en Linie over Hereford—Pontypool
Road—Crumlin til Swansea. Foruden nævnte
Linier ejer Selskabet en hel Del andre
Forbindelseslinier og Sidelinier, ligesom det
kontraktlig har overtaget Driften af talrige,
fremmede Linier. Selskabet ejer endelig et Antal
Skibe, der fra Fishguard besørger
Forbindelsen med Irland (til Rosslare), hvilken Linie
er noget kortere end den tidligere
Forbindelse mellem Millford og Waterford. I
Plymouth haves endvidere Tilslutning til
Oceandamperne. Af særlige Anlæg kan
Maidenhead-Broen over Themsen og Broen ved Chepstow
over Wye-Floden fremhæves; endvidere den
berømte, 1886 aabnede Severn Tunnel, der er
7 km lang, og som forkortede den daværende
Forbindelse mellem London og Syd-Wales med
24 km. Selskabets Anlægskapital udgjorde 1912
omkr. 1797,8 Mill. Kr. Den samlede
Driftsindtægt var i s. A. c. 268,8 Mill. Kr, og de
samlede Driftsudgifter c. 172,5 Mill. Kr.
<i>G. K.</i>
</chapter>
