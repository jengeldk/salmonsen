<i>Earl of Fingal</i> (Buckingham 1810, fl. senere
Udg.). Han døde barnløs. (<sp>Litt</sp>.: <i>Dictionary
of national biography</i> [XXIII Bd]).
<i>(A. Frs.). J. L.</i>
</chapter>

<chapter name="Grenville-Murray">
<b>Grenville - Murray</b> ['grenvi£-'mar<sub>i</sub> eller
-'mare<sub>i</sub>], se <sp>Murray</sp>.
</chapter>

<chapter name="Grenzboten">
<b>Grenzboten</b> ['græntsbo.t<sub>ə</sub>n], tysk Ugeblad for
Politik, Litt. og Kunst, grundlagt 1841 i
Bryssel og fra 1842 udg. i Leipzig; det var i
mange Aar Organ for den moderate
Liberalisme i Tyskland og Østerrig, men blev 1878
mere konservativt. Fra 1897 indtager G. en af
alle Partier uafhængig Stilling.
</chapter>

<chapter name="Gréoux">
<b>Gréoux</b> [gre'u], Badested i det fr. Dept
Basses-Alpes, Arrond. Digne, 360 m o. H., 1022
Indb. Der findes kogsaltholdige, hede
Svovlkilder (38,7°). Badestedet benyttes meget mod
reumatiske Lidelser og mod Neuralgier. Sæson 15.
Maj—30. Septbr.
<i>E. F.</i>
</chapter>

<chapter name="Grep">
<b>Grep,</b> den onde og snedige Hofmand i
Sagaen om Frode Fredegod og Erik Maalspage
(Sakse's 5. Bog).
<i>(A. O.). H. El.</i>
</chapter>

<chapter name="Grepplyng">
<b>Grepplyng</b> (<sp>Greplyng</sp>, <i>Loiseleuria</i> Desv.),
Slægt af Alperosefamilien med en enkelt Art,
G. ell. <sp>Fjeldris</sp> (<i>L.
procumbens</i> Desv. =
<i>Azalea procumbens</i> L.)
er en nedliggende,
stærkt forgrenet
Halvbusk med modsatte,
smalle og læderagtige
Blade, der varer
mindst Vinteren over.
Blomsterne sidder i
faablomstrede Skærme;
de har et mørkerødt
Bæger, en tragtformet,
femlappet og
rosafarvet Krone og 5
Støvdragere. Kapslen er
2—3-klappet. G. vokser
alm. paa Fjeldene i Norge, hvor den blomstrer
i Juni—Juli, Sverige, Island, Færøerne og
Grønland. Navnet G. skal stamme fra, at Planten
visse Steder i Norge er brugt til Omslag mod
»Grep« (maaske Rosen). Paa Island er G. god
Vinterføde for Faarene.
<i>A. M.</i>

<img>Grepplyng.</img>
</chapter>

<chapter name="Gresham, Thomas Sir">
<b>Gresham</b> ['gre∫<sub>ə</sub>m], <sp>Thomas Sir</sp>, engelsk
Købmand og Finansmand (c. 1519—79), drev
Vare- og Bankierforretning. Han blev 1551 ell.
1552 den eng. Krones Finansagent i
Antwerpen, paa den Tid Centrum for det internationale
Pengemarked. Med en kort Afbrydelse lige efter
Marie's Tronbestigelse vedblev han til 1574 at
fungere som kgl. Finansagent (<i>royal merchant</i>),
i hvilken Egenskab han navnlig i Beg. gjorde
hyppige Rejser til Antwerpen. Han afsluttede
Statslaan med de Bankierer fra forsk. Lande,
der havde deres Sæde ell. Agenturer i
Antwerpen, gjorde Indkøb for Kronen og skaffede
ædelt Metal til England. Med sin overordentlig
store Forretningsdygtighed forstod han at hæve
den eng. Regerings Kredit og at udføre de
Vekselforretninger, der knyttede sig til hans
Transaktioner, paa en for Kronen yderst
fordelagtig Maade. Da Antwerpen var kommet i
Forfald ved den nederlandske Opstand,
arbejdede han paa at gøre den eng. Krone
finansielt uafhængig af Udlandet, hvilket
efterhaanden lykkedes ham — i Beg. ved Hjælp af
Tvangslaan hos Købmændene, der imidlertid fik
gode Renter af Laanene. Til Formaalets
Fremme anbefalede han Forbedring af Møntsystemet
og Ophævelse af de bestaaende Renteforbud.
Sin store Formue anvendte han, da hans eneste
Søn var død, til offentlige Formaal, deriblandt
til Stiftelsen af Londons Børs (<i>Royal Exchange</i>)
og til kulturelle og velgørende Foretagender.
G. hyldede sin Tids merkantilistiske Anskuelser,
men saa ualmindelig klart paa Penge- og
Møntspørgsmaal. Hans Navn knytter sig til den
Sætning i Nationaløkonomien, som Macleod har
kaldet <sp>G.'s Lov</sp>, nemlig at »daarlige Penge
kan drive gode Penge ud, men gode Penge kan
ikke drive daarlige Penge ud«. Det kan ikke
bestemt paavises, at det netop er G., der har
udtalt denne Sætning, men han var klar over
Princippet i den, der laa til Grund for de af
i ham tilraadede Møntforanstaltninger.
<i>(E. M.). C. Th.</i>
</chapter>

<chapter name="Gresham, William Quinton">
<b>Gresham</b> ['gre∫<sub>ə</sub>m], <sp>William Quinton</sp>,
nordamerikansk Statsmand, f. 17. Marts 1832 i
Staten Indiana, d. 28. Maj 1895 i Washington.
Han blev 1853 Sagfører, sluttede sig tidlig til
Republikanerne og valgtes 1860 til sin
Hjemstats lovgivende Forsamling, men blev 1861 ved
Borgerkrigens Udbrud Oberstløjtnant i et
frivilligt Regiment. Han udmærkede sig ved
Vicksburgs Belejring 1863, men maatte trække sig
tilbage fra Krigstjenesten, da han 1864 blev
haardt saaret ved Atlanta. Han vendte tilbage
til sin Sagførerstilling og blev 1869 Dommer, og
Apr. 1882 blev han under Arthur's
Præsidentskab Generalpostmester og Juli 1884
Finansminister, men Oktbr s. A. Dommer i Unionens
Højesteret med Sæde i Chicago. 1888 var han
bl. de republikanske Kandidater til
Præsidentposten, men 1892 støttede han derimod
Demokraten Cleveland's Valg og blev derefter Marts
1893 Statssekretær ɔ: Udenrigsminister indtil
sin Død.
<i>E. E.</i>
</chapter>

<chapter name="Gresley, Henry Français Xavier">
<b>Gresley</b> [græ'læ], <sp>Henry Français Xavier</sp>,
fr. General, f. 9. Febr 1819 i Vossy (Dept
Haute-Marne), d. 2. Maj 1890 i Paris. Allerede 1840
traadte han ind i den fr. Generalstab,
forfremmedes 1845 til Kaptajn, kom 1847 til Algier,
hvor han indtil 1870 anvendtes i
Bureaux-arabes, og knyttedes som Leder af det politiske
Bureau i Algier nær til Mac Mahon. Ved
Krigens Udbrud 1870 forfremmedes han til
Brigadegeneral og ansattes som Generalstabschef
ved 1. Armékorps. Ved Sedan blev han
Krigsfange til Fredsslutningen, efter hvilken han
som Souschef i Generalstaben var medvirkende
ved Udarbejdelsen af Forslag til Hærens
Reorganisation. 1874 udnævntes han til
Generalstabschef i Krigsministeriet og forfremmedes
Aaret efter til Divisionsgeneral. Han nedlagde
sit Embede 1877, optog det igen 1879 og blev
tillige valgt til livsvarigt Medlem af Senatet, men
traadte allerede s. A. ud af Ministeriet. 1880
kom han i Spidsen for 5. Armékorps i Orléans
og tog 1883 sin Afsked. Han har med stor Iver
virket for at sætte den franske Østgrænse i
Forsvarsstand.
<i>B. P. B.</i>
</chapter>

<chapter name="Gresly, Julius">
<b>Gresly,</b> <sp>Julius</sp>, schweiz. Kemiker, har
fremstillet en kalkfattig Cement
