Frøgemme. 7 Arter i Europa, Orienten, Central-
og Østasien samt Nordamerika. <sp>Almindelig
H.</sp> (<i>C. Avellana</i> L., se Fig.) naar en Højde af
3—5 m. Barken er paa de yngre Grene mat
graa, paa de ældre rødbrun og paa Stammerne
gullig graa ell. graabrun. Ved Buskens Grund
fremkommer, især ved Borthugning, en Mængde
Rodskud. De unge Grene og Bladstilkene er
oftest kirtelhaarede. Bladene er kortstilkede,
æg-hjertedannede ell. kredsrunde; i Randen er
de savtakket-tandede, mod Spidsen undertiden
lappede. Hanraklerne har lysebrune og filtede
Dækskæl og bliver 3—5 cm lange. Nødderne
sidder 2—3 sammen; Skaalen er lige saa lang
som ell. lidt længere end Nødden. Buske, der
fremkommer ved Saaning af Nødder, bærer ved
det 10. Aar. Alm. H. bliver mindst 30 à 40 Aar
gl. Den er udbredt over næsten hele Europa,
Nordafrika og det sydvestlige Asien; dens
Nordgrænse er i Norge ved 67° 56′, hvor moden
Frugt kan høstes. I Danmark vokser den meget
alm. vildt, især i Kratskove, og plantes i Skove
og Haver (se ndf.). Den dyrkes ikke i Norge,
men er meget alm. i vild Tilstand, navnlig i de
sydligere Dele af Landet. Indtil 61 gaar den i
Norge op til en Højde af c. 500 m o. H.
Blomstrer i Danmark og Norge i Marts (ell. Beg. af
Apr.). Nødderne modnes i Slutn. af Septbr og
ind i Oktbr. — Alm. H. har længe, i
Middelhavslandene siden Oldtiden, været dyrket, især
for Nøddernes Skyld. Ogsaa nu sker
Dyrkningen af denne Art (og dens Former) og af andre
Arter (se ndf.) af samme Grund, i alt Fald i
visse Lande, saaledes i England, Spanien o. a.
St. i Sydeuropa, hvor Nødderne danner en ikke
uvigtig Handelsvare (se <sp>Nødder</sp>); fra Byen
Avellino (heraf det lat. Artsnavn) er i mange
Aar udført og udføres store Mængder, ligeledes
fra Barcelona (især til England), Piemont (til
Paris) o. s. v. Af Nødderne presses Olie til
forsk. Brug. I Danmark plantes alm. H., foruden
i Haver, ogsaa i Skovene og levende Hegn,
hvortil den, i alt Fald paa gode Jorder, egner
sig fortrinlig. De ranke Rodskud anvendes paa
forsk. Vis, f. Eks. til Baandkæppe, Tækkekæppe,
Gærdsel, Ærteris og Spadserestokke (i dette
Øjemed findes store Plantninger i Tyskland),
og Stammens Ved er meget anvendeligt til
Træskærer- og Snedkerarbejder; det giver
tillige gode Kul.

Hvad de dyrkede Sorter af H. angaar, hersker
der megen Usikkerhed m. H. t. Arten, hvortil
de skal henføres. Nogle kan vel afledes fra alm.
H., andre maa nedstamme fra andre Arter, af
hvilke enkelte nævnes nedenfor.
<sp>Lambertshassel</sp> (<i>C. tubulosa</i> Willd., <i>C. maxima</i> Mill.)
har en Højde af 7—10 m og optræder oftere
som Træ. Dens Nødder er 3 cm. lange og
indesluttes ganske af den rørformede, foroven
indsnørede Hase (Lambert er en Fordrejelse af
Langbart). Lamberthasselen angives at vokse
vildt i Istrien, Makedonien o. a. St. i det
sydøstlige Europa. Den dyrkes i talrige Varieteter
for Nøddernes Skyld, særlig i sydlige Lande,
men ogsaa meget alm. i Danmark og Norge
(langs Kysten til Throndhjem). Den dyrkede
<sp>Blodhassel</sp> (<i>C. tubulosa</i> var.
<i>atropurpurea</i>) er en Varietet af Lambertshasselen (se

<img>Fig. 2. Frugtbærende Gren af Alm. Hassel.</img>

<img>Fig. 3. 2 Dækskæl af Hanrakle, det ene med Blomst
til højre en Støvdrager.</img>

<img>Fig. 4. Til venstre Dækskæl af Hunrakle med 2
Blomster; til højre 2 Hunblomster, den ene med
omvoksende Hase.</img>
