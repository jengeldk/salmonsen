Tyreskuekommissionen i Ribe og Ringkjøbing
Amter.
<i>H. H-l.</i>
</chapter>

<chapter name="Hansen">
<b>Hansen,</b> Hans Jakob, dansk Zoolog, f.
10. Aug. 1855 i Bellinge ved Odense, hvor
Faderen var Husmand, blev 1875 Student og
begyndte derpaa under Schiødte's Vejledning
at studere Zoologi, navnlig Entomologi. 1879
tog han Magisterkonferents, 1883 fik han
Doktorgraden for en Afh. om Bygningen af
Fluernes Munddele. Ved zoologisk Mus.,
hvortil han allerede 1875 knyttedes som Assistent,
beklædte han fra 1885 en Stilling som
videnskabelig Medhjælper ved Leddyrafdelingen;
1910 løstes han imidlertid fra sine
Forpligtelser overfor Museet og blev i Stedet sat i Stand
til alene at drive fri videnskabelig Forskning.
Bi. hans ældre Arbejder fortjener at nævnes,
foruden Disputatsen, hans i <i>Zoologia danica</i>
udgivne Fremstilling af de danske Spindeldyr;
senere har han ganske vist ogsaa, navnlig i
Samarbejde med Will. Sørensen, ydet meget
vigtige Bidrag til disse Dyrs Naturhistorie;
hovedsagelig er det dog som Krebsdyrforsker,
at han har vundet et verdenskendt Navn.
Talrige særdeles smukt illustrerede Arbejder (f.
Eks. <i>Cirolanidæ</i> (1890), <i>Chonioslomatidæ</i> (1897),
Krebsdyrene i »Ingolf«-Beretningerne) vidner
om hans fremragende Evner som deskriptiv
Zoolog og som zoologisk Tegner. Desuden er
han Forf. til adskillige, stærkt personlige,
polemiske Arbejder (»Germanisering af Dansk
Videnskab« [1895], »Danmarks Stilling og
Tilstand« I—III [1900—01]) og til fl. Brochurer af
militærpolitisk Indhold, ligesom han i de senere
Aar har udfoldet en betydelig journalistisk
Virksomhed.
<i>R. H. S.</i>
</chapter>

<chapter name="Hansen, Hans Marius">
<b>Hansen,</b> <sp>Hans Marius</sp>, dansk Fysiker,
f. 7. Septbr 1886 i Faaborg, tog
Skoleembedseksamen i Fysik 1909, men var allerede Aaret
iorud blevet ansat som Assistent ved den
polytekniske Læreanstalts fys. Laboratorium, i
hvilken Stilling han forblev til 1918, tillige
1913—18 vikarierende som Docent ved Univ.; fra
1918 er H. ordinær Docent ved samme.
Foruden ved kortere Studieophold 1910 i Berlin og
Upsala har H. studeret 3 Semestre 1911—12 i
Göttingen, hvor han en stor Del af Tiden var
ansat som Assistent ved det fys. Institut under
Prof. W. Voigt. Her udførte H. de
Undersøgelser, der indeholdes i Afh.: »Bidrag til
Studiet af den inverse Zeeman-Effekt«, et
særdeles dygtigt eksperimentelt-fys. Arbejde,
hvormed H. 1913 tog Doktorgraden ved Kbhvn's
Univ. H.'s senere Undersøgelser drejer sig
ligeledes om magneto-optiske Forhold. H. har
desuden skrevet de fortræffelige »Vejledninger
ved de fys. Øvelser for Fabrikingeniører« (1914).
1913 blev H. Redaktør af »Fys. Tidsskrift«, i
hvilket han har skrevet talrige
Oversigtsartikler over nyere Fysik. H. er Medarbejder ved
»Salmonsens Konversationsleksikon« og
»Naturens Verden«.
<i>E. S. J.</i>
</chapter>

<chapter name="Hansen, Hans Nikolaj (dansk Borgmester og Politiker)">
<b>Hansen,</b> <sp>Hans Nikolaj</sp>, dansk
Borgmester og Politiker, f. i Kbhvn 12. Marts 1835, d.
smst. 11. Jan. 1910, Student 1851, <i>cand. jur.</i>
1857, Højesteretsadvokat 1863, Borgmester i
Xbhvn (Magistratens 1. Afd.) 1873—97. Som
saadan gennemførte H. betydelige Fremskridt
for sin By, saaledes Skolereformen af 1876,
Begravelsesvæsenets Omordning, Indretningen af
Vestre Kirkegaard, Bygningen og
Restaurationen af en Mængde Kirker, Nyopførelsen af
Opfostringshuset, Udvidelsen af Abel Kathrines
Stiftelse m. m. Han var Medlem af
Arbejderkommissionen af 1885, der foranledigede
Lovene om anerkendte Sygekasser og om
Arbejderforsikring mod Ulykkestilfælde. 1876 valgtes
H. til Medlem af Folketinget for Kbhvn's 6.
Kreds, men traadte tilbage ved Valgperiodens
Udløb. Fra 1895 til sin Død var han kongevalgt
Medlem af Landstinget, sluttede sig 1899 til »de
otte«, senere til den »frikonservative« Gruppe.
1902—07 var han Landstingets Formand,
1907—08 Medlem af den dansk-islandske
Kommission.
<i>A. Gl.</i>
</chapter>

<chapter name="Hansen, Hans Nikolaj (dansk Maler)">
<b>Hansen,</b> <sp>Hans Nikolaj</sp>, dansk Maler, f.
i Kbhvn 15. Maj 1853. Efter at være blevet
Student 1872 kom han paa Kunstakademiet, som
han gennemgik paa 4 Aar; 1877 debuterede han
paa Udstillingen med en Tegning, som
indbragte ham den Raben-Levetzau'ske Præmie,
og allerede Aaret derpaa vakte hans Maleri
»Uden for Sigbrits Port« ikke ringe
Opmærksomhed ved sin livfulde Komposition og sin
kraftige Karakteristik af Figurerne. 1880 kom
et Maleri, der tydelig viste Kunstnerens Evne
til klar Fortælling og stemningsfuld Skildring,
»Fra en Kirkegaard«, 1882 hans
»Troubadourer«, der var et Vidnesbyrd om hans friske og
ejendommelige Lune og tillige om den
Udvikling af hans Teknik, som til Dels skyldtes en
Studierejse til Paris, hvor han 1879—80
arbejdede under Bonnat. Senere malede han saavel
hist. Genrebilleder, deriblandt det store
»Bondedommen« — Christian II i Slotsgaarden
sammen med de 12 Bønder, der har domfældt
Torben Oxe —, 1883, og Folkelivsbilleder, f. Eks.
»Syge paa Skt Helenes Grav« 1886, som delvis
stiliserede Landskaber. Samtidig har han udfoldet
en betydelig Virksomhed som Illustrator; nævnes
bør paa dette Omraade særlig hans Tegninger
til Oehlenschläger's »Aladdin« og »Skt
Hansaftenspil« samt til Holberg's »Peder Paars« og
Wessel's »Gaffelen«. Som Raderkunstner hører H.
til de betydeligste danske; bl. hans bedst kendte
Blade kan nævnes Illustrationerne til
Folkevisen om »De tre Skalke«, hans Kostumebilleder
af Olaf Poulsen og Kammersanger Schram samt
det grandiose Billede af Komponisten J. P. E.
Hartmann og »En Florentiner« (1898). 1898—99
foretog han atter en større Udenlandsrejse og
opholdt sig mest i Rom, hvor han gjorde en
Mængde Studier, navnlig til Raderinger som
de store Pragtblade »Cestiuspyramiden«,
»Marcus Aurelius« og »Titania« samt Suiten
»Forgangen Nat«. Efter i nogen Tid at have været
bosat i Sydsjælland, hvor bl. a. Raderingerne
»Christiansborgs Brand« og den store i sin
mægtige Lyrik saa gribende »Pigen paa
Kirkegaarden« blev til, flyttede han 1904 til
Fredensborg. Der har han igen udfoldet en ikke ringe
Virksomhed som Maler og stadig udstillet mere
ell. mindre betydelige Værker som
»Troldkvinden Kirke«, »Stadsmusikanterne«, »Hamlet paa
Kirkegaarden«, »Sommernatsdrømmen« og
adskillige Landskaber; desuden har han med
