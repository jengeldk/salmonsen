tilfreds med Forholdene i Danmark, søgte han
Rejsestipendium og drog ned til Broderen; han
fandt en rig Virksomhed i Athen og byggede
bl. a. for Baron Sina Observatoriet og, langt
senere,
Videnskabernes
Akademi, begge i
ren gr. Stil.
Ved
Statsomvæltningen
1843 maatte
han
imidlertid forlade
Grækenland,
og atter hjalp
de danske
Autoriteter ham
med
Rejsepenge. Paa
Hjemrejsen traf han
sammen med
den berømte
tyske Arkitekt
Ludw. Förster,
og paa dennes Opfordring bosatts han sig i
Wien, ægtede hans Datter og blev for største
Delen af sit Liv bunden til Wien, hvor han fik
overordentlig meget at bestille og kom til at
udøve en fremragende Indflydelse paa Byens
moderne Udseende. Han blev Lærer ved
Kunstakademiet der, Medlem af dette og utallige
udenlandske Selskaber, fejredes og hædredes
paa enhver Maade og blev tilsidst ophøjet til
Friherre, ligesom Wien paa hans 70-aarige
Fødselsdag gav en enestaaende Fest til hans
Ære og anmodede ham om at vedblive med
sin Lærervirksomhed trods hans høje Alder.
Hans Hjem i Wien var i mange Aar et gæstfrit
Tilflugtssted for alle danske Rejsende. Ved hans
Død holdtes en national Sørgefest over ham,
og et pragtfuldt Monument opstilledes paa hans
Grav. — Bl. hans talrige Pragtbygninger i
Wien maa fremhæves: I byzantinsk Stil:
Evangelisk Gymnasium, i Forening med Förster,
1846—49, Græsk-katolsk Kirke, paa Bekostning
af Baron Sina, 1858, og det evangeliske
Kirkegaardskapel. I romansk Stil: Vaabenmuseet i
Arsenalet, 1855. I Renaissancestil: Paladset
Todesco, begyndt af Förster, 1861, Heinrichshof, et
paladsagtig Kompleks af Privatbygninger,
1861—63, Baron Sina's Palais, Epstein's Palais,
Ærkehertug Vilhelm's Palais, 1865—67,
Musikforeningen, 1867—70, Kunstakademiet, Børsen, i
Forbindelse med Tietz, 1872—76, og endelig
den pompøse, imponerende Rigsdagsbygning.
For Danmark kom han ikke til at spille nogen
Rolle; vel hædrede det ham ved at gøre ham
til Medlem af Akademiet, til Storkors af
Dannebrog og ved et Kunstnerfakkeltog
under hans Ophold i Danmark, samt ved at
hjemkalde ham til at løse de store Opgaver:
Christiansborg Slots Genopførelse, en
Rigsdagsbygning og et Raadhus; men han var da
allerede en gl Mand, hans Skaberevne var brudt,
og han stod fremmed og uforstaaende over for
danske Forhold. Trods hans store Evner og
enestaaende Arbejdskraft og trods den
fænomenale Pragt, han udfoldede i sine Bygninger,
naaede han dog aldrig ud over sin Lærer
Hetsch's Opfattelse af Antikken; han forbandt
Renaissance-Helheder med antikke
Enkeltheder, men hans Kunst bærer et Præg, som
skattedes i Wien, men som aldrig har
formaaet at begejstre hans Landsmænd. (<sp>Litt</sp>.:
»Allgemeine Bauzeitung«; <sp>G. Niemann</sp> og
<sp>F. v. Feldegg</sp>, »Theophilos H. und seine
Werke« [Wien 1893]).
<i>(E. S.). C. B-r.</i>

<img>T. E. Hansen.</img>
</chapter>

<chapter name="Hansen, Wilhelm (dansk Forsikringsmand)">
<b>Hansen,</b> <sp>Wilhelm</sp>, dansk
Forsikringsmand, f. 27. Novbr 1868. Som Stifter af »A/S.
Dansk Folkeforsikringsanstalt« (1896), hvor han
er Formand i Direktionen, maa han betragtes
som den egl. Banebryder for den moderne
private Folkeforsikring i Norden. Han tog 1898
Initiativet til Oprettelsen af det paa
international Virksomhed anlagte
Livsforsikringsselskab »Mundus«, der dog ikke fik nogen
Sukces, og som fra 1905 sluttedes sammen med
»Hafnia«, hvis Direktør H. samtidig blev og
vedblivende er. Han har desuden været
medvirkende ved Oprettelsen af det fr.
Folkeforsikringsselskab <i>La Populaire</i>, hvor han siden
1910 er Formand i Kontrolkomiteen. Som
Organisator og Agitator er H. i Besiddelse af
betydelige Evner, som han anvender med
megen Energi. Foruden som Forsikringsmand er
H. kendt som Malerisamler i stor Stil
(Ordrupgaardsamlingen). Hans Samler-Interesse
har særlig været knyttet til den nyere
franske Kunst.
<i>Chr. Th.</i>
</chapter>

<chapter name="Hansen, Wilhelm (Musikforlag)">
<b>Hansen,</b> <sp>Wilhelm</sp>, Musikforlag,
grundlagt i Kbhvn 1857 af <sp>Jens Wilhelm
Hansen</sp>, f. i Kbhvn 10. Novbr 1821, d. smst. 9.
Oktbr 1904. Efter hans Død overtoges Firmaet
af hans to Sønner, <sp>Jonas W. H.</sp>, f. 10. Apr.
1850, d. 21. Febr 1919, og <sp>Alfred W. H.</sp>, f.
29. Oktbr 1854, og 1905 knyttedes denne sidstes
tre Sønner, <sp>Kaj</sp> (d. 1920), <sp>Asger</sp> og <sp>Svend</sp>
til Forlaget. I 1879 udvidedes Forlaget ved
Tilkøb af de to ansete Musikforlag C. C. Lose og
Horneman & Erslev, og yderligere indlededes
1910 et intimt Samarbejde med Aktieselskabet
Nordisk Musikforlag. 1887 oprettede Firmaet
en Filialforretning i Leipzig og er i Norge og
Sverige repræsenteret henh. ved Norsk
Musikforlag, Kria og Bergen, og Nordiska
Musikförlaget, Sthlm, Göteborg og Malmø. I Wilhelm
Hansen's Forlagskatalog træffes Navnene paa
alle danske Komponister og talrige fremmede,
og i de senere Aar har det særlig gjort sig
fortjent ved instruktive Udg. af klass. Værker ved
fremragende Musikpædagoger. Til
Musikforlaget er knyttet et eget Nodestikkeri, -trykkeri
og Bogbinderi.
<i>S. L.</i>
</chapter>

<chapter name="Hansen, Wolfgang Thomas">
<b>Hansen,</b> <sp>Wolfgang Thomas</sp>, dansk
Pianist, f. 22. Marts 1864 i Kbhvn, d. smst.
20. Jan. 1918. Opr. var han bestemt for
Studeringerne og begyndte paa Juraen, men hans
kunstneriske Interesser vandt snart Overtaget.
Efter en kort Tid at have forsøgt sig som
Skuespiller (paa Dagmarteatret) kastede han
sig med Energi over Klaverspillet under C.
F. E. Horneman. 1888—89 befandt han sig paa
Studieophold i Berlin under Hans Bischoff og
optraadte offentlig der og i Dresden. Efter sin
Hjemkomst blev han ansat som Lærer ved det
kgl. Musikkonservatorium og afholdt i en lang
