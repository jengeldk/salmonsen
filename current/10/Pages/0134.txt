Den svæver timevis roligt i mægtig Højde, for
herfra pilsnart at skyde ned paa sit Bytte, der
saa at sige udelukkende bestaar af Aadsler ell.
i hvert Tilfælde syge Dyr; Mennesker synes
den aldrig at angribe. Fra vid Omkreds kan
Kondorerne samles om et Aadsel; under
Maaltidet viser de ingen Frygt for Mennesker og
sætter sig efter endt Maaltid dvaske hen og
fordøjer. Reden ligger paa en stejl
Klippeskrænt, Æggenes Tal er 2. I 18. Aarh. var
Fuglen kun kendt fra tidligere Rejsendes
Beskrivelser, der gav ganske overdrevne
Forestillinger om dens Størrelse og Farlighed. Først
henimod Aarh.'s Slutn. blev Skindet bragt til
England, og de første Beretninger om den fra en
Naturforsker skyldes <sp>A. Humboldt</sp> 1806;
senere er dens Livsforhold ofte beskrevne, bl. a.
af <sp>Darwin</sp>, der lærte den at kende paa sin
Jordomsejling. Omkr. 1830 blev de første bragt
levende til Europa; de holdes nu alm. i zool.
Haver, hvor de endog har ynglet. <sp>Den
kaliforniske Kondor</sp> (<i>S. californianus</i> Nodd.),
lidt mindre end foreg., uden Hudkam paa Issen
og med en Halskrave af lange løse Fjer, sort
af Farve, er nu vistnok fuldstændig udryddet.
Den beboede væsentlig Kalifornien, Meksiko og
Mellemamerika, har næppe nogen Sinde været
hyppig. Dens Udryddelse synes væsentlig at
skyldes den Omstændighed, at den fortærede
forgiftede Aadsler, der var lagt ud for Ulve
o. a. Rovdyr. En tredie Art, <sp>Konge-G.</sp> (<i>S.
papa</i> Ill.), betydelig mindre end de foreg., er
paa Undersiden hvid, har sort Hale og
Svingfjer, graa Halskrave, svagt rødlige Ryg- og
Vingedækfjer, medens det nøgne Hoved er kraftig
rødt og violet farvet; den lever i Mellem- og
Sydamerikas tropiske Egne. — Den anden

<img>Fig. 1. Kondor (<i>Sarcoramphus gryphus</i>).</img>

<img>Fig. 2. Ravnegrib (<i>Cathartes urubu</i>).</img>

<img>Fig. 3. Gaasegrib (<i>Gyps fulvus</i>).</img>

<img>Fig. 4. Skarngrib (<i>Neophron percnopterus</i>).</img>
