<i>forwards</i>. Siden de eng. Spils Indførelse har
man i Alm. ogsaa her anvendt den eng.
Benævnelse paa disse Spillere, nu kaldes de ofte
<sp>Støtterne</sp>, undertiden <sp>Hjælperne</sp>.
Deres Opgave er dobbelt, idet de baade skal
støtte Angrebet paa Fjendens Maal og være
Deltagere i Forsvaret, naar deres eget Maal
er i Fare. For dem er der ingen Hvile under
Spillet, der stilles derfor store Krav til deres
<sp>Udholdenhed</sp>, og de anses for de
Spillere paa Holdet, der mest kan bidrage til
Sejren.
<i>Fr. K.</i>
</chapter>

<chapter name="Halfcrown">
<b>Halfcrown</b> ['ha.fkra^un], eng. Sølvmønt, Værdi
2 sh. 6 d. = 2 Kr. 26,993 Ø.
</chapter>

<chapter name="Halfdan">
<b>Halfdan,</b> d. s. s. <sp>Halvdan</sp>.
</chapter>

<chapter name="Hálfdánarson, Helgi">
<b>Hálfdánarson</b> ['ha^ulvda^unarsån], <sp>Helgi</sp>,
isl. Salmedigter, f. 19. Aug. 1826, d. 2. Jan. 1894.
Han blev Student fra Reykjavik Latinskole 1848,
<i>cand. theol.</i> ved Kbhvn's Universitet 1854 og
viet til Præst 1855. 1867 ansattes han som 1.
Docent ved Præsteskolen i Reykjavik, hvor
han fra 1885 virkede som Skolens Forstander
og <i>lector theologiæ</i> indtil sin Død. H. var
Salmedigter og teol. Forf. 1873 udgav H. sit første
Arbejde, et lille Bd Salmer oversatte fra forsk.
Sprog (»Sálmar útlagðir úr ýmsum málum«).
Hans Hovedarbejde som Salmedigter er
imidlertid hans Andel i den ny isl. Salmebog (1886),
der blev udarbejdet af en 1878 nedsat
Kommission, hvis Formand H. var. Af Salmebogens 650
Salmer skyldes over 200 ham, hvoraf 66
originale. H.'s Salmer udmærker sig mere ved
Forfatterens stærke Tro og klare Sprog end ved
poetisk Rigdom. Som Teolog hørte han nærmest
til den højkirkelige Retning. Af H.'s Skrifter
bør særlig nævnes hans Lærebog til Brug ved
Religionsundervisningen (»Kristilegur
barnalærdómur« [1877, senere udkom fl. Opl.]), der
fuldstændig har fortrængt de tidligere benyttede
Lærebøger; endvidere en alm. Kirkehistorie,
hvoraf dog kun 1. Bd blev færdigt (»Saga
fornkirkjunnar« [1883—96]), og en kristelig Etik,
der udkom efter hans Død (»Kristileg siðfræði
eptir lúterskri kenningu« [1895]).
<i>B. Th. M.</i>
</chapter>

<chapter name="Halfpenny">
<b>Halfpenny</b> ['he<sub>i</sub>pn<sub>i</sub>], halv Penny (eng. Mønt)
= 3,783 Ø.
</chapter>

<chapter name="Haliaetus">
<b>Haliaetus</b> (<sp>Havørn</sp>), se <sp>Ørne</sp>.
</chapter>

<chapter name="Haliartos">
<b>Haliartos,</b> By i Boiotien, hvor den spartanske
Feltherre Lysandros 395 f. Kr. tabte et Slag
mod Boioterne og selv faldt.
<i>K. H.</i>
</chapter>

<chapter name="Haliburton, James">
<b>Haliburton</b> ['hä£<sub>i</sub>bət<sub>ə</sub>n], <sp>James</sp>, eng.
Geolog og Ægyptolog (1788—1862), kaldtes 1822 af
Mehemed Ali til Ægypten for at undersøge og
beskrive Landets geologiske Forhold. Han
benyttede her, paa sine Rejser omkring i
Ægypten, Lejligheden til at studere de gl.
Mindesmærker og Indskrifter. H. er den første, som
udgav et godt Udvalg af vigtige ægyptiske
Hieroglyf-Indskrifter i omhyggelige Afskrifter:
<i>Excerpta Hieroglyphica</i>, der udkom 1825—28 i
Kairo i Litografi. Hans talrige og Værdifulde
Optegnelser og Dagbøger fra Ægypten findes
i British Museum.
<i>V. S.</i>
</chapter>

<chapter name="Haliburton, Thomas Chandler">
<b>Haliburton</b> ['hä£<sub>i</sub>bət<sub>ə</sub>n], <sp>Thomas
Chandler</sp>, anglo-amer. Forf., ogsaa kendt under
Pseudonymet <sp>Sam Slick</sp> (1796—1865),
studerede Jura ved Kollegiet i Windsor og
praktiserede derpaa som Sagfører i Halifax. 1842
blev han udnævnt til Dommer ved
Ny-Skotlands øverste Domstol, men rejste s. A. til
England, hvor han senere stadig levede. 1859
blev han Medlem af Underhuset, hvor han,
skønt Konservativ, ofte tog til Orde mod den
eng. Kolonialpolitik. Af hans Skr kan nævnes:
<i>Historical and statistical Account of Nova
Scotia</i> (2 Bd, Halifax 1829; ny Udg. 1839); 1835
lod han i et Halifax-Blad indrykke en Række
Breve under Pseudonymet Sam Slick, der
skulde være den ægte Yankee-Type; disse Breve
samlede han under Titlen: <i>The Clock-maker;
or, Sayings and Doings of Samuel Slick of
Slickville</i> (3 Bd, 1837—40), og de gjorde megen
Lykke. En Levnedsskildring af ham ved Blake
Crofton udkom 1889.
<i>(T. L.). I. O.</i>
</chapter>

<chapter name="Halichoerus">
<b>Halichoerus</b> [-'ke-], d. s. s. <sp>Graasæl</sp>, se
<sp>Sæler</sp>.
</chapter>

<chapter name="Hallcore">
<b>Hallcore,</b> se <sp>Søkøer</sp>.
</chapter>

<chapter name="Halictus">
<b>Halictus,</b> Slægt af enlige Bier, se <sp>Bier</sp>,
S. 205.
</chapter>

<chapter name="Halicz eller Halitsch">
<b>Halicz</b> ['halit∫] eller <sp>Halitsch</sp>, By i det
østlige Galizien, i en frugtbar Egn ved Dnjestr
og Jernbanelinien Lemberg—Czernowitz, har c.
5000 rutheniske og polske Indb., som driver
Sæbesyderi, Udvinding af Salt fra de
nærliggende Saltkilder og Handel med Træ, der
flaades ned ad Dnjestr. I Nærheden paa en stejl
Høj findes Levninger af Slottet H., der var
Sædet for Regenterne af <sp>Fyrstendømmet</sp>
ell <sp>Kongeriget</sp> H., af hvilket senere
Navnet Galizien er opstaaet. 1349 kom H. under
Polen og 1772 med Galizien til Østerrig. Ved
Verdenskrigens Slutn. blev H. med det østlige
Galizien besat af Ukrainerne, der dog atter
blev fordrevne af Polakkerne.
<i>G. Ht.</i>
</chapter>

<chapter name="Halieutika">
<b>Halieutika</b> [-'æ^u'-] (gr.), Læredigt om
Fiskefangst; et Digt med denne Titel af Oppianos
fra Kilikien (under Mark Aurel) er endnu
bevaret.
<i>K. H.</i>
</chapter>

<chapter name="Halifax (By i Dominion of Canada)">
<b>Halifax</b> ['hä£<sub>i</sub>fäks]. By i Dominion of Canada,
Hovedstad i Prov. New Scotland, ligger midt
paa New Scotlands Østkyst ved Chebuetobai,
som med Bedford-Bassin danner en af Verdens
fortrinligste Havne. (1901) 40800 Indb. H. har
brede og regelmæssige Gader, mest med
Træbygninger, et smukt Raadhus, mange Kirker og
et stort Marineetablissement med Tørdok og
Kaserner. Foruden Dalhousie-Universitetet har
Staten en presbyteriansk Højskole og er Sædet
for Provinsens Administration, en anglikansk
Biskop og en katolsk Ærkebiskop. I Baggrunden
af Staden ligger det stærke Citadel, og paa
Østsiden af Havnen ligger Dartmouth med 4800
Indb. H. er vigtig som Vinterhavn for Kanada
og Newfoundland og blev før Verdenskrigen
anløbet af Skibe med over 3 Mill. t om Aaret.
Byen, der tillige er Endepunkt for fl.
transatlantiske Kabler og for den kanadiske
Pacifikbane, driver betydelig og flersidig Industri. —
H. er anlagt 1749 og fik navnlig Betydning som
Flaadestation.
<i>H. P. S.</i>
</chapter>

<chapter name="Halifax (By i Nordengland)">
<b>Halifax</b> ['hä£<sub>i</sub>fäks], By i Nordengland,
Yorkshire (West-Riding), ligger 57 km SV. f. York
ved Calders Biflod Hebble, er Knudepunkt paa
Great Northern Jernbanen og har (1918) 100373
Indb. Den er bygget paa en stejl Højde og
gennemskæres af en Dalslugt, over hvilken der
