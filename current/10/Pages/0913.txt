<i>Central Italy</i> (4 Bd, 1875, ny Udg. 1884); <i>Cities
of Southern Italy and Sicily</i> (1883); <i>Venice</i> (2.
Udg. 1888); <i>Florence</i> (3. Udg. 1891); <i>Sketches
in Holland and Scandinavia</i> (1885); <i>Studies in
Russia</i> (1885); <i>Paris</i> (1887); <i>Days near Paris</i> (2
Bd 1887); <i>France</i> (3 Bd 1890); <i>Wanderings in
Spain</i> (1872); <i>Walks in London</i> (1877; 6. Udg.
1894); <i>Memorials of a quiet life</i> (1872; 18. Udg.
1884) og <i>The Story of my Life</i> (i 6 Bd). Hans
Farbrødre* <sp>Augustus William H.</sp> (d.
1854) og <sp>Charles H.</sp> (d. 1855), gav ved et
Skrift, de udgav sammen 1848: <i>Guesses at truth
by two brothers</i> det væsentligste Stød til
Udviklingen af den kirkelige Retning i England,
der kaldes <i>Broad Church</i>.
<i>V. S.</i>
</chapter>

<chapter name="Hare, Thomas">
<b>Hare</b> ['hæ.<sub>ə</sub>], <sp>Thomas</sp>, f. 28. Marts 1803,
d. 6. Maj 1891, blev 1833 Sagfører i London og
var 1853—87 ansat under Tilsynsraadet for de
offentlige Stiftelser (<i>Charity Commissioners</i>).
Han udgav 1857 et Flyveskrift, <i>The machinery
of representation</i>, og 1859 et større Skrift, <i>The
election of representatives, parliamentary and
municipal</i> (4. Udg. 1873), hvori første Gang
Systemet med Forholdstalsvalg udførlig
udvikledes og forsvaredes. Tanken var vistnok allerede
1844 blevet fremsat af Thomas Gilpin i et
videnskabeligt Selskab i Philadelphia, men dette
var gaaet sporløst hen. Derimod var Tanken
bragt til Udførelse i den danske
Fællesforfatning 1855 efter Andræ's Forslag, dog uden at
H. havde nogen Kundskab derom og under helt
andre Former, end H. tilraadede.
<i>E. E.</i>
</chapter>

<chapter name="hareagtige Gnavere">
<b>hareagtige Gnavere</b> (<i>Lagomórpha</i> eller
<i>Duplicidentata</i>) er navnlig forsk. fra alle andre
Gnavere derved, at der er 4 Fortænder i
Overmunden (derfor Navnet <i>Duplicidentata</i>). Ved
Fødslen er der paa hver Side 3 Fortænder,
af hvilke de 2 yderste falder ud og kun
erstattes af en lille Fortand, der sidder bag den
store midterste, egl. Gnavetand og er af
samme Form og Bygning som denne. Den deltager
ikke i Gnavningen, men danner en Hæl, der
støder mod Undertandens Kant, naar Munden
lukkes. Ejendommeligt er det ogsaa, at
Emaillen beklæder Fortændernes Sideflader, samt
det store Antal Kindtænder, der er rodaabne
og foldede med fl. Tværfolder, dog mest
Sidebevægelse under Tygningen. Endvidere er paa
Kraniet Overkæbens Kindflade gennemhullet,
Ganen meget kort og Skinne- og Lægben
sammenvoksede. Testes ligger i en Pung. Hertil 2
Slægter.

1) <sp>Pibeharerne</sp> (<i>Lagomys</i> Cuv.) med
lave, omtr. lige lange Lemmer, korte, næsten
nøgne Øren, ingen Hale, kun en Fedtvorte paa
dens Sted. Fladt Kranium uden postorbitale
Processer, kun 5/5 rodaabne Kindtænder.
Veludviklede Nøgleben. Af de 12 Arter lever de
fleste i skovbevoksede Bjergegne, dels i det
nordlige Asien, dels i det nordlige Amerika i
en Højde af indtil 4000 m; dog er enkelte
Steppebeboere, der naar hen til Ural og Volga.
Det er smaa, kraftige, livlige Dyr, der meget
ligner Marsvin (<i>Cavia</i>) i det ydre, i
Levemaade mere Murmeldyr. <i>L. alpinus</i> fra
Sibirien (<sp>Alpepibehare</sp>) har grov, tæt og
kort Pels, paa Oversiden rødliggul med
indblandet sort, rustrød paa Halssiderne,
Undersiden lyst okkergul, Struben graa,
Kroplængden c. 25 cm. De ligger ikke i Dvale, men
samler Vinterforraad, smaa Høstakke, som de
dækker med større Blade. De advarer
hverandre mod Fare ved en skingrende Piben
(heraf deres Navn). — I mio- og pliocene
Dannelser findes Bevis for, at Slægten har levet i
Europa.

2) <sp>Hareslægten</sp> (<i>Lepus</i> Guv.) med
længere Bag- end Forlemmer, lange Øren, en
kort, langhaaret Hale. Kraniet er sammentrykt
med meget store postorbitale Processer; 6/6
Kindtænder. Naar undtages Australien, findes
Slægten opr. vild i alle Verdensdele. Se i
øvrigt <sp>Hare</sp> og <sp>Kanin</sp>.
<i>(M. Ml.). R. Hg.</i>

<img>Pibehare (<i>Lagomys</i>).</img>
</chapter>

<chapter name="Hareid">
<b>Hareid</b> [-æ^id], <sp>Herred</sp>, Søndmør Fogderi,
Møre Fylke, straks SV. f. Aalesund, omfatter
H. Sogn af Ulstein Præstegæld. Herredet
udgøres af den østre Halvdel af H.-Land, en stor
træbar Ø, der har jævne Kyster med brat
afhældende Skraaninger. Øens Indre er opfyldt af
nøgne Fjeldknauser, der naar op til 630 m o. H.,
og store, til Opdyrkning egnede Myrer. Paa
Østkysten ligger den lille Bugt Liavaagen, som
man mener er den i Sagaerne nævnte Bugt
<sp>Hjørungavaag</sp>, hvor Slaget stod mellem
Haakon Jarl og Jomsvikingerne 986. Jordbrug
og Fiskeri er de vigtigste Næringsveje. Der er
fl. Rederier, Tranbrænderier og Guanomølle, et
Mejeri. Ulstein Sparebank, oprettet 1867.
<i>M. H.</i>
</chapter>

<chapter name="Hareidlandet">
<b>Hareidlandet</b> [-æ^id-], stor træbar Ø (174,98
km<sup>2</sup>) i Møre Fylke, SV. f. Aalesund. Paa
Østkysten ved den lille Bugt Liavaagen mener
man, at Jomsvikingeslaget har staaet. Se
<sp>Ulstein</sp> Herred.
<i>M. H.</i>
</chapter>
