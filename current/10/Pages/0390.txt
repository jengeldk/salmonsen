til en bred og svær Planke, som drejede sig i
det lodrette Plan om sin Akse, og som, liggende
i det vandrette Plan, endte umiddelbart bag
et halvcirkelformet Indsnit i en opretstaaende
Tværplanke. Til dette svarede et lignende i en
anden Planke ell. Bøjle, <i>la lunette</i>, som hurtig
ovenfra nedad blev lagt om Delinkventens Hals,
hvorpaa Øksen faldt. 27. Aug. 1792 faldt
Royalisten Collenot d'Aigremont som det første
politiske Offer under Revolutionens ny
Mordmaskine. Ved Rædselstidens Begyndelse
bestemte Kommuneraadet, at den stadig skulde
holdes opstillet. G. fungerede først paa
Revolutionspladsen (<i>pl. de la Concorde</i>), derefter
paa Pladsen ved <i>la barriere du trône
renversée</i> (<i>pl. de la Nation</i>). I Begyndelsen manglede
det ikke paa Røster, som advarede mod de ved
G. fuldbyrdede Henrettelser for Øjnene af den
store Hob, hvis blodtørstige Instinkter derved
vaktes, men i Rædselstidens Dage vovede ingen
at kny, og G. fulgte med paa Revolutionens
Sejrsgang i Frankrig og Naboegnene og fejredes
i Patos og Skæmt af den ny Tids Tilhængere.
Efter Robespierre's Fald indskrænkedes lidt
efter lidt G.'s Virksomhed. Ved
Massehenrettelser havde G. fungeret med mønsterværdig
Hurtighed: de 54, som henrettedes 29. Prairial II,
ekspederedes saaledes paa 28 Minutter, men for
Resten var det meget langt fra, at G. efter sin
Opfinders Haab fungerede aldeles dadelløst;
Faldøksen maatte ofte ombyttes, fordi den ved
den stadige Brug blev stump, og ikke ganske
sjælden maatte den falde mere end een Gang,
før den kunde skille Delinkventens Hoved fra
Kroppen. G. (uden Platform) er endnu den
alm. Henrettelsesmaade i Frankrig, Belgien og
flere tyske Stater (smlg. <sp>Halshugning</sp>).
(<sp>Litt</sp>.: <sp>Croker</sp>, <i>The G.</i> [London 1850];
<sp>Wallon</sp>, <i>Hist. du Trib. révol.</i> [Paris
1880—82]; <sp>Lenôtre</sp>, <i>La g. pendant la Revolution</i>
[2 Udg., Paris 1903]).
<i>(F. J. M.). P. L. M.</i>

<img>Guillotine.</img>
</chapter>

<chapter name="Guilmant, Alexandre">
<b>Guilmant</b> [gil'mã], <sp>Alexandre</sp>, fransk
Organist og Komponist (1837—1911), havde
allerede fra Barn af studeret Orgelspil og blev i
16 Aars Alderen Organist (snart efter
Kapelmester og Konservatorielærer) i sin Fødeby
Boulogne sur Mer. Senere modtog G.
Undervisning hos den fremragende belg. Orgelspiller
Lemmens, og 1871 blev han ansat som Organist
ved Kirken St Trinité i Paris. G. nød Ry som
en af Frankrigs ypperste Orgelkunstnere,
fremragende baade som Virtuos, Komponist og
Improvisator, og har paa Kunstrejser til England,
Italien og Rusland samt ved sine
Kompositioner vundet et anset Navn ogsaa uden for sit
Fødeland. I sine Orgelkompositioner syntes G.
ikke upaavirket af tysk Musik (Mendelssohn),
men de har deres selvstændige Værd i det
klare Anlæg og den sikre Gennemførelse samt
ikke mindst i den Opfindsomhed, Kyndighed og
Smag, med hvilken G. forstod at afvinde
Orgelet ny og ejendommelige Klangvirkninger.
Disse G.'s Orgelværker (Symfoni, Sonater,
<i>Pièces de différents styles, l'Organiste practique</i>
etc.), har navnlig vundet Udbredelse i
Udlandet, men G. har i øvrigt ogsaa komponeret dels
kirkelige Vokalværker (Messer og Motetter),
dels Klaver og Sangmusik og har desuden udg.
de meget fortjenstfulde Samlinger <i>Archives de
Maîtres de l'orgue</i> og <i>École classique d'orgue</i>.
<i>W. B.</i>
</chapter>

<chapter name="Guimarães">
<b>Guimarães</b> [gim<sub>ə</sub>'rã<sub>i</sub>∫]. By i det nordvestlige
Portugal, Prov. Entre Douro e Minho, ligger
55 km NNØ. f. Porto ved Floden Are, 243 m
