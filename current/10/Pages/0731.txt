svingende Organ, der virker som Stempel. H.
kan som Halmpressen ogsaa skyde Halmen op
ad en Slidsk; en Del af H. presser saa svagt,
at de rettere burde kaldes Halmtransportører.
<i>A. C-n.</i>
</chapter>

<chapter name="Halmpresse">
<b>Halmpresse,</b> en Maskine, som arbejder i
Tilknytning til Tærskemaskinen og anvendes
til Presning af Halm, saa denne indtager et
mindre Rumfang, hvilket har Bet. under
Transport og Opbevaring. H. bestaar af en solid
Ramme, som begrænser Pressekanalen med
Pressestemplet. Pressekanalen er oftest
vandret ell. med svag Stigning fremefter; Kanalens
Underflade fortsættes i en Slidsk, saa Halmen
kan trykkes op paa en Stak, et Stænge, en
Vogn e. l. Kanalens Bredde er efter
Tærskeværkets Størrelse 3/4—1 1/2 m. I de brede H.
ligger Straaene udredte — omtr. parallelle. I
Reglen er H. forsynet med et Bindeapparat,
saa Knipperne ell. Ballerne bindes med
Bindegarn. De alm. H., som anvendes i Landbruget,
presser svagt, saa 1 m<sup>3</sup> Halm vejer c. 75 kg;
Eksportpresser, som har smallere Kanal,
presser Halmen fastere, saa 1 m<sup>3</sup> vejer c. 150 kg;
disse Maskiner er i Konstruktion og
Virkemaade som Høpressere.

H. har i dette Aarh. faaet overordentlig stor
Udbredelse; de bruges nu ikke alene i
Forbindelse med større Damptærskeværker, men
ogsaa til de mellemstore Selvrensere, som drives
ved Motorkraft.
<i>A. C-n.</i>

<img>Mindre, selvbindende Halmpresse med Svingstempel.</img>
</chapter>

<chapter name="Halmprik">
<b>Halmprik</b> (Søv.), et Sømærke, der anvendes
til Afmærkning i Smaafarvande. H. bestaar af
en Stage med en <sp>Halmvisk</sp> som
Topbetegnelse. Stagen er enten flydende ell. faststaaende
i Grunden.
<i>H. E.</i>
</chapter>

<chapter name="Halmpude">
<b>Halmpude</b> er en Halmfletning, der
anbringes i Hestens Sko for at hindre, at Sneen
klamper i Hoven. Halmfletningen gøres
fingertyk, c. 75 cm lang og rulles sammen til en flad
Kage, der holdes sammen ved Syning ell.
Binding med Sejlgarn. Kagen ell. Puden, der maa
have noget større Dimensioner end den
indvendige Del af Skoen, bøjes lidt i Kanterne,
medens man sætter den ind i Skoen. Lader
man derefter Hesten træde mod Jorden, presses
Puden helt ind mod Saalen; dens bageste Del
klemmes ud mellem Skoens Grene, og Puden
sidder fast. Puderne maa jævnlig fornys, da de
under Brugen slides stærkt i Taaen, hvor saa
Sneen sætter sig fast. Under visse Forhold,
særlig hvor der staar Vand over fast
sammentraadt Sne ell Is, tabes de let. Disse Puder
kan ogsaa benyttes som Nødskærpning i glat
Føre, da Hesten staar ret godt fast paa dem,
samt finde Anvendelse i Stalden, naar Straale
og Saal trænger til at blødgøres. Puden maa i
sidste Fald jævnlig vædes ved, at man hælder
en Smule Vand ind mellem Puden og Saalen.
— Bl. Halmpuder af anden Konstruktion kan
særlig nævnes saadanne, der anbringes paa
begge Sider af Manken under Dækkengjorden
for at undgaa, at denne gnaver Manken.
saadanne Puder ell. Pølser dannes i Reglen blot
af sammenlagt Halm, sammenholdt ved
Sejlgarnsbaand, og gøres c. 10 cm tykke, c. 25 cm
lange. (Smlg. <sp>Stegepuder</sp>).
<i>(C. G. B.). O. P.</i>
</chapter>

<chapter name="Halmryster">
<b>Halmryster,</b> et Redskab, der anvendes i
Forbindelse med Tærskemaskinen for at befri
den udtærskede Halm for løstsiddende Kerne,
Avner og Emter.

Af de forsk. Systemer er det navnlig
<sp>Kasse-H.</sp>, der har faaet Udbredelse. Den bestaar
af en c. 3 m lang, skraatstillet Kasse, hvis
Bund er dannet af 3—7 bevægelige, smalle,
mindre Kasser, hvis Overdel bestaar af
trekantede Trælister med Mellemrum saa store, at
Korn og Avner lige kan falde igennem
Kasserne ordnes Side om Side saaledes, at
hveranden løftes og hveranden sænkes samtidig.
Bevægelsen fremkommer ved, at Rystekasserne
er ophængt paa 1—2 Krumtappe, der drives fra
Tærskemaskinen. Rystningen skal være
stærkest, hvor Halmen forlader Maskinen. De to
Sæt Kasser, som arbejder i modsat Retning,
maa veje nøjagtig lige meget. Slagets Længde
er 7—8 cm; Halmen føres dog ikke hele
Slaglængden frem for hvert Slag, men faar 30—40
Stød paa Vejen over H., Krumtapakslen, der
driver H., gør 150—250 Omdrejninger pr Min.;
ved en særlig stor Hastighed springer der
Kerner op og ned uden at falde igennem. Kassen
paa de store H. til Damptærskeværker er
lukket foroven og forsynet med 2 ell. fl.
nedhængende Lemme, der udjævner og standser
Halmen lidt i Farten, saa den bedre paavirkes af
Rystekasserne; desuden mødes enkelte
Springkerner. Ved Bredtærskemaskiner kan H.'s
Stigning være 1:3, da Halmen gribes af
Tværlisterne, saa den hindres i at glide tilbage. Ved
Langtærskere, hvor Halmen lægger sig paa
langs af Rystekasserne oven paa Tremmerne,

<img>Halmryster til en Bredtærskemaskine.</img>
