sin Død var han Prof. ved Univ. i Basel, og
fra 1848 var han Medlem af sin Fødebys store
Raad. Han var paavirket af Schleiermacher og
Neander og søgte at forene Kristendom og
Humanitet uden nogen betydeligere personlig
Indsats, men med ikke ringe Smag. Hans hist.
Arbejde, hvoraf hans »Kirkehistorie« er overs.
paa Dansk af L. C. Hansen (1856—63), vidner
om megen Dannelse.
<i>L. M.</i>
</chapter>

<chapter name="Hagenbeck, Karl">
<b>Hagenbeck</b> ['ha.g<sub>ə</sub>nbæK], <sp>Karl</sp>. tysk
Dyrehandler, f. 1844 i Hamburg, d. 1913, overtog
1866 en af Faderen grundlagt Forretning med
udenlandske Dyr, som han derpaa i Aarenes
Løb, navnlig ved at udruste storartede
Samleekspeditioner til fremmede Verdensdele,
oparbejdede til at blive den største i sin Art. Til
Brug ved Opbevaringen af sit Lager, hvorfra
han har forsynet talrige zool. Haver og Mus.,
grundlagde han sin berømte Dyrepark ved
Stellingen nær Hamburg, et enestaaende
Akklimatiseringsanlæg, i hvilket han tilstræbte at
holde Dyrene i Omgivelser, svarende til de
naturlige, og i hvilket det gammeldags,
kummerlige Indespærringssystem i størst mulig
Udstrækning var opgivet. — Adskillige Gange
har han ogsaa ført hele »Karavaner« af
fremmede Folkeslag — Lapper, Eskimoer og Negre
— til Tyskland og herfra ladet dem forevise i
de forsk. Hovedstæder. Hans Søster,
<sp>Christiane H.</sp>, overtog Fuglehandelen som en
selvstændig Forretning og udsendte ligeledes
Samleekspeditioner til Madagaskar, Brasilien
o. a. St.
<i>R. H. S.</i>
</chapter>

<chapter name="Hagenia">
<b>Hagenia</b> Willd. (<i>Brayera</i> Kunth), Slægt af
Rosenfamilien (Agermaane-Gruppen) med en
enkelt Art, <i>H. abyssinica</i> Willd. (B.
<i>anthelmintica</i> Kth., <sp>Kosotræ</sp>), et anseligt, indtil 20 m
højt Træ med spredte, uligefinnede Blade, hvis
Akselblade er tilvoksede; baade Grene og Blade
er stærkt haarede. Blomsterne i den store
topformede og rigt forgrenede Stand er smaa og
har grønlige Yderbæger- og Bægerblade og
hvide Kronblade; de er polygame.
Hanblomsterne har 20 Støvdragere. Frugten er en Nød,
der omgives af det under Frugtmodningen
stærkt forstørrede og dybt purpurfarvede
Yderbæger. Kosotræet vokser i Abessiniens Bjerge
i en Højde af over 2500—3500 m. De tørrede
Hunblomster (Koso- ell. Kussoblomster, <i>Flores
Koso</i>) er et meget virksomt Ormemiddel; hele
Standen af Hunblomster gaar i Handelen og
vejer hyppig henved 100 g.
<i>A. M.</i>
</chapter>

<chapter name="Hagenow">
<b>Hagenow</b> ['ha.g.no.], By i Storhertugdømmet
Mecklenburg-Schwerin, 28 km SV. f. Schwerin
ved den lille Flod Schmar, Knudepunkt paa
Jernbanen Berlin—Hamburg. (1910) 4061 Indb.
H. har Teglbrænderi og Savmøller.
<i>G. Ht.</i>
</chapter>

<chapter name="Hagenskov">
<b>Hagenskov</b> (nu <sp>Frederiksgave</sp>), i
Middelalderen en kgl. Borg i Baag Herred,
SØ. f. Assens. H. nævnes først i et
Kongebrev af 1251 og har i sin Tid ligget paa et
Næs, der skød frem mellem Bæltet og den
forbiløbende Aa. 1259 lod Christoffer I
Ærkebispen Jakob Erlandsøn sætte i Bolt og Jern
paa H. 1278 blev H. pantsat til Erik Klipping's
Formynder, Albert af Brunsvig, og tilhørte
senere Grev Gert. 1386 indløste Dronning
Margrete Borgen, og den laa fra nu af under
Kronen. I Grevens Fejde blev den ved en
Bondes Forræderi spillet i Hænderne paa
Lybeckerne. Bl. de kgl. Lensmænd maa nævnes Frans
Brokkenhus, Erik Hardenberg, Broder til
Frederik II's Ungdomselskede Anna, den
vidtberejste Jakob Ulfeld, hvis Søn Corfits, den
senere Rigshofmester, blev født her 1606, samt
Jørgen Brahe (»den lille Konge paa Fyn«). H.
Len blev 1661 forandret til H. Amt (senere
Assens Amt), og den første Amtmand, Niels
Banner, der stod i stor Gunst hos Frederik
III, blev 1667 Ejer af det gl. H. og kaldte det
med kgl. Tilladelse Frederiksgave. Senere
tilhørte H. Slægten Dewitz, fra 1766 den kendte
Handelsmand, Konferensraad Niels Ryberg, der
1775 byggede en ny Hovedbygning c. 600 m
NV. f. det 1741 nedbrændte gl. Slot; 1824
overtog Staten Gaarden; den tjente 1841—47
Kronprins Frederik (VII) som Sommerresidens. 1854
solgtes den til Grev Wedell Wedellsborg, der
1882 oprettede Gaarden til Grev W. W.'s
Familiestiftelse. — I »den gamle Slotsbanke« lod
Kronprins Frederik ved Udgravning afdække
Ruiner af et firkantet Taarn, Rester af et
ældre, mulig det ældste H.
<i>B. L.</i>
</chapter>

<chapter name="Hagenskov Amt">
<b>Hagenskov Amt,</b> se <sp>Assens Amt</sp>.
</chapter>

<chapter name="Hager, Hans Hermann Julius">
<b>Hager</b> ['ha.g<sub>ə</sub>r], <sp>Hans Hermann Julius</sp>,
tysk Apoteker og farmaceutisk Forf. (1816—97),
blev 1843 Apoteker i Fraustadt, 1859 <i>Dr. phil.</i>,
men solgte 17 Aar senere Apoteket for helt at
hellige sig sin omfattende farmaceutiske
Forfattervirksomhed. Han grundlagde
»Pharmaceutische Centralhalle«, udgav Kommentarer til
tyske Farmakopeer samt forskellige Lære- og
Haandbøger, f. Eks. »Das Mikroskop und seine
Anwendung«, <i>Manuale pharmaceuticum</i> og
»Handbuch der pharmaceutischen Praxis«, som
senere er udkommet i nyt Opl. ved B. Fischer
og C. Hartwich.
<i>B. G.</i>
</chapter>

<chapter name="Hagerstown">
<b>Hagerstown</b> ['hägəzta^un]. By i U. S. A.,
Stat Maryland, ligger ved Antietam Creek,
(1910) 16500 Indb. H. er Jernbaneknudepunkt,
har et Lærerindeseminarium og Fabrikation af
Possementmagerarbejde. Byen grundlagdes 1750
af Tyskere fra Pennsylvania og spillede en
Rolle i Borgerkrigen.
<i>H. P. S.</i>
</chapter>

<chapter name="Hagerup">
<b>Hagerup,</b> dansk-norsk Slægt, hvis Stamfader
Hans H., der vistnok levede i Helsingør, blev
Fader til Sognepræst i Kværnæs i Romsdalens
Amt <sp>Hans Hansen H.</sp> (1644—97). Hans
Sønner var Sognepræst til Aas <sp>Søren H.</sp>
(1684—1735) og Biskop <sp>Eiler H.</sp> (s. d.). Den
førstnævnte af disse havde femten Børn, bl.
hvilke Kaptajn <sp>Caspar Andreas H.</sp>
(1715—67) blev Fader til Generalmajor <sp>Søren
Andreas H.</sp> (1745—1829), hvis eneste Søn,
<sp>Caspar Peter H.</sp> (1777—1840), først var Byskriver
i Kalundborg, siden Borgemester i Trondhjem.
Hans Søn, Statsraad <sp>Henrik Steffens
H.</sp> (1806—59), var Fader til Generalinspektør
for det norske Kavalleri, Generalmajor
<sp>Henrik Steffens H.</sp> (1840—1908) og til den
fremragende Retslærde og Diplomat <sp>George
Francis H.</sp> (s. d.). Den nævnte Biskops Søn,
Stiftamtmand i Kristianssands Stift,
Etatsraad <sp>Hans H.</sp> (1717—81), optoges i den
danske Adel med Navnet <sp>Gyldenpalm</sp>, idet
Patentet dog først udfærdigedes 23. Febr 1781,
