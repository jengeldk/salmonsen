Firmaet A. N. Hansen & Co. hans store
industrielle Etablissementer paa Christianshavn med
tilhørende Handelsvirksomhed. 1829 valgtes H.
til Medlem af Grosserer-Societetets Komité og
var fra 1856 dens Formand. I en længere
Aarrække var han Medlem af Nationalbankens
Repræsentantskab og Formand for de private
Assurandører, 1857 Medstifter af Privatbanken.
1842—44 var han Stænderdeputeret, men trak
sig derefter tilbage fra enhver aktiv Deltagelse
i det politiske Liv. H. ejede til forsk. Tider
store Landejendomme, saaledes Kokkedal og
Øregaard i Nordsjælland, Tirsbæk ved Vejle og
Nørre Holmegaard ved Lemvig, og omfattede
Driften af disse Gaarde med stor og virksom
Interesse.
<i>C. Th.</i>
</chapter>

<chapter name="Hansen, Andreas Tyssen">
<b>Hansen,</b> <sp>Andreas Tyssen</sp>, sønderjysk
Bonde og national Tillidsmand, f. 21. Juli 1834
i Landsbyen Forballum, Mjolden Sogn, midtvejs
mellem Ribe og Tønder, d. i Randerap 4. Apr.
1914. Hans Fødeby hørte til »de blandede
Distrikter«, hvor kongerigske og slesvigske
Ejendomme laa mellem hverandre. Sin
Børnelærdom fik han i en Friskole, hvor Kristen Kold i
de første Par Aar var hans Lærer; senere
besøgte han Folkehøjskolen i Rødding. 1861
overtog han sin Moders Fødegaard i Nabosognet
Randerup, som han drev med stor Dygtighed i
et langt Liv, men nogle Aar før sin Død
overlod til sin Søn. H. blev tidlig grebet af det
folkelige og kristelige Liv, der rørte sig
stærkt i hans Hjemegn. Han deltog i den
Bevægelse, som 1861 rejste sig i Vestslesvig for at
faa Regeringen til at lempe Sprogtvangen i
Mellemslesvig (»Klosterpolitikken«); kirkeligt
tilhørte han den grundtvigske Retning. Efter 1864
fik han en Rk. Tillidshverv af Befolkningen;
saaledes var han i 24 Aar Medlem af Tønder
Kredsdag. 1867 var han bl. de 47 Mænd, der
rejste til Berlin for at takke Kong Vilhelm for
Pragfredens § 5, men ikke fik Foretræde hos
Kongen. Sin mest betydningsfulde Virksomhed
fik han som Formand for »den nordslesvigske
Skoleforening«« 1899—1910, i hvilken Stilling
han gjorde et overmaade godt Arbejde for den
nationale Sag i Nordslesvig og vandt høj
Anseelse og alm. Tillid hos sine Landsmænd.
<i>H. L. M.</i>
</chapter>

<chapter name="Hansen, Anna Doris Erhard-">
<b>Hansen,</b> <sp>Anna Doris Erhard</sp>-, f.
<sp>Pfeil</sp>, dansk Operasangerinde, f. i Kbhvn 3.
Novbr 1847, d. i Hillerød 1. Aug. 1917. Hun fik
Undervisning i Sang af H. Rung og debuterede
paa det kgl. Teater 16. Marts 1867 som Donna
Anna i »Don Juan«, men trak sig derefter
tilbage for i Paris at søge Stemmen yderligere
uddannet hos Massé. 4. Novbr 1868 betraadte
hun atter Scenen som Dronningen i »Hans
Heiling«, en Debut, der gav store og rige Løfter.
Hendes kraftige og omfangsrige Mezzosopran
havde i den fr. Skole vundet den Fylde og
Bredde i Klangen, der, i Forbindelse med en
ædel og plastisk Fremtræden, gav hendes
Foredrag af store, patetiske Partier den rette
Højhed og Inderlighed og navnlig skulde gøre
hende til en fremragende og betydelig
Wagner-Sangerinde, hvorimod hun aldrig opnaaede den
Letbevægelighed i Stemmen, der krævedes til
udpræget Koloratursang. Hendes Repertoire
omfattede derfor væsentligst de store dramatiske
Kvindeskikkelser, saaledes bl. a. Valentine i
»Hugenotterne«, Rachel i »Jødinden«, Grevinden
i »Figaros Bryllup«, Margrete i »Faust«, Leonora
i »Troubadouren«, Ingeborg i »Drot og Marsk«,
og af Wagner'ske Partier Elsa i »Lohengrin«,
Eva i »Mestersangerne« og Elisabeth i
»Tannhäuser«. 1885 fik hun sin Afsked, optraadte
sidste Gang 3. Juni i »Drot og Marsk« og tog
derefter med sin Mand, nedenn. Operasanger
Erhard H., hvem hun havde ægtet 1872, Bolig
i Hillerød.
<i>S. L.</i>
</chapter>

<chapter name="Hansen, Carl Christian Julius Aschenfeldt">
<b>Hansen,</b> <sp>Carl Christian Julius
Aschenfeldt</sp>, dansk Præst, f. 28. Juni 1856
i Flensborg, blev Student 1874, <i>cand. theol.</i>
1879 og efter en kortere Tids
Huslærervirksomhed Kapellan i Halsted 1880; 1882 blev han
Sognepræst i Sæby, men 1892 nedlagde han sit
Embede for at blive Indre Missions Rejsepræst.
1896 fik han atter Sognekald, i Slemminge, kom
1904 som Sognepræst til Nørre Nissum og
overtog dér tillige Forstanderposten for Indre
Missions Seminarium, en Tid tillige for Højskolen
smst. 1914 blev han Sognepræst i Gjern. Fra
Beg. af sin Præstegerning har han helt sluttet
sig til Indre Mission og er bleven en af denne
Retnings ledende Mænd; han har haft stor
Indflydelse i vide Kredse af Indremissionsfolket,
navnlig ved sin litterære Virksomhed. 1885—93
udgav han »Kirkehistoriske Smaaskrifter«. 1888
begyndte han sammen med T. Løgstrup at
udgive »Missionsbudet«, 1893 begyndte
Børnebøgerne »For mine smaa Venner«, 1894 »Fra
Guldgruben«, en opbyggelig Udlæggelse af hele
Bibelen, og 1907—08 udkom »Kirkehistorie for
Menigheden«. Endelig har han overtaget
Redaktionen af »Den indre Missions Tidende«. H. er
en af de frugtbareste nulevende kirkelige Forf.
<i>A. Th. J.</i>
</chapter>

<chapter name="Hansen, Carl Christian Constantin-">
<b>Hansen,</b> <sp>Carl Christian
Constantin</sp>-, dansk Historiemaler, Søn af nedenn.
Portrætmaler Hans H., f. 3. Novbr 1804 i Rom, d.
29. Marts 1880 i Kbhvn. Da Drengen »tidlig viste
kunstnerisk
Evne, blev
han sat i
Kunstakademiets Skole
for Arkitekter;
denne forlod
han dog snart
og gik over
til
Malerskolen, og som
dennes Elev
debuterede
han 1825 med
et Par
Portrætter og et
Maleri efter et
Thorvaldsen'sk
Relief; et Par
Aar senere
købte den kgl.
Malerisamling hans Billede af »Tre unge Piger«.
Men 1828 mistede han begge sine Forældre, og
da han derved blev nødt til at sørge ikke blot for
sig selv, men ogsaa for adskillige yngre

<img>C. C. C. Hansen.</img>
