Forbedringer i Flaadens Styrelse og alvorlige
Besparelser samt havde tillige vigtig Del i
Valgreformen. Men da han ikke billigede sine
Kaldsfællers Planer om Indskrænkninger i den
irske Statskirke, tog han 1834 Afsked tillige
med den senere Jarl Derby og nærmede sig
det konservative Parti. Septbr 1841 blev han
derfor Indenrigsminister under R. Peel, viste
stor Kraft under Arbejderurolighederne 1842 og
gennemførte 1844 den første Lov om Kvinders
og Børns Arbejde i Fabrikkerne. Derimod vakte
han s. A. stærk Uvillie imod sig, fordi han efter
Udenrigsministerens Anmodning paabød
Postvæsenet at aabne Breve til Mazzini, hvoraf det
fremgik, at denne var Medvider af
Oprørsplaner i Italien, samt meddelte den østerr.
Regering Indholdet. Han understøttede Peel's
Toldreformer og fremsatte det Forslag til en
irsk Tvangslov, som førte til Ministeriets Fald
1846. Han blev 1847 kun valgt ved den liberale
Jarl Grey's Indflydelse og fik s. A. Tilbud om at
blive Generalguvernør i Indien, men afslog det
ligesom 1848 Tilbudet om at overtage Flaadens
Styrelse. Han misbilligede afgjort Palmerston's
Udenrigsstyrelse, tog vigtig Del i
Forhandlingerne om Navigationsaktens Ophævelse 1849 og
var efter Peel's Død 1850 Peelitternes Ordfører.
Som saadan var han 1852 meget virksom i
Kampen mod det konservative Ministerium
Derby's protektionistiske Tilløb og blev efter
dets Fald Decbr 1852 paa ny første
Admiralitetslord indtil Jan. 1855, da han fortrængtes ved
Roebuck's Klager over Krigsførelsen. Han vilde
hverken indtræde i det konservative
Ministerium 1858 ell. i det liberale 1859, men
hævdede ved sin Indsigt og sin skarpe Veltalenhed
en anset Stilling i det offentlige Liv. (<sp>Litt</sp>.:
<sp>M. Cull. Torrens</sp>, <i>Life and Times of Sir
J. G.</i> [London 1863]; <sp>Lonsdale</sp>, <i>Life of Sir
J. G.</i> [London 1868]; <sp>C. S. Parker</sp>, <i>J. G.</i>
[1907]).
<i>E. E.</i>
</chapter>

<chapter name="Graham, John (Maler)">
<b>Graham</b> ['gre<sub>iə</sub>m], <sp>John</sp>, skotsk Maler, f.
1754 i Edinburgh, d. 1817 smst. G., uddannet
paa Londons Akademi og i Italien, udstillede
fra 1780 en Del Portrætter og meget roste
Historiemalerier som »Daniel i Løvehulen«, »Una«
(1783), »Ceres søger efter Proserpina« (1786),
»Maria Stuarts Flugt fra Lockleven Castle«
(1788) o. m. fl.; ogsaa paa anden Haand, som
Lærer for Wilkie o. m. a. (Lærer ved
<i>Trustees-Academy</i> i Edinburgh), har G. haft Indflydelse
paa eng. Kunst.
<i>A. Hk.</i>
</chapter>

<chapter name="Graham, John (Portræt- og Historiemaler)">
<b>Graham</b> ['gre<sub>iə</sub>m], <sp>John</sp>, kaldet <sp>G.
Gilbert</sp>, skotsk Portræt- og Historiemaler, f.
1794 i Glasgow, d. 5. Juni 1866 ved Glasgow.
Han uddannedes fra 1818 paa Londons
Akademi og i Italien, virkede fornemmelig i
Edinburgh (fra 1827) og i Glasgow, blev 2 Aar før
sin Død Præsident for det skotske Akademi
samt Hofmaler og malede talrige Portrætter,
skotske og ital. Folkelivsbilleder med skønne
Italienerinder samt religiøse Arbejder
(»Kristus paa Oliebjerget«, 1846). Navnet Gilbert
føjede han til Slægtsnavnet, efter at han 1834
var blevet gift med Miss Gilbert. I Skotlands
Nat. Gall. fl. Arbejder, i Nat. Portr. Gall.
Portræt af W. Scott.
<i>A. Hk.</i>
</chapter>

<chapter name="Graham, Thomas (General)">
<b>Graham</b> ['gre<sub>iə</sub>m], <sp>Thomas</sp>, Baron, Lord
Lynedoch, eng. General, f. 19. Oktbr 1748, d.
18. Decbr 1843 i London. Med en af ham selv
paa egen Bekostning hvervet og særdeles godt
uddannet Bataillon deltog han under
Wurmser i Felttogene i Italien 1796—97 og ledede
senere Blokaden af Malta indtil dens Overgivelse
Septbr 1800. Under Sir John Moore tjente G.
1800 i Spanien som Generalstabschef, tog 1809
Del i den ulykkelige Ekspedition til Walcheren
og forfremmedes 1810 til Generalløjtnant i
Wellington's Hær. G. udmærkede sig her snart
saaledes, at han blev Korpsfører og fik tildelt de
vanskeligste Opgaver. 1810—12 var han Sjælen
i Cadix' Forsvar. 1811 slog han Marskal Victor
ved Barossa og kommanderede 1813 den
venstre Fløj i Kampen ved Vittoria. Til G.'s
betydeligste Sejre hører Indtagelsen af Fæstningen
San-Sebastian, som han havde belejret fra 9.
Juli og stormede 13. Septbr 1813. Efter at have
overskredet den fr. Grænse blev han Invalid
og vendte tilbage til England. 1814 stod han i
Spidsen for et Landgangskorps mod Holland,
deltog i den heldige Kamp ved Merxheim, men
forsøgte s. A. forgæves en Storm mod
Bergen-op-Zoom. Han udnævntes til Pair og
forfremmedes 1821 til General <i>en chef</i>.
<i>B. P. B.</i>
</chapter>

<chapter name="Graham, Thomas (Kemiker)">
<b>Graham</b> ['gre<sub>iə</sub>m], <sp>Thomas</sp>, eng. Kemiker,
f. 20. Septbr 1805 i Glasgow, d. 16. Septbr 1869
i London, virkede først som Prof. i Kemi ved
<i>Andersonian Institution</i> i Glasgow, men blev
1837 ansat i lgn. Stilling ved <i>University
College</i> i London; 1855 fratraadte han sin
Lærerstilling, da han overtog J. Herschel's Embede
som General-Møntmester i London. G.'s
Undersøgelser over den een-, to- og trebasiske
Fosforsyre var af overordentlig Bet. for Læren om
de flerbasiske Syrer og bidrog betydelig til den
teoretiske Kemis Udvikling; af særlig Værdi er
ogsaa hans fys.-kem. Arbejder over
Luftarternes Diffusion, Væskers Dialyse og Osmose. G.
opdagede, at Metallet Palladium formaar at
forbinde sig med rigelige Mængder Brint, idet
der dannes Palladiumbrinte; han betragtede
Brinten i komprimeret Tilstand som et Metal.
G.'s fortrinlige Lærebog: <i>Elements of Chemistry</i>
blev kendt ogsaa uden for England, idet den
blev bearbejdet paa Tysk af J. Otto og af H.
Kolbe. Hans videnskabelige Arbejder er udgivne
samlede som <i>Chemical and physical Researches</i>
(Edinburgh 1876).
<i>(O. C.). R. K.</i>
</chapter>

<chapter name="Graham Brød">
<b>Graham Brød</b> ['gre<sub>iə</sub>m-] bages af grovmalet
(skraaet) og usigtet Hvede med Bevarelse af
Skaldele. Det anvendes ved Behandling af træg
Afføring, idet en stor Del af Brødet gaar
ufordøjet igennem. Kosten er slaggerig og <i>Fæces</i>
bliver voluminøse, hvorved Tarmen irriteres.
<i>H. I. B.</i>
</chapter>

<chapter name="Grahams Dyke">
<b>Grahams Dyke</b> ['gre<sub>iə</sub>mz-'da^ik], se
<sp>Antoniniske Vold</sp>.
</chapter>

<chapter name="Grahams Gang">
<b>Grahams Gang</b> ['gre<sub>iə</sub>mz-], den
almindelige Form for Hvilegang i Pendulure (se
<sp>Echappement</sp>).
</chapter>

<chapter name="Grahams Land">
<b>Grahams Land</b> ['gre<sub>iə</sub>mz-'£änd], S. f. Amerika,
en stor, meget høj Halvø, der i NØ.—SV.
strækker sig fra 63° til c. 68° s. Br. og muligvis
udgør en Del af det antarktiske Fastland. Det
skilles fra Syd-Shetland-Øerne ved Bransfield
