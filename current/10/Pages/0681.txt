<chapter name="Haidingerit">
<b>Haidingerit,</b> et hvidt Mineral fra
Joachimsthal i Erzgebirge, bestaar af arsensur Kalk (2CaO.
AS<sub>2</sub>O<sub>5</sub>.3H<sub>2</sub>O.).
<i>(N. V. U.). O. B. B.</i>
</chapter>

<chapter name="haie">
<b>haie</b> [æ] (fr.), Gærde, Hæk, Geled; <i>en h.</i>
[ã-'æ], i dobbelt Række, som Espalier paa
begge Sider af en Vej.
</chapter>

<chapter name="Haifa">
<b>Haifa,</b> <sp>Chaifa</sp>, Romernes <sp>Sycaminum</sp>,
en opblomstrende Havneby i Palæstina ved
Foden af Karmel-Bjerget og paa Sydsiden af
Akka-Bugten. C. 12000 Indb., dels
Muhammedanere, dels Jøder. Den har Udførsel af
Hvede, Majs og Olivenolie og er Udgangspunkt
for en Jernbane, som overskrider Jordan S. f.
Genesaret-Søen og skal forlænges, til den naar
Hidjas-Banen.
<i>M. V.</i>
</chapter>

<chapter name="Haig, Douglas">
<b>Haig</b> [heig], <sp>Douglas</sp>, Sir, eng.
Feltmarskal, f. 29. Juni 1861 i Edinburgh. Han
gennemgik Officersskolen i Sandhurst og
udnævntes 1885 til Løjtnant i Husarerne. 1891
avancerede han til Ritmester, deltog 1894 med
Udmærkelse i Krigen i Sudan og senere i
Boer-Krigen, under hvilken han naaede
Oberstgraden. 1904 udnævntes han til Generalmajor, blev
1909 Generalstabschef i Indien og 1912
Kommandant for Officersskolen i Aldershot. Lige
fra Verdenskrigens Beg. deltog han i denne.
1914 stod han i Spidsen for 1. Armékorps og
gjorde sig straks bemærket ved sit Tilbagetog
fra Moorvilles over Vassigny og Guise til St
Quentin. Han udmærkede sig desuden særlig i
Kampene ved Aisne, Landrecies, Troyon og
Ypres. Ved General French's Tilbagetræden 15.
Decbr 1915 blev H. Øverstkommanderende for
alle eng. Tropper paa Vestfronten og ledede til
Krigens Slutn. alle Englændernes Operationer
for at bryde den tyske Front. 1918 stilledes
de eng. Hære under General Foch's Kommando,
og H. traadte da i intimt og loyalt Samarbejde
med de fr. Hærgrupper. Foraaret 1919
fratraadte H. Kommandoen og afløstes af General
Robertson.
<i>B. P. B.</i>
</chapter>

<chapter name="Hai Garib">
<b>Hai Garib</b> ell. <sp>Kai Gariep</sp>, se <sp>Vaal</sp>.
</chapter>

<chapter name="Haihaya'erne">
<b>Haihaya'erne,</b> en ind. Kongeslægt og
Folkestamme, en Afdeling af Yādava'erne. Iflg.
Sagnhistorien fordrev H. og Tālajangha'erne Kong
Bāhuka af Ayodhyā (Oudh), men blev atter
fordrevne af hans Efterfølger Sagara. H.-Kongen
Vītahavya herskede i Vatsa ved Gomatī, og
hans Efterkommere erobrede Kāçi-Landet
(Benares). H. besad ogsaa et Rige i Syd i
Māhishmatī (Chuli Maheçvar) ved Narmadā
(Nerbudda). Her herskede Arjuna, Kṛitavīrya's Søn,
som skal have fanget Rākshasa'en Rāvaṇa, da
denne angreb Māhishmatī, og have erobret
Lankā (Ceylon). En af Arjuna's Sønner
Çūrasena har formodentlig stiftet Riget i Mathurā.
— Endnu til 144 e. Kr. herskede en
Rājput-Familie af H.'s Stamme over Strækningen ved
den øvre Narmadā og dens Kildenoder
(Garha-Maṇḍala m. m.); 144—358 e. Kr. stod de under
Goṇḍ'ernes Høvdinger; senere træffer vi en
Stamme af Yādava'erne i Garha-Maṇḍala,
medens H. stiftede et Rige i Ratnapura (i Distriktet
Chattīshghar i Provinsen Nāgpur) (c. 650—900
e. Kr.). Endnu besidder H.-Rājput'erne denne
Egn, og en lille Stamme af dem er endnu
berømt for sin Tapperhed.
<i>(S. S.). D. A.</i>
</chapter>

<chapter name="Haikh">
<b>Haikh,</b> se <sp>Armenien</sp>, S. 112.
</chapter>

<chapter name="Hail">
<b>Hail,</b> Oaseby i Arabien, er Hovedbyen i det
centrale Arabien, Riget Schammar, og ligger
c. 500 km NØ. f. Medina. Den er omgivet af
Volde, som omslutter et mægtigt Areal, men
har dog kun 10000 Indb., da Haver og aabne
Pladser optager den største Plads. Den er
Midtpunktet for Karavantrafikken i hele det
mellemste Arabien og Emiren af
Schammars-Residens.
<i>C. A.</i>
</chapter>

<chapter name="Haimon">
<b>Haimon</b> ['ha^i-], se <sp>Antigone</sp>.
</chapter>

<chapter name="Haimon-Sønnerne">
<b>Haimon-Sønnerne</b> [tysk 'hai-, fr. æ'må-],
Grev Aymon af Dordognes fire Sønner, Alard,
Richard, Guichard og Renaut af Montauban,
Heltene i en fr. Sagnkreds, især indeholdende
Fejden med deres Lensherre, Karl den Store;
behandlet i fr. Chansons, de fleste fra 12. Aarh.,
senere i Romanform og i en nederlandsk og en
tysk Folkebog, den sidste ogsaa i Omarbejdelse
af Tieck 1797. (<sp>Litt</sp>.: <sp>L. Jordan</sp>, »Die Sage
von den vier Haimonskindern« [1905]).
<i>(A. O.). H. El.</i>
</chapter>

<chapter name="Haimos">
<b>Haimos</b> ['ha^imås], det oldgræske Navn paa
Balkan-Bjergene.
</chapter>

<chapter name="Hain, Ludwig Friedrich Theodor">
<b>Hain</b> [ha^in], <sp>Ludwig Friedrich
Theodor</sp>, tysk Bibliograf (1781—1836), var i en
Aarrække knyttet til Redaktionen af Brockhaus'
Konversationsleksikon og levede senere som
Privatmand i München. Foruden en Del
Oversættelser o. a. Skr har han, væsentlig paa
Grundlag af Münchener-Bibliotekets Samlinger,
udarbejdet en Fortegnelse, <i>Repertorium
bibliographicum</i>, over de før 1500 trykte Bøger, de
saakaldte Inkunabler. 1. Del udkom 1826, 4. og
sidste Del efter H.'s Død 1838. Dette meget
benyttede Værk er fortsat af Englænderen A.
W. Copinger med et Supplement i 2 Dele
(1895—1902), af betydelig større Værdi end H.'s
Arbejde, til hvilket det meddeler c. 7000
Rettelser cg c. 6000 ny Titler.
<i>C. S. P.</i>
</chapter>

<chapter name="Hainan">
<b>Hainan,</b> <sp>Hainan-tao</sp>, Ø ved Bagindiens
Østkyst i Tonkin-Bugten og skilt fra den kin.
Halvø Leitshou ved det 15 km brede
H.-Stræde, 34100 km<sup>2</sup> med c. 2 Mill. Indb. Nord-
og Vestkysten er flad, men Syd- og Østkysten
stejl med fl. gode Havne. Øen gennemskæres
fra NØ. til SV. af Bjergryggen
<sp>Wutshi-Shan</sp> (1790 m). Klimaet er tropisk, og Dyre-
og Planteliv slutter sig til Bagindiens. Mod V.
er Øen frugtbar og veldyrket (Kokos, Betel,
Ris, Indigo, Sukker, Bomuld, Tobak, Ananas).
Kystegnenes Befolkning er indvandrede
Kinesere; i Bjergegnene i det Indre lever
Stammer af den opr. Befolkning, Loi ell. Limu, der
er beslægtede med de bagindiske Folkeslag. H.
hører administrativt til den kin. Prov.
Kwangtung, men Kineserne hæver kun Skat i
Kystegnene. Hovedstaden er <sp>Kiung-tshou</sp>.
(<sp>Litt</sp>.: <sp>Scott</sp>, »Land und Leute auf H.«
[1886]; <sp>Swinhoe</sp>, <i>The aborigines of H.</i>
[Shanghai 1873]; <sp>Hirth</sp>, <i>Chines. Studien</i>
[1890]; <sp>Jeremiasen</sp>, <i>Loi oborigines of H.
and their Speech</i> [<i>China Review</i>, 1893];
<sp>Madrolle</sp>, <i>H.</i> [Paris 1900]).
<i>M. V.</i>
</chapter>

<chapter name="Hainau">
<b>Hainau</b> ['ha^ina^u], <sp>Haynau</sp>, By i
Kongeriget Preussen, Prov. Schlesien, ligger ved
Schnelle-Deichsa, 18 km NV. f. Liegnitz, ved
Kohlfurt-Liegnitz-Banen. (1910) 10461 Indb.
Betydelig Handskefabrikation. Her stod 1813 en
