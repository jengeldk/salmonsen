<chapter name="Grønvold, Marcus Fredrik Steen">
<b>Grønvold,</b> <sp>Marcus Fredrik Steen</sp>,
norsk Maler, ovenn. B. og D. H. G.'s Broder, f.
i Bergen 5. Juli 1845 og blev Student 1864. Efter
et Ophold ved Bergens Tegneskole rejste han
1866 til Kbhvn og begyndte sine Studier der i
Akademiets nederste Klasse. 1869 kom han til
München. I Begyndelsen arbejdede han her paa
egen Haand, men fra 1870 under Prof. Wilh.
Diez og senere under Prof. Otto Seitz'es
Vejledning. Særlig studerede han i denne Tid paa
sine Rejser rundt om i Tyskland Kirke- og
Klosterarkitektur. Den Lærer, som imidlertid
blev bestemmende for hans Kunstopfatning, var
den bekendte München-Professor Karl v. Piloty,
hvis Elev han var 1873—78. G. har foretaget
mange Studierejser, saaledes 1874 til Schweiz
og Tyrol, 1875 til Italien og senere Paris, samt
oftere i Norge. Siden 1881, da han giftede sig
med en tysk Dame, har han været bosat i
München. I Kolorit og Opfatning tilhører han den
nyere München-Skole, og hans Billeder har
ved deres omhyggelige Udførelse og deres
Motiver skaffet ham et stort Publikum, uden at de
dog i malerisk Henseende er særlig betydelige.
Bl. de mest kendte er det store »Bødwild
besøger Vølund Smed i hans Værksted« (1878),
indkøbt til Mus. i Köln, Portræt af
Landskabsmaleren Knut Baade (1879) i Bergens
Billedgaleri, »Selvbudne Gæster« (1878), »Gamle
Dage« (1881), »Forberedelse til Fest i Klosteret«
(1882), »Kristus i Ørkenen« (1886), »Arbejdsløs«
(1888). Tillige har han leveret talrige
Illustrationer til »Illustr. Zeitung«, »Gartenlaube« og
»Daheim«. (<sp>Litt</sp>.: <sp>J. Bøgh</sp>, »Bergens
Kunstforening«).
<i>(Fr. O.). E. L—w.</i>
</chapter>

<chapter name="Grønvægt">
<b>Grønvægt</b> er det merkantile Udtryk for
Vægten af nylig fældede Træers Ved, som
altsaa endnu indeholder c. 50 % Vand. Ved
Tørring i Luften gaar Vandmængden ned til c.
20 %.
<i>C. V. P.</i>
</chapter>

<chapter name="Grønvæv">
<b>Grønvæv</b> (bot.) ell. Klorofylparenkym
(Klorenkym) kaldes et af Grønceller dannet Væv.
</chapter>

<chapter name="Grönwall, Karl Anders Axel">
<b>Grönwall,</b> <sp>Karl Anders Axel</sp>, sv.
Geolog og Palæontolog, f. 27. Febr 1869 i Ystad.
G. studerede Naturvidenskab ved Lunds Univ.
og var derefter 1896—98 ansat som
palæontologisk Assistent ved Mineralogisk Mus. i Kbhvn
og 1898—1910 ved »Danmarks geologiske
Undersøgelse«, i hvilken sidste Stilling han navnlig
var beskæftiget med den geol. Kortlægning af
Bornholm. Fra 1910 virkede han som
Statsgeolog ved »Sveriges geologiska undersökning«,
indtil han 1917 udnævntes til Prof. i Geologi
og Mineralogi ved Lunds Univ. Af hans
Arbejder kan fremhæves: »Bornholms
Paradoxideslag og deres Fauna« (1902), »Die
Faziesentwicklung der Mukrohatenkreide im baltischen
Gebiete« (1912), »Frågan om djupborrningar i
Skåne« (1913) og (sammen med V. Milthers)
»Kortbladet Bornholm« (Kbhvn 1916).
<i>J. P. R.</i>
</chapter>

<chapter name="Grønøgle">
<b>Grønøgle,</b> se <sp>Firben</sp>.
</chapter>

<chapter name="Gsell Fels, Theodor">
<b>Gsell Fels</b> ['gzæl-fæls], <sp>Theodor</sp>,
schweizisk-tysk Forf. af Rejsebøger samt Kunstskribent
(1819—98), fra 1870 Skoleinspektør i Basel og
Docent i Kunsthistorie ved Univ. smst., siden
1880 bosat i München, har gjort sig kendt ved
sine Rejsebøger om Italien, udk. i fl. Opl. i
»Meyer's Reisebüchern«.
</chapter>

<chapter name="Gshatsk">
<b>Gshatsk</b> [gzatsk], <sp>Gzatsh</sp>, By i det
mellemste Rusland, Guv. Smolensk, ved Gshat og
ved Jernbanen Moskva—Brest, har
Tekstilindustri, Kornhandel og c. 6000 Indb.
<i>G. Ht.</i>
</chapter>

<chapter name="Gsteig">
<b>Gsteig</b> [gsta^ik]. Kommune og Flække i
schweizisk Kanton Bern, længst inde i den 27
km lange Gsteig-Dal, ligger 1192 m o. H. ved
Foden af Oldenhorn (3134 m) og har c. 800
Indb. Fra G. fører Vejen over Sanetsch-Pas,
hvor Saane udspringer, til Sitten.
<i>G. Ht.</i>
</chapter>

<chapter name="G-Streng">
<b>G-Streng,</b> den Streng paa
Strygeinstrumenterne, som er stemt i G; paa Violinen den
fjerde (den dybeste), paa Bratschen og
Violoncellen den tredje, paa Kontrabassen den første.
<i>S. L.</i>
</chapter>

<chapter name="Guacamphol">
<b>Guacamphol</b> [-'fo'l], Guajakolets
Kamfersyreæter, C<sub>8</sub>H<sub>14</sub> (COO.C<sub>6</sub>H<sub>4</sub>OCH<sub>3</sub>)<sub>2</sub>, er en farveløs
og krystallinsk Forbindelse, der bruges som
Lægemiddel, særlig mod Nattesved i Doser paa
0,2—1,0 g.
<i>E. K.</i>
</chapter>

<chapter name="Guácharo">
<b>Guácharo</b> ['gwat∫ar<sub>å</sub>], se <sp>Fedtfugl</sp>.
</chapter>

<chapter name="Guaco">
<b>Guaco</b> ['gwak<sub>å</sub>] (<sp>Huaco</sp>) er i
Mellemamerika og nordlige Sydamerika Betegnelse for
Droger, der anvendes, mod Slangebid, Syfilis,
Kræft og Reumatisme; de skyldes forsk.
Plantefamilier, bl. a. Arter af <i>Aristolochia</i> og <i>Micania</i>
(<i>Compositæ</i>) og fortrinsvis <i>M. Guaco</i>, en Lian,
af hvilken man anvender Blade og Stængel.
Stænglerne af <i>M. Guaco</i> har været ført til
Europa under Navn af Venezuela-Condurango; de
indeholder et Bitterstof, <sp>Guacin</sp>.
<i>B. G.</i>
</chapter>

<chapter name="Guad">
<b>Guad</b> [gwað], i spanske geografiske Navne
gengivende det arab. <sp>vad</sp>, Flod; saaledes i
Guadalquivir (ɔ: vad-al-kebir, den store Flod),
Guadiana o. fl.; det findes ikke blot i Flodnavne,
men ogsaa i Navne paa Dalstrøg og paa Byer
(som Guadalajara, Guadix o. fl.).
<i>E. G.</i>
</chapter>

<chapter name="Guadagni, Gaëtano">
<b>Guadagni</b> [g<sub>u</sub>a'dan<sub>j</sub>i|, <sp>Gaëtano</sp>,
Kastratsanger (Kontraalt), (1725—97), optraadte i
Paris, London (i Händel's »Messias« og
»Samson«), Italien, hvor Gluck skrev Titelpartiet i
»Telemacco« for ham, senere i Wien (i Gluck's
»Orfeus«), München og i Potsdam for Frederik
II.
<i>S. L.</i>
</chapter>

<chapter name="Guadagnoli, Antonio">
<b>Guadagnoli</b> [g<sub>u</sub>aða'n<sub>j</sub>å'i], <sp>Antonio</sp>, ital.
Digter (1798—1858), var fra Arezzo og en god
Ven af Giuseppe Giusti. Hans Fag var den
lette, komiske Poesi, med elskværdig og
uskyldig Satire; videre betydelig er han ikke, men
en Tid var han meget yndet. Ogsaa i den
politiske Satire forsøgte han sig lidt, men staar
langt under <i>Giusti</i>. Af hans <i>Poesie giocose</i>
kom der en Udgave i Firenze 1884.
<i>(E. G.). E. M-r.</i>
</chapter>

<chapter name="Guadalajara (Provins)">
<b>Guadalajara</b> [gwaðala'kara], Prov. i
Mellemspanien, den nordøstligste af Ny-Kastiliens 5
Provinser, grænser mod S. og V. til
Provinserne Cuenca og Madrid, mod N. til Soria
(Kastilien) og mod NØ. og Ø. til Zaragoza og
Teruel (Aragonien). Arealet er 12192 km<sup>2</sup>
med (1913) 221900 Indbyggere eller 17 pr
km<sup>2</sup>. Provinsen hører til den spanske
Højslette og har en i det hele jævn Overflade, dog
er der mod N. og mod Ø. bjergagtige Strøg.
Den er næsten skovløs, men ret frugtbar, især
mod S. (<sp>La Alcarria</sp>), og vandes af Tajo og
dens Bifloder. De vigtigste Erhverv er Agerbrug
og Kvægavl. Den vigtigste SamfærdseLslinie er
