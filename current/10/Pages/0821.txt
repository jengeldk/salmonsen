mellem Handlende (s. d.) i ell. for deres
Bedrift.
<i>E. T.</i>
</chapter>

<chapter name="Handelslovgivning">
<b>Handelslovgivning,</b> se <sp>Handelsret</sp>.
</chapter>

<chapter name="Handelslære">
<b>Handelslære</b> i videnskabelig Bet. omfatter
dels selve Begrebet Handel, dels Handelens
Arter og Former, Handelsdrift,
Rentabilitetsgrundsætninger, Indgaaelse og Afvikling af
Handeler, Omkostninger, Handelens Karakter,
Spekulationshandel, Institutioner til Handelens
Fremme m. v. (<sp>Litt</sp>.: <sp>C. Hage</sp>, »Haandbog i
Handelsvidenskab« [Kbhvn 1918]; <sp>Charles
V. Nielsen</sp>, »Dansk Handelsleksikon« [Kbhvn
1920]).
<i>Ch. V. N.</i>
</chapter>

<chapter name="Handelsministerium">
<b>Handelsministerium.</b> Et særligt H. med
en Minister i Spidsen oprettedes første Gang i
Danmark ved kgl. Resol. 12. Oktbr 1908 under
Navnet Ministeriet for Handel og Søfart, idet
de tidligere under forsk. Ministerier, men
navnlig under Indenrigsministeriet henlagte Sager
vedrørende Handel og Søfart overflyttedes
dertil. Ved kgl. Resol. 26. Marts 1914 henlagdes
endnu en Række Sager fra Indenrigsministeriet
til det ny Ministerium, der samtidig fik Navnet
H. Ogsaa i <sp>Norge</sp> findes et eget af en
Minister (Statsraad) forestaaet H.
(Handelsdepartementet), medens derimod i <sp>Sverige</sp> Handels-
og Søfartssagerne sorterer under
Finansdepartementet.
<i>K. B.</i>
</chapter>

<chapter name="Handelsmonopol">
<b>Handelsmonopol,</b> se <sp>Monopol</sp>.
</chapter>

<chapter name="Handelsmuseum">
<b>Handelsmuseum</b> er en af de vigtigste
Institutioner til Verdenshandelens Fremme. De
bliver ofte grundlagt af Staten selv ell. af
Korporationer med Statsstøtte. Som de vigtigste
Opgaver kan nævnes:

1) at indhente alle <sp>Arter Oplysninger</sp>
om fremmede Handelsomraader som Helhed:
Befolkningens Sædvaner og Behov, vedk. Lands
Industri- og Landbrugs-Produktion, Handelens
Stilling der, Bank-, Børs- og Kreditforhold
samt om Transportforbindelserne,
Havneforhold o. s. v.

2) Særlige Oplysninger til Interesserede paa
disses specielle Felter, hvad enten det nu
gælder de bedste Indkøbskilder for Raavarer ell.
bestemte Industrivarer, Hel- ell.
Halvfabrikater, Afsætningschancer for Vedk.'s
Produkter ell. Varer, Told og Transportomkostninger
for visse Varer, Usancer i visse Brancher i
Udlandet.

3) Oplysninger om ny Fremgangsmaader og
ny Arbejdsmetoder i Fabrikationen, om ny
Anvendelse af kendte Raastoffer ell. ny
Forarbejdningsproces af disse, om Fremkomst af
ny Raavarer og deres Anvendelse, om
Fremkomst af ny Artikler paa fremmede Markeder.

4) <sp>Udstilling og Undersøgelse</sp> af
Raastofprøver og Varer, særlig med Henblik
paa de bedste og billigste Indkøbssteder, af
importerede Varer (for at anspore Indlandets
Fabrikanter til at fremstille disse), af
indenlandske Raaprodukter og Industrivarer for at
vise de fremmede Indkøbere Landets Ydeevne,
af udenlandske Maskiner og Værktøjer og
deres Anvendelse, af fremmede Fabrikata, som
Udlandet selv indfører, for derved at
foranledige de hjemlige Fabrikanter til at optage
saadan Fabrikation for Eksport til vedk.
Forbrugsland.

5) Foranstaltning af
<sp>Vandreudstillinger</sp> i Indlandets Handels- og Industricentrer.

Desuden har H. et Utal af andre Opgaver.
Ofte udgiver Museerne egne Tidsskrifter.

Det betydeligste H. er formentlig det 1895
oprettede <i>Philadelphia commercial museum</i>, et
Samlings- og Agitationssted for Staternes
Handel paa Ind- og Udland, med mægtige
Udstillingsbygninger. Museet udgiver dels et
Maanedsskrift, <i>Commercial America</i>, der sendes
Verden over til ledende Firmaer, dels en
<i>weekly bulletin</i> til Museets amer. Forbindelser.
Det første H. blev oprettet i Wien 1874 og
der findes nu saadanne i en stor Række af
ledende Handelscentrer.

I Danmark findes intet H. (<sp>Litt</sp>.: <sp>Rud.
Sonndorfer</sp>, »Die Technik des
Welthandels« [Wien 1912]; <sp>A. Schmidt</sp>, »Die
Förderung des Aussenhandels« [»Jahrbuch der
Exportakademie des oesterreichischen
Handelsmuseums« [1903—04]).
<i>Ch. V. N.</i>
</chapter>

<chapter name="Handelsmønter">
<b>Handelsmønter,</b> Mønter, der ikke udpræges
for at cirkulere som lovlig gangbar Mønt i de
Stater, der udpræger dem, men for at bruges
i Omsætningen med Lande, der ikke er saa
fremskredne i Kultur, at de har et selvstændigt
ordnet Møntvæsen.
<i>(E. M.). Th. O.</i>
</chapter>

<chapter name="Handelsnæring">
<b>Handelsnæring</b> er den
Erhvervsvirksomhed, som gaar ud paa at sælge Varer, der er
indkøbt i dette Øjemed. Under H. falder
derfor ikke Afsætning af Genstande, som den
Paagældende selv har fremstillet, ell. som han
tilfældig er kommet i Besiddelse af, f. Eks.
ved Arv ell. Gave. Til Udøvelse af H. kræves
i Alm. Næringsadkomst, der enten kan gaa
ud paa Detailhandel, Groshandel ell.
Købmandshandel (se nærmere under disse Art.);
desuden kan der erhverves særlig
Næringsadkomst paa visse specielle Arter Handel. H.
kan sædvanlig ikke forbindes med Adkomst paa
Haandværksnæring, derimod vel med
Fabriksvirksomhed, og den giver kun Ret til at holde
et enkelt Udsalgssted. Særlige Regler gælder
for Handlendes Salg af deres Varer ved
Auktion, Markedshandel. Prøvehandel og Omløben
med Varer (s. d.).
<i>N. C.</i>
</chapter>

<chapter name="Handelsomkostninger">
<b>Handelsomkostninger</b> kaldes de Udgifter,
som opstaar ved erhvervsmæssig Omsætning
af Varer. De deles gerne i 2 Hovedgrupper:

a) <sp>Generalomkostninger</sp>, som
omfatter alle de Omkostninger, der følger med
Forretningsdriften som et i Gang værende
Foretagende, f. Eks. Lokale, Personale, Porto,
Reklame, Telefon etc.

b) <sp>Vareomkostninger</sp>, som omfatter
alle de særlige Omkostninger, der falder paa
de enkelte Varer ell. Vareposter, f. Eks. Fragt,
Told, Spedition, Provision, Pladsleje.
<i>Ch. V. N.</i>
</chapter>

<chapter name="Handelspas">
<b>Handelspas.</b> Endnu kræves i visse Lande
en Afgift af udenlandske Rejsende for at
tillade disse at optage Ordres i Landet. Saaledes
i <sp>Danmark</sp>, hvor Afgiften er 160 Kr og
gælder for et Aar. Repræsenterer vedk.
Rejsende fl. udenlandske Firmaer, betales 80 Kr
for hvert af de flg. I <sp>Norge</sp> er udenlandske
Handelsrejsende, iflg. Handelslovens § 15,
pligtige at løse H., der koster 100 Kr pr Maaned.
Det gælder for disse H., at de maa løses af
