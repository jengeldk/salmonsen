Ivigtut. Den kem. Sammensætning har vist, at
det ikke er andet end uren Thomsenolit. H. er
opkaldt efter G. A. Hagemann.
<i>O. B. B.</i>
</chapter>

<chapter name="Hagen">
<b>Hagen</b> ['ha.g<sub>ə</sub>n]. By i preuss. Prov. Westfalen,
i Regeringsdistriktet Arnsberg ved Ennepes
Indløb i Volme, er Knudepunkt paa
Jernbanelinien Düsseldorf—Soest. (1910) 88605 Indb.,
hvoraf 29567 Katolikker. H. er Sædet for en
Landsret med Kammer for Handelssager, en
Amtsret, en kgl. Jernbanedirektion, en Filial af
Rigsbanken og et Handelskammer. Der findes
5 evangeliske Kirker, 2 kat. Kirker, en
Synagoge, et Gymnasium med Realgymnasium, en
Industriskole m. m. Industrien er betydelig;
særlig findes Jernstøberier, Fabrikker for
Jernbanemateriel, talrige Jern- og
Staalvarefabrikker, tillige Bomuldsspinderi, Strømpestrikkeri,
Uldvæveri, Klæde-, Papir- og Tobaksfabrikation.
H. har elektrisk Sporvognsdrift og er omgivet
af smukke Anlæg (Funckescher Park, Hardt,
Stadsanlægget, Philippshöhe). I Folkwang-Mus.
findes en udsøgt Samling af Kunst fra alle
Tidsaldere. H. nævnes første Gang i 11. Aarh.,
kom 1392 til Grevskabet Mark og fik Stadsret
under Kong Frederik Vilhelm I.
<i>G. Ht.</i>
</chapter>

<chapter name="Hagen, Carl Harald">
<b>Hagen,</b> <sp>Carl Harald</sp>, dansk Skuespiller,
f. i Kbhvn 25. Febr 1816, d. smst. 5. Juni 1871,
var Elev ved det kgl. Teaters Konservatorium
og optraadte første Gang 24. Marts 1833 ved
en Aftenunderholdning. H. skulde have
debuteret som Tenorsanger, men modtog et
Engagement i Bergen og hørte 1838—56 til de
betydeligste Karakterskuespillere ved Kria
Teater. Med en bred, elskværdig Komik forenede
han en høj Grad af Naturlighed og
Sanddruhed i sit Spil og blev, da han engageredes til
Kasino, hvor han 5. Septbr 1856 debuterede som
Skræder Rapid i »Skræderen og Naboben«,
ogsaa i den danske Hovedstad en fremragende
scenisk Kraft, hvilket han bl. a. viste ved sin
udmærkede Udførelse af Holberg's Jeppe. 1867
forlod H. Kasino og blev Direktør for et
Provinsskuespillerselskab; 1869 tog han
Engagement ved Folketeatret, hvor han 12. Maj 1871
optraadte sidste Gang som Basse i
»Hverdagsfolk«. (<sp>Litt</sp>.: <sp>T. Blanc</sp>, »Kria Teaters
Historie« [Kria 1899]; <sp>E. Bøgh</sp>, »Min første
Forfattertid« [Kbhvn 1897]).
<i>R. N.</i>
</chapter>

<chapter name="Hagen, Ernst August">
<b>Hagen</b> ['ha.g<sub>ə</sub>n], <sp>Ernst August</sp>, tysk
Forf., f. i Königsberg 12. Apr. 1797, d. smst.
15. Febr 1880. Han studerede først Medicin og
Naturvidenskab i sin Fødeby, men foretrak
hurtig Kunst- og Litteraturhistorien, tog 1821
Doktorgraden og holdt, efter en Rejse til Rom,
Forelæsninger i Königsberg. 1831 blev han Prof.
i Kunst- og Litteraturhistorie og Direktør for
Kunstsamlingerne, stiftede senere en
Kunstforening og Bymuseet. Allerede som ganske
ung debuterede han med det romantiske Digt
»Otfried und Lisena«, der efterfulgtes af et
Bd Digte og et Bd Nürnbergernoveller »Norica«.
Senere udgav han bl. a. »Leonhard da Vinci
in Mailand« (1840), »Gesch. des Theaters in
Preussen« (1854), »Die deutsche Kunst in
unserem Jahrhundert« (1857) og »Max von
Schenkendorfs Leben, Denken und Dichten« (1863).
(<sp>Litt</sp>.: »A. H., eine Gedächtnisschrift« [Berlin
1897]).
<i>C. B-s.</i>
</chapter>

<chapter name="Hagen, Friedrich Heinrich von der">
<b>Hagen</b> ['ha.g<sub>ə</sub>n], <sp>Friedrich Heinrich
von der</sp>, tysk Germanist, f. i Schmiedeberg i
Brandenburg 19. Febr 1780, d. i Berlin 11. Juni
1856. Han studerede opr. Jura i Halle, men
opgav sin Embedsstilling i Berlin for at dyrke
gammeltysk Poesi. Efter at være blevet Prof.
ved Univ. i Berlin var han den første
Videnskabsmand, der gjorde Gammeltysk til Genstand
for Forelæsninger. 1811 forflyttedes han til
Breslau, men kom 10 Aar senere tilbage til Berlin.
1841 blev han Medlem af Videnskabernes
Akademi. Som Udgiver har han udfoldet en stor
Virksomhed — ham skyldes Udg. af »Das
Nibelungenlied« (1810) og »Gottfried von
Strassburgs Werke« (1823); ogsaa Folkeviser og
gammeltyske Eventyr har han udg., og skrevet en
Bog om de ældste Faustsagn. Meget af, hvad
han har ydet, er nu forældet, men hans Navn
har stadig Klang som den, der begyndte noget
nyt paa sit Omraade.
<i>C. B-s.</i>
</chapter>

<chapter name="Hagen, Gotthilf Heinrich Ludwig">
<b>Hagen</b> ['ha.g<sub>ə</sub>n], <sp>Gotthilf Heinrich
Ludwig</sp>, tysk Vandbygningsingeniør, f. 3.
Marts 1797 i Königsberg, d. 3. Febr 1884 i
Berlin, helligede sig først til mat. og astron.
Studier, gik saa over til at studere
Vandbygningsfagene og blev derefter, 1826, ansat som
»Hafenbauinspector« i Pillau, var indtil 1849 Lærer i
Vandbygning ved Bygningsakademiet og
traadte 1850 ind i Handelsministeriet, hvor han
specielt ledede Tysklands Havnebygning, blev 1860
»Oberbaudirector«, 1869
»Oberlandesbaudirector« og tog sin Afsked 1875. Han planlagde og
ledede 1854—56 Bygningen af Krigshavnen i
Jade. H. skylder man foruden en Del
videnskabelige Afh. i forsk. Tidsskr tillige en Del
tekn. Værker, der har haft banebrydende Bet.
for Vandbygningsteknikken. De kendteste er:
»Handbuch der Wasserbaukunst« (3 Dele i fl.
Udg., 1841—74), »Der Marne-Rheinkanal« (1847),
»Uber Flut und Ebbe in der Ostsee«
(1857—59), »Über die Bewegung des Wassers in
Strömen« (1868), »Über die Bewegung des Wassers
in cylindrischen, nahe horizontaien Leitungen«
(1870), »Untersuchungen über die gleichformige
Bewegung des Wassers« (1876) m. fl.
<i>(C. Ph. T.). J. M.-P.</i>
</chapter>

<chapter name="Hagen, Hanne Amalie Nicoline">
<b>Hagen,</b> <sp>Hanne Amalie Nicoline</sp>, f.
Price, dansk Danserinde og Skuespillerinde,
f. paa det russ. Dampskib »Nicolai« paa Rejsen
fra Kbhvn til Petrograd 24. Oktbr (gl Stil) 1831,
d. i Kbhvn 3. Juni 1892. Som Barn optraadte
hun ved sine Forældres ambulante Selskab,
men fik fra 1847 Privatundervisning af August
Bournonville, der Aaret efter indstillede hende
til Elevansættelse ved det kgl. Tealer. Den
smukke Stilling ved Balletten, hun snart kom
til at besidde, opgav hun for 5. Septbr 1852 at
debutere i Skuespillet som Marie i »Alferne«,
men da en noget tysk Accent, en Arv fra
Hjemmet, hindrede hende i at faa et større
Repertoire ved Nationalscenen, modtog hun
1857 et Tilbud fra Kasino, hvor hun i de flg.
Aar hævdede en Primadonnaplads saavel i
Folkekomedien som i Sangspillet, Vaudevillen
og Farcen. Efter at have indgaaet Ægteskab
med Læge i Søetaten C. A. H. optraadte hun
13. Maj 1867 sidste Gang paa Kasino som
Angelique i »Den forbudne Frugt« og trak sig
