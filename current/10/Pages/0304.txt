senere i Berlin med Robert Kahn. Han
optraadte første Gang offentlig i Kria 1903 og har
senere med afgjort Fremgang optraadt i Kbhvn,
Amsterdam, Helsingfors, Rom, Wien, Berlin og
en Række andre tyske Byer, ligesom han hvert
Aar har optraadt i sin Fødeby. Han har ogsaa
udg. nogle Hæfter Klaverkompositioner.
<i>I. H.</i>
</chapter>

<chapter name="Grøndahl, Olaus Andreas">
<b>Grøndahl,</b> <sp>Olaus Andreas</sp>, norsk
Musiker og Sanginstruktør, f. 6. Novbr 1847 i Kria,
Søn af nedenn. A. G. (se <sp>Grøndahl & Søn</sp>).
Han blev Student 1866, men optoges snart
ganske af Musikken, studerede Musikteori og
deltog som Tenorist meget i det private Musikliv.
Et Par Aar besøgte han Leipzig-Konservatoriet
og derpaa Köln for at studere Sang. 1875
ægtede han ovenn. Agathe Backer-G., og var siden
beskæftiget som Sanglærer og Sanginstruktør i
Kria. Fl. Aar var han Dirigent for
Haandværkersangforeningen i Kria, stiftede et blandet
Kor, »G.'s Kor«, hvormed han opførte en Rk.
større Værker, og blev efter Joh. D. Behren's
Afgang og Død Dirigent saavel for
Handelsstandens som Studenternes Sangforeninger,
senere ogsaa for Officerernes og Frimurernes
Sangforeninger; desuden er han Sanglærer ved
Krigsskolen og fl. private Skoler. 1894 opholdt
han sig med Stipendium nogen Tid i Udlandet
for at studere Metoder for Sangundervisningen
i Skolen. G. nyder Anseelse som intelligent
Musiker og dygtig Kordirigent. 1900 ledede han
sammen med Iver Holter og Johan Svendsen
de norske Koncerter i Paris. 1902 fratraadte
han som Dirigent i Handelsstandens
Sangforening, 1905 foretog han med
Studentersangforeningen en Koncertturné i Amerika. 1912 tog
han Afsked som Kordirigent og Sanglærer efter
et langt og frugtbringende Arbejde. — Af
Kompositioner fra hans Haand foreligger en Del
Mandskor samt »Foran Sydens Kloster« af
Bjørnson's »Arnliot Gelline« for Soli, Kor og
Orkester.
<i>I. H.</i>
</chapter>

<chapter name="Grøndahl & Søn">
<b>Grøndahl & Søn,</b> norsk Bogtrykkeri,
Boghandel og Forlag, oprettet i Kria af
<sp>Christopher Andersen G.</sp> med kgl.
Privilegium af 18. Novbr 1812. G., som var f. 1784 i
Ullensaker, oparbejdede med stor Dygtighed en
betydelig Forretning og var en i sit Fag og
borgerlige Virksomhed højt anset Mand. Ved
hans Død i 1864 overtog Sønnen <sp>Anders G.</sp>
Forretningen. Han var født 1807 i Kristiansand
og foretog betydelige Udvidelser; i 1860- og
1870'erne foregik Ombygning i stor Stil af
Firmaets gamle Gaard i Toldbodgaden. Ved hans
Død 1890 overtog Sønnen <sp>Carl G.</sp>, som
allerede i 1874 var indtraadt i Firmaet, dette alene.
I dette optog han i 1903 sine Søstersønner
<sp>Anders G.</sp> og <sp>Kristian Tandberg</sp> (d.
1911) og fra 1914 disses yngre Broder, Ingeniør
<sp>Jørgen Tandberg</sp>. 1840 blev den første
Hurtigpresse indkøbt, i 1854 den første
Dobbeltpresse, i 1874 anskaffedes den første
Dampelevator, i 1877 omstøbtes Skriftmaterialet fra
det tyske til det franske, Didot'ske, System. I
1876 udvidedes Forretningen ogsaa til
Sortimentsboghandel, inden- og udenlandsk; i 1898
installeredes den første elektriske Motor i
Maskinsalen, og i 1900 gik Trykkeriet helt over
til elektrisk Drift. G. & Søn raader f. T. over
22 Trykpresser og har et Personale paa godt
og vel 100 Personer.
<i>S. F. F-G.</i>
</chapter>

<chapter name="Gröndal, Benedikt Jonsson">
<b>Gröndal,</b> <sp>Benedikt Jonsson</sp>, islandsk
Digter, f. 13. Novbr 1762, d. 30. Juli 1825. G.
var egl. Jurist og beklædte Assessorembedet i
den isl. Landsoverret 1800—17. Han er mest
kendt for sin digteriske Begavelse, skønt hans
Produktion er meget ringe; hans samlede Digte
blev udgivne af hans Svigersøn, Sveinbjørn
Egilsson, 1833 (Vidø); de indeholder, foruden
en Del Overs. af klassiske Digte, en Overs. af
Pope's <i>Temple of fame</i>. Hans originale Digte
udmærker sig ved en vis Kraft og Lune og er
ofte af satirisk Art. Hans Sprog er ikke uden
Fynd, men lader meget tilbage at ønske i
Renhed, og hans metriske Behandling er ikke
altid den bedste. (<sp>Litt</sp>.: Biografien i Udg. af
Digtene; »Safn til sögu Isl.«, II).
<i>F. J.</i>
</chapter>

<chapter name="Gröndal, Benedikt Sveinbjarnarson">
<b>Gröndal,</b> <sp>Benedikt
Sveinbjarnarson</sp>, isl. Digter og Polyhistoriker, f. 6. Oktbr
1826, d. 2. Aug. 1907. Han var en Søn af den
berømte Lærde Sveinbjørn Egilsson, og en
Dattersøn af ovenn. B. J. G. G. var overordentlig
alsidig og produktiv. Han var Digter, Filolog,
Mytolog, Naturhistoriker og desuden en
udmærket Tegner og Kalligraf. Samtidig var han
en meget belæst Mand baade i den klassiske,
oldislandske og den nyere klassiske Litt. Han
tog Magisterkonferens i nordisk Filologi ved
Kbhvn's Univ. 1863 og virkede som Lærer
(Adjunkt) i Naturhistorie og Geografi ved
Reykjavik Latinskole 1874—83. G. har udg. fl. mindre
Digtsamlinger og et Utal af enkelte Digte i
forsk. Tidsskr. Desuden har han forfattet fl.
eposlignende Digte, som »Örvar-Oddsdrápa«
(udg. 1851), »Ragnarökkr« (om Gudernes
Undergang, 1868) og senere et Par smaa
Digtsamlinger samt en Rimecyklus; i Prosa har han
skrevet den mærkelige »Heljarslóðarorrusta«,
en humoristisk Beskrivelse af Slaget ved
Solferino (1861 og 1895); den er skrevet i en gl
Riddersagas Aand og virker ved sin pudsige
Stil, snart højtidelig-aflekteret, snart
lav-komisk, paa en uimodstaaelig Maade. I sine Digte
viser G. en dristig Tankeflugt, megen naturlig
og smuk, særlig patriotisk Følelse og en
ualmindelig Fantasi, men bliver undertiden noget
dunkel. Hans sproglige Evne er vidunderlig;
men han henfalder ofte til noget stærke
Udtryk, hvorved han har dannet sig en særegen
Stil, der af andre er blevet stærkt efterlignet.
Af hans antikvariske Afh. fortjener særlig
»Folketro i Norden« (»Annaler f. nord. Oldkh.«,
1863), foruden andre, der findes i det af ham
udgivne Tidsskrift »Gefn«, at nævnes. Særlig
nyttig er hans <i>Clavis poëtica</i> (Kbhvn 1864), et
isl.-lat. Udtog af hans Faders Leksikon. Som
Videnskabsmand staar G. imidlertid ikke saa
højt som som Digter. Han har endvidere
indsamlet en Mængde isl. Dyr, Fugle, Insekter
o. s. v. og tegnet dem; men dette hans Værk er
endnu ikke udg. I Anledning af Islands
Tusindaarsfest tegnede han et smukt Mindeblad, der
saa at sige findes i ethvert isl. Hus. Da B. G.
blev 80 Aar (1906), blev der udg. et Skr. om
ham: B. G. áttræður.
<i>F. J.</i>
</chapter>

<chapter name="Grønfinke">
<b>Grønfinke</b> (norsk), d. s. s. <sp>Grønirisk</sp>.
</chapter>
