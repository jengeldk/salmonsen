desuden i Paris Ugebladet <i>l'Europe
diplomatique</i>. 1887 udnævntes han til fr.
Ambassaderaad. I senere Aar gik hans Virksomhed
navnlig ud paa at hidføre og fæstne den
politiske Forbindelse mellem Frankrig og
Rusland (jfr J. H., <i>Ambassade à Paris de baron de
Mohrenheim</i> [1884—98]). I forsk. Skr, der har
vakt megen Opsigt i Europas politiske Verden
(navnlig <i>À Travers La Diplomatie 1864—67</i> og
<i>Les coulisses de la diplomatie 1864—79</i>), har
han skildret sit bevægede Livs Virksomhed.
<i>N. N.</i>
</chapter>

<chapter name="Hansen, Johan Emil Victor">
<b>Hansen,</b> <sp>Johan Emil Victor</sp>, dansk
Søofficer, f. 9. Oktbr 1837, d. 16. Maj 1912; han
blev Løjtnant 1857, Kommandør 1885. 1862 var
han en kort Tid Havnemester paa Skt Thomas,
1864 udkommanderet med Korvetten
»Heimdal«, der 9. Maj deltog i Helgolands-Affæren.
Senere førte han bl. a. Frederik VII's
Lystdamper »Falken« paa et Togt i Middelhavet,
1870—81 var han Næstkommanderende og
Lærer paa Søofficersskolen, derefter Chef for
Skoleskibene »Georg Stage« og »Ørnen«, senere
for et Panserbatteri; Stabschef hos
Viceadmiralen o. a. Ved Siden af sin milit. Virksomhed
har H. udfoldet et stort og forskelligartet
litterært Arbejde; han har været Redaktør af
»Dansk Sportstidende« og »Tidsskrift for
Søvæsen«, udg. en Novellesamling »Under
forskellige Himmelstrøg« (1885), en »Lærebog i
Sømandsskab« (1875), en Omarbejdelse af
Farvandsbeskrivelser (1875), »Illustr. Idrætsbog«
(1888—92) samt en Del af det populære
søkrigshistoriske Værk »Vore Søhelte« (1897).
Under den sp.-amer. Krig 1898 udsendtes han
som Chef for Krydseren »Skt Thomas« til de
vestindiske Øer for der at hævde
Neutraliteten. Ved sin Hjemkomst afgik han fra aktiv
Tjeneste med Kontreadmirals Karakter og
overtog samtidig Stillingen som Overlods i det
østlige Distrikt, fra hvilken Virksomhed han
afgik Aug. 1909.
<i>C. W.-S.</i>
</chapter>

<chapter name="Hansen, Johan Frederik">
<b>Hansen,</b> <sp>Johan Frederik</sp>, dansk
Forstmand, f. 3. Juni 1810 i Kbhvn, d. smst. 19.
Febr 1873. H. modtog sin første Uddannelse i
Skovbrug paa Bregentved Skovdistrikt,
studerede derefter ved Akademiet i Kiel, rejste i
c. 3 Aar i Mellemeuropas Skove, idet han dog
i samme Tid bestod Forsteksamen ved det
sachsiske Akademi Tharand. Derefter
arbejdede han c. 7 Aar med forsk. praktiske Hverv
i Danmark, mest i Statens Tjeneste, og var
1842—72 Forstdocent. Fra 1851 til sin Død var
han Formand i Direktionen for
Kreditforeningen af Grundejere i de danske Østifter, hvilken
Forening ogsaa til Dels skyldtes hans Initiativ.
— Af Skovbrugslæren behandlede H. den
økonomiske og til Dels den teknologiske Side
mest selvstændig. Paa Landmandsforsamlingen
1852 fremsatte han offentlig sin Opfattelse af
Skovbrugets Økonomi, hvorimod han ikke
naaede at faa udg. sine Forelæsninger; først efter
hans Død er et Brudstykke af disse blevet udg.
(»Et Afsnit af Læren om Skovbrugets
Økonomi« [1877]).
<i>C. V. P.</i>
</chapter>

<chapter name="Hansen, Jens Olaus">
<b>Hansen,</b> <sp>Jens Olaus</sp>, dansk juridisk
Embedsmand og Retslærd, f. 22. Febr 1795 paa
Giesegaard, d. 14. Aug. 1854 i Kbhvn. H. blev
Student 1813, <i>cand. jur.</i> 1816 og vandt 1819
Universitetets Guldmedaille for en Afh.,
betitlet: »Udvikling af den preussiske og den
danske Proceslovgivnings forskellige
Grundsætninger med Hensyn til Dommernes Deltagelse i
Processen« (trykt i 27. Bd af »Nyt juridisk
Archiv«). Efter en 3-aarig Studierejse i Udlandet
sammen med Svogeren P. G. Bang blev H. 1827
Assessor i Overretten og 1831 Kommitteret i
Rentekammeret, hvor han indtil 1840 bestyrede
Forstvæsenet. Samtidig var han, fra 1832,
Medlem af Direktionen for Universitetet og de
lærde Skoler, en Virksomhed, som han i
Hovedsagen bibeholdt 1848—53 som Chef for 2.
Departement i Ministeriet for Kirke- og
Undervisningsvæsenet. H.'s Navn er væsentlig
bevaret for Eftertiden gennem hans:
»Systematisk Fremstilling af det danske Skiftevæsen« (1.
Udg. 1825, 2. 1827, 3. 1837). »Hansen's
Skifteret« betegner et Vendepunkt i Danmarks
juridiske Haandbogslitteratur. Datidens mest
benyttede Lærebøger var lidet tilfredsstillende,
navnlig for Praktikerne, de var bundne i de
overleverede romanistiske og naturretlige
Formler, magre i Indhold og fremmede for mangt
og meget i Praksis. Ørsted havde inaugureret
den indtrængende realistiske Metode. H. var
Ørsted's Elev og føjede til, hvad Mesteren
efter sin Virksomhed og Natur maatte
tilsidesætte, Hensynet til det systematiske. Ørsted
siger i sin Fortale til Bogen, at H. har »set sig
i Stand til af en hidtil saa godt som
ubearbejdet, men vanskelig og meget indgribende Del
af vor Lovkyndighed at levere en systematisk
Fremstilling«, der giver Beviser paa
Forfatterens »udstrakte og nøjagtige Detailkundskab til
vore Love«, »hans systematiske Aand, hans
grundige Tænksomhed, hans skarpe, sunde
Dømmekraft«. Denne Ørsted's Dom var rigtig
og blev den almindelige; saaledes kalder P.
Hjort Bogen i sine »Udvalg af Breve« I, S. 85
»den bekendte Trøstebog for Skifteforvaltere«.
H.'s litterære Virksomhed hemmedes desværre
af hans administrative Embedsgerning. Det
1837—39 paabegyndte Værk, »Bidrag til den
danske Civilproces«, fortsattes ikke.
<i>V. B.</i>
</chapter>

<chapter name="Hansen, Johan Daniel Irgens">
<b>Hansen,</b> <sp>Johan Daniel Irgens</sp>, norsk
Journalist og Teaterchef, Broder til ovenn. A.
M. H. og G. H. A. H., f. i Bergen 23. Decbr 1854,
d. 5. Maj 1895. H. blev Student 1873, tog 1881
sproglig-historisk Lærereksamen. Som
Litteratur- og Teaterkritiker 1879 i »Norske
Intelligenssedler« og 1881—87 i »Dagbladet« gjorde
H. et fremragende Arbejde som en begejstret
og kyndig Talsmand for 80-Aarenes nye
realistiske Litteratur og Kunst og som
Forkæmper for Aandslivets Frihed og politisk og
kulturelt Fremskridt. I sine 5 sidste Aar var H.
Chef for Bergens nationale Scene. En
Artikelrække: »Den yngre akademiske slegt« (1881) og
et Foredrag »Demokrati eller Almue?« (1890),
udgivet som Brochurer, er interessante
kulturhistoriske Dokumenter.
<i>E. S-n.</i>.
</chapter>

<chapter name="Hansen, Johannes Nikolaj">
<b>Hansen,</b> <sp>Johannes Nikolaj</sp>, dansk
Musiker, f. 20. Febr 1855 i Kbhvn, Elev af
Chr. Schiørring og Ch. Dancla (Paris) i Violin,
var Medlem af Neruda-Kvartetten 1876—85,
Musikdir. ved Folketeatret 1885—1903, Violin-
