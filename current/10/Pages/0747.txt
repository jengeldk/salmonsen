imod Spidsen. Ialt bliver de godt 1 m lange
og knap 1/3 m høje. Pelsen er rødbrun, tæt og
strid. Rimeligvis er der kun 2 Arter, <i>N. nasica</i>
fra Mexiko og Centralamerika og <i>N. rufa</i> fra
Sydamerika. De færdes i larmende
Smaaselskaber i Skovene, baade paa Jorden og i Træerne.
De besnuser alt og roder alle St. for at finde
Insekter, Larver og Rødder, men de tager dog
ogsaa større Dyr, Fugleunger o. l., naar de
kan se deres Snit dertil. De gl. Hanner lever
enlig og kæmper i Parringstiden om Hunnerne.
Det er gnavne, arrige Dyr, der bider godt fra
sig, ligesom de gerne vil suge Blod og altid
først opsøger de blodrige Partier af deres
Bytte. Jages for Skindets og Kødets Skyld. —
I Brasiliens Knoglehuler har man fundet
Knogler baade af nulevende og uddøde Arter.

Lidt fjernere fra de nævnte staar
<sp>Viklebjørnen</sp>, <sp>Kinkaju</sp> (<i>Cercoleptes
caudivolvus</i> Ill.). Kindtænderne er helt flade, næsten
uden Knuder, og der er i uægte færre end hos
de andre. Hovedet er lille og rundt med korte
afrundede Øren. Kroppen er lang og slank med
korte Lemmer. Halen er en lang Gribehale,
der kan bære hele Dyret og ogsaa bruges til
at gribe, hvad det ellers ikke kan naa. Kløerne
stærkt sammentrykte og spidse. Kroppen 45 cm,
Halen 50 cm lang. Pelsen er tæt og blød,
gulbrun. Det er et Natdyr, der lever enlig i
Træerne og navnlig tager Frugter, Insekter og
Honning, som den henter ud af Biboligerne
med sin lange, tynde Tunge. Den plyndrer dog
ogsaa gerne Fuglereder baade for Fuglenes
og Æggenes Skyld. Den findes i Syd- og
Centralamerikas Urskove, hvor den danner sig
hyggelige Reder i hule Træer. I
Fangenskab roses den som meget venlig,
kælen og nøjsom.

En Del afvigende er <sp>Panda'en</sp>
(<i>Ailurus fulgens</i> Cuv.), der har en
uægte Kindtand mindre i Overkæben;
se <sp>Ailurus</sp>.
<i>(M. Ml.). R. Hg.</i>

<img>Fig. 1. Vadskebjørn (<i>Procyon lotor</i>).</img>

<img>Fig. 2. Næsebjørn (<i>Nasua</i>).</img>
</chapter>

<chapter name="Halvblod">
<b>Halvblod,</b> se <sp>Heste</sp> og
<sp>Husdyravl</sp>.
</chapter>

<chapter name="Halvbrak">
<b>Halvbrak,</b> se <sp>Brak</sp>.
</chapter>

<chapter name="Halvbrakteater">
<b>Halvbrakteater,</b> se <sp>Brakteater</sp>.
</chapter>

<chapter name="Halvbusk">
<b>Halvbusk</b> (bot.), lav og buskagtig
Plante, hos hvilken den nederste Del
af Skuddene forvedder, medens den
øverste Del forbliver urteagtig og
dør bort om Vinteren. F. Eks.
Soløje, Timian, Lavendel o. a.
Læbeblomstrede.
<i>A. M.</i>
</chapter>

<chapter name="halvbyrdigt Slægtskab">
<b>halvbyrdigt Slægtskab</b> betegner
Forholdet mellem Personer, der kun
har enten Stamfaderen ell.
Stammoderen, men ikke begge, fælles,
altsaa f. Eks. Forholdet mellem Børn af
samme Fader, men af forsk. Mødre.
I retlig Henseende har det h. S. i det
hele de samme Virkninger som det fuldbyrdige,
idet navnlig Ægteskab mellem Halvsøskende er
lige saa ugyldigt som mellem Helsøskende.
Derimod viser Forskellen sig i Arveretten, idet
halvbyrdige Slægtninges Arvelod i Reglen er
mindre end fuldbyrdiges.
<i>N. C.</i>
</chapter>

<chapter name="Halvcirkel">
<b>Halvcirkel,</b> en af de kongruente Dele, hvori
en Cirkel deles af en Diameter.
<i>Chr. C.</i>
</chapter>

<chapter name="halvcirkelformede Kanaler">
<b>halvcirkelformede Kanaler,</b> se <sp>Øre</sp>.
</chapter>

<chapter name="halvciviliserede Stater">
<b>halvciviliserede Stater</b> betegner i
Folkeretten Stater, som vel ikke
staar ganske uden for
Folkeretssamfundet, men som p. Gr. a. deres
ringere Kulturudvikling dog ikke kan
betragtes som ligeberettigede
Medlemmer af dette. Kendetegnet paa
disse Stater er navnlig
<sp>Konsularjurisdiktionen</sp> (s. d.), som
gaar ud paa, at fremmede
Undersaatter, som befinder sig i disse
Stater, iflg. Traktat staar under deres
Hjemlands Love og Myndighed. Som
h. S. nævnes særlig Kina, Persien og
Siam — i det sidstnævnte Land er
Konsularjurisdiktionen dog næsten
ophævet — men Grænsen er meget flydende,
og Tendensen gaar i Retning af helt at
ophæve dette Begreb.
<i>N. C.</i>
</chapter>

<chapter name="Halvdagsskole">
<b>Halvdagsskole</b> kaldes en Skole, der
underviser nogle Hold (Klasser) Børn om
Formiddagen og andre om Eftermiddagen. H.
anbefaler sig i økonomisk Henseende derved, at
samme Lokale benyttes af to Hold Børn, og i
pædagogisk ved den Tvedeling af Børnene
efter Udviklingstrin, som herved kan
