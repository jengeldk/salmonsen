Hænder. Vendéerne søgte forgæves at indtage
den Decbr 1793.
<i>G. Ht.</i>
</chapter>

<chapter name="Granville (Forstad i Australien)">
<b>Granville</b> ['gränv<sub>i</sub>£], Forstad til Sidney, New
South Wales, har flere Fabrikker.
</chapter>

<chapter name="Granville, Jarl af, Leveson Gower og George Leveson Gower">
<b>Granville</b> ['gränv<sub>i</sub>£], 1) <sp>Leveson Gower</sp>,
Jarl af, eng. Diplomat, f. 12. Oktbr 1773, d.
8. Jan. 1846, var yngste Søn af Markis'en af
Stafford. Han blev som Lord G. 1795 valgt til
Underhuset og var 1800—01 Skatkammerlord;
sendtes Juli 1804 til Rusland, hvor han sluttede
Forbundet mod Frankrig, samt paa ny Apr.
1807 og var 1809 i 4 Maaneder Krigssekretær.
1815 blev han ophøjet til Peer som Viscount
G. (1833 forfremmet til Jarl) og som en fortrolig
Ven af Canning 1824 Sendemand i Paris indtil
Juli 1828, da han hjemkaldtes af det ny
Tory-Ministerium. 1830 fik han dog Posten igen og
havde den med en kort Afbrydelse indtil 1841.
virksom for at vedligeholde et godt Forhold
imellem de to vestlige Stormagter. Han var
meget hengiven til højt Spil, især Whist, og
blev kaldt en »Wellington bl. Spillere«;
efterlod sig en Formue af omtr. 3 Mill. Kr.

2) Hans Søn, <sp>George Leveson Gower</sp>,
Jarl af G., f. 11. Maj 1815, d. 31. Marts 1891.
Han valgtes 1837 til Underhuset og var
1839—41 Understatssekretær i Udenrigsministeriet
under Palmerston's Styrelse. Da det liberale
Parti 1846 igen kom til Magten, fik han, som
ved Faderens Død var blevet Peer, et af de
politiske Hofembeder, blev 1848 Næstformand
i Handelsministeriet og fik 1850 Forsædet i
Kommissionen for den store Verdensudstilling
(et Hverv, han paa ny overtog 1860 og hver
Gang røgtede med stor Dygtighed). Endelig
blev han Decbr 1851 efter Palmerston's Afgang
Udenrigsminister, dog kun i 2 Maaneder. Decbr
1852 blev han Præsident for Gehejmeraadet
indtil Juni 1854, derefter Kansler for
Hertugdømmet Lancaster, men fik Febr 1855 igen den
førstnævnte Stilling indtil Febr 1858 (var 1856
overordentlig Sendemand i Rusland til
Alexander II's Kroning), samt paa ny Juni 1859 til
Juli 1866, og var som saadan Regeringens
sædvanlige Ordfører i Overhuset. 1859 fik han
endog selv Tilbud om at staa i Spidsen for
Ministeriet, for saaledes at fjerne Skinsygen mellem
Palmerston og Russell. Da Gladstone Decbr 1868
dannede sit første Ministerium, blev G.
Statssekretær for Kolonierne, men overtog efter Jarl
Clarendon's Død Juni 1870 Udenrigsministeriet
indtil Febr 1874, samt paa ny Apr. 1880—Maj
1885. Han gennemførte i denne Stilling en
afgjort fredelig, men alt for eftergivende
Udenrigspolitik, især over for Rusland, og svækkede
derved Englands Indflydelse. Da Gladstone
1875 frasagde sig Partiets Ledelse, overdroges
den til G. Endelig var han Febr—Juli 1886 igen
Minister for Kolonierne og desuden lige til sin
Død Partiets Ordfører i Overhuset. 1865 havde
han efter Palmerston arvet Æresposten som
»Værge« (<i>Lord Warden</i>) for de 5 Havne, og
siden 1856 var han Kansler for Londons Univ.
<sp>E. Fitzmaurice</sp> skrev hans Levned, 2 Bd
(1905).
<i>E. E.</i>
</chapter>

<chapter name="Granvin">
<b>Granvin,</b> <sp>Herred</sp>, Hardanger Fogderi,
Hordaland Fylke, (1910) 1172 Indbyggere, er
en liden trang Dal, som aabner sig ved
Bunden af den trange, smalle Gravensfjord, en 7
km lang Sidearm paa Nordsiden af
Hardangerfjord. Ved Fjordmundingen staar det mægtige
Fjeld Oxen. Ved Bunden aabner Dalen sig,
Fjeldsiderne klædes med Skov, og Vegetationen
bliver frodig; her ligger Rønnestrandsøren og
det kendte Dampskibsanløbssted Eide,
landsbymæssig bebygget; et yndet Sommer opholdssted
samt Handelssted og Knudepunkt for
Turisttrafikken; herfra fører Hovedvej langs G. Vand
i mange bratte Slyng langs Skjervelv over til
Voss med en Tværvej Ø. over til Ulvik. De
vigtigste Næringsveje er Jordbrug (Kvægavl) og
Havebrug samt Indtægterne af Turisttrafikken.
Jordbunden er frugtbar og Fjeldbeiterne gode.
Der er gjort mange Oldfund, bl. a. fra
Stenalderen. Herredets Areal er 189 km<sup>2</sup>, deraf 55
km<sup>2</sup> Skov. Antagen Formue (1910) 1353000 Kr,
Indtægt 173840 Kr.
<i>M. H.</i>
</chapter>

<chapter name="Granzow, Frederik Carl Herman">
<b>Granzow</b> ['grantså^u], <sp>Frederik Carl
Herman</sp>, hist.-geogr. Forf., f. i Kbhvn 23.
Oktbr 1838, d. smst. 18. Juni 1894, Student 1858,
<i>cand. jur.</i> 1866, Lærer i Historie og Geografi
ved det v. Westen'ske Institut 1860—89,
derefter i Borgerdydskolen i Kbhvn, 1869—89
Redaktør af »Hist. Arkiv«, de første Aargange
sammen med <i>cand. theol.</i> J. Petersen, de
senere med Prof. Thrige. Han skrev i dette
Tidsskrift talrige Overs., Bearbejdelser og originale
Afh. Desuden har han forfattet en Række geogr.
Lærebøger, der har oplevet fl. Oplag, samt
»Jorden og dens Naturforhold« (1883), en
Bearbejdelse efter Klein's »Die Erde und ihr
organisches Leben«, »Vort Aarh.«, 1—2 (1884
og 86), en Omarbejdelse af Leixner's »Unser
Jahrhundert«, og indtil sin Død »Geogr. Leks.«.
(<sp>Litt</sp>.: <sp>Frantz Dahl</sp> i »Vor Ungdom«
[1894], S. 725—28).
<i>(S. B. T.). H. W.</i>
</chapter>

<chapter name="Grão, el">
<b>Grão, el</b> [-'grå<sub>u</sub>], eller <sp>Villanueva del
G.</sp>, Havnestad til <sp>Valencia</sp>. <sp>G. de
Castellon</sp>, se <sp>Castellon de la Plana</sp>.
</chapter>

<chapter name="Graphic, Daily">
<b>Graphic, Daily</b> ['de<sub>i</sub>£<sub>i</sub>-'gräf<sub>i</sub>k], illustreret
Dagsavis i London, udkom med sit første Nr
4. Jan. 1890, startet af <i>The Graphic</i>'s artistiske
Leder W. L. Thomas. Bladet, der er det første
Eksempel i England paa et regelmæssig
illustreret Dagblad, er i politisk Henseende
neutralt; det staar aabent for enhver fri
Meningsudtalelse og indeholder meget hyppig, i
Modsætning til de fleste andre eng. Aviser,
signerede Artikler.
<i>K. F.</i>
</chapter>

<chapter name="Graphic, The">
<b>Graphic, The</b> [ð<sub>e</sub>-'gräf<sub>i</sub>k], illustreret Ugeblad
i London for Kunst, Litt., Videnskab og alm.
Dagsspørgsmaal, grundlagdes Decbr 1869 af W.
L. Thomas. Bladet, der lige fra Beg. overgik
alt, hvad der til den Tid havde været
produceret i Retning af illustreret Journalistik i
England, og som fremdeles indtager en
Førsterangs Plads paa sit Felt, talte bl. sine
Medarbejdere, foruden en hel Stab af udmærkede
Forf., Kunstnere som Frank Holl, Luke Fildes
og Hubert Herkomer, senere ogsaa Alma
Tadema, Leighton, Millais o. fl. Hver Jul og
Sommer udgives rigt illustrerede Ekstranummere.
Redaktør: J. M. Bulloch.
<i>K. F.</i>
</chapter>

<chapter name="Graphis">
<b>Graphis</b> ['gra.fis], se <sp>Skriftlav</sp>.
</chapter>

<chapter name="Graptolitskifere">
<b>Graptolitskifere</b> er oftest mørkt farvede,
til de ordoviciske og gothlandiske Formationer
