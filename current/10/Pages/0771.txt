bombarderede Odessa og overførte Tropper til Krim,
fra hvilke Hverv han skilte sig med megen
Dygtighed. 1855—60 var H. Marineminister og
gjorde sig fordelagtig kendt ved sit
organisatoriske og administrative Talent, han afsluttede
Krim-Krigens Operationer og forberedte den
maritime Del, saavel af det ital. Felttog som
Krigen i Kina og Erobringen af Cochinchina,
ligeledes indførte han Panserskibe i den fr.
Marine (<i>la Gloire</i>). Efter 1860 udnævntes han
til Ordenskansler for Æreslegionen.
<i>C. W.-S.</i>
</chapter>

<chapter name="Hameln">
<b>Hameln</b> ['ha.m<sub>ə</sub>ln], By i Kongeriget Preussen,
Provins og Regierungsbezirk Hannover, ligger
ved Hamels Udløb i Weser og har (1914) 23000
Indb. H. var tidligere en vigtig Fæstning og
spillede en Rolle i Trediveaarskrigen, under
hvilken Christian IV ved et Uheld styrtede
ned af dens Fæstningsvold. 1807 nedlagdes
Fæstningen paa Napoleon's Befaling. Efter at
H. er blevet forbundet med det tyske
Jernbanenet, har den været i rask Opblomstring.
Der findes Kornmøller, en Papirfabrik,
Brænderier, Maskin- og Læderfabrikker, samt drives
Sejlads paa Weseren. Byen har et gammeldags
Præg med talrige Træ- og Stenhuse fra den
gotiske Middelalder og Renaissancetiden; bl.
Bygningerne kan fremhæves den gl. Münster,
restaureret 1872, og »das Rattenfängerhaus«
med en Indskrift, der beretter Sagnet om
Rottefængeren fra H. Dette Sagn skal grunde
sig paa en virkelig Tildragelse, idet 130 Børn
fra H. 26. Juni 1284 i et Anfald af Dansesyge
skal være løbet bort fra Byen for aldrig at
vende tilbage.
<i>G. Ht.</i>
</chapter>

<chapter name="Hamerik">
<b>Hamerik,</b> se <sp>Hammerich</sp>.
</chapter>

<chapter name="Hamerken">
<b>Hamerken,</b> se <sp>Thomas a Kempis</sp>.
</chapter>

<chapter name="Hamerling, Robert">
<b>Hamerling</b> ['ha.m<sub>ə</sub>rleŋ], <sp>Robert</sp>, tysk
Digter, f. i Kirchberg am Wald i Nedreøsterrig
24. Marts 1830, d. i Graz 13. Juli 1889. Han,
der var en Søn af fattige Forældre, blev Student
i Wien, hvortil Familien var flyttet, og var
1848 Medlem af »den akademiske Legion«, blev
1851 Lærer ved det klassiske Gymnasium i
Wien, senere i Graz, og 1855 Prof. (Overlærer)
ved Gymnasiet i Triest. H. havde 1857
debuteret som lyrisk Digter med »Ein Sangergruss
vom Strande der Adria«, hvorpaa fulgte
»Venus im Exil« (1858, 5. Opl. 1889), »Ein
Schwanenlied der Romantik« (1862, 5. Opl. 1889),
Digtsamlingen »Sinnen und Minnen« (1860, 7.
Opl. 1886) og Digtet »Germanenzug« (1864, 5.
Opl. 1890), i hvilke han havde vist sig som
begejstret national Lyriker, og af hvilke mange
var satte i Musik. Han var efterhaanden bleven
ked af Skolegerningen og tog sin Afsked 1862,
hvorefter han flyttede til Graz for at leve for
Digtekunsten. Det var imidlertid først 1866, at
han egl. blev berømt, nemlig ved det store
episke Digt »Ahasver in Rom« (21. Opl. 1894,
overs. paa Dansk af V. Petersen 1881), som i
prægtigt Farveskrud viser os Kampen mellem
Kristendom og Hedenskab paa Nero's Tid.
Medens dette Digt er i femfodede Jamber, er det
næste »Der König von Sion« (1869, 9. Opl. 1889)
i Heksametre, og begge er overs. paa de fleste
europ. Sprog. Af hans senere Digte maa nævnes
det episke »Amor und Psyche« (ill. af Thumann,
1882, 11. Opl. 1894), det satiriske Epos
»Homunculus« (1888); dette sidste har aldrig gjort
Lykke, lige saa lidt som Tragedien »Danton
und Robespierre« (1871, 4. Opl. 1877) og
Lystspillet »Lord Lucifer« (1880). 1876 udgav han
den store Roman »Aspasia« (3 Bd, 3. Opl. 1884,
overs. paa Dansk af Otto Borchsenius 1879),
som i sin Fremstilling af Kunstner- og
Elskovslivet i det gl. Athen viser Digterens
Fortrolighed med Antikken, men maaske netop derfor
falder lidt bred og trættende. 1880 udkom
Novellen »Die Waldsängerin« (4. Opl. 1890); 1873
skrev han Kantaten »Die sieben Todsünden«
(komponeret af A. v. Goldschmidt), som dog er
lidet betydelig. Det sidste originale Arbejde,
som han selv udgav, var en Selvbiografi,
»Stationen meiner Lebenspilgerschaft« (1889), som
udfyldes af Dagbogsbladene »Lehrjahre der
Liebe« (1890). Efter hans Død udkom det filos.
Værk »Die Atomistik des Willens« (2 Bd, 1890)
samt »Lyrischer Nachlass« (1894). H. har
desuden været virksom som Oversætter, nemlig af
Leopardi's Digte (1868) og »Hesperidische
Früchte« (»Verse und Prosa aus dem
modernen Italien«, 1874), og som Udgiver af
yndede tyske lyriske Samlinger, som »Das
Blumenjahr in Bild und Lied« (8. Opl. 1888), »Blätter
im Winde« (1887). En Samling af hans egne
Skitser og Studier udkom under Titlen »Prosa«
(2 Bd, 1882; ny Rk., 2 Bd 1891). (<sp>Litt</sp>.:
<sp>Rosegger</sp>, »Persönliche Erinnerungen an R. H.«
[1890]; <sp>Möser</sp>, »Meine Beziehungen zu R. H.«
[1890]; <sp>Gnad</sp>, »Über R. H.'s Lyrik« [1890];
<sp>Knauer</sp>, »R. H. gegen den Pessimismus
Schopenhauers und Hartmanns« [1892];
<sp>Rabenlechner</sp>, »R. H., sein Leben und seine
Werke«, I [1896]; »R. H.« [1901]; »R. H. und Wien«
[1915]).
<i>(C. A. N.) C. B-s.</i>
</chapter>

<chapter name="Hamerton, Philip Gilbert">
<b>Hamerton</b> ['häm<sub>ə</sub>t<sub>ə</sub>n], <sp>Philip Gilbert</sp>,
eng. Kunstforfatter, Maler og Raderer, f. 10.
Septbr 1834 i Laneside (Lancashire), d. 4. Novbr
1894 i Boulogne-sur-Seine. Alsidig og rigt
anlagt skrev han Digte (Digtsaml. <i>The isles of
Loch Awe</i> (1855), Romaner (den anonyme,
meget læste <i>Marmorne</i> [1878]), videnskabelige
Monografier (om Heraldikken [1851]), talrige
Arbejder om Kunst og var selv Kunstner
(Tegninger i hans Digtsaml. til Forherligelse af den
skotske Loch Awe, Maleriet »Overfart over Loch
Awe«, adskillige Raderinger og Malerier fra
Frankrig: »Floden Yonne« m. v.). Giftermaalet
med en fr. Dame gav ham det nøje Kendskab
til og den stærke Sympati for fr. Aandsliv, der
i saa høj Grad præger hans
Forfattervirksomhed. Han har skrevet talrige Kunstkritikker
for <i>Times</i>, <i>Fine arts Quarterly Review</i>,
<i>Saturday Review</i>, Artikler for <i>Encyclopædia
Britannica</i>, været stadig Medarbejder ved det fr.
Kunsttidsskrift <i>L'Art</i>, men dog fornemmelig
benyttet som sit Organ: <i>Portfolio</i>, som han var
med til at stifte (1869). Bl. større Arbejder:
<i>A painter's camp in the highlands and thoughts
about art</i> (2 Bd, 1862), <i>Etching and etchers</i>
(1868, 3. Opl. 1881), <i>The graphic arts</i> (1882),
<i>Modern frenchmen</i>, »Turner's Levned« (1878),
<i>French and English</i> (1889), <i>Man in art</i> (1892)
samt <i>Landscape in art</i>. (<sp>Litt</sp>.: <sp>P. G. H.</sp> <i>An
autobiography and a memoir by his wife</i> [1897]).
<i>A. Hk.</i>
</chapter>
