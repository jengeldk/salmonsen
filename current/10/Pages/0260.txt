Sammen med den litterære Forening
<i>Parnassos</i> foranledigede den Apr. 1904 afholdt den
første alm. Lærerkongres, hvortil var knyttet
en Udstilling af Undervisningsmidler. Til
Minde om »Dansk Skolemuseum«'s store Bidrag til
denne Udstilling bevares gennem Tiderne i det
efter Kongressen oprettede gr. Skolemuseum
en Sal, der bærer Overskriften »Den danske
Skolestue«. For ret at vurdere disse litterære
Selskabers Bet., maa man erindre, at det gr.
Folk saa at sige har maattet skabe sin Litt. fra
ny af. Efter Befrielsen er der fremkommet
talrige Bogtrykkerier og Boghandler, ligesom
ogsaa Aviser (f. Eks. »Akropolis«, »Efemeris« og
»Hestia«) er opstaaet i denne Tid. (<sp>Litt</sp>.:
<sp>Paul Kipper</sp>, »Gesch. des neugriechischen
Volksschulwesens« [Leipzig 1897]; <sp>Ch. André</sp>,
<i>Étude sur l'enseignement primaire en Grèce</i>
[Athen 1906]; <sp>J. F. Dürr</sp>, »Das griechische
Unterrichtswesen« [Leipzig 1910]; <i>Statistiké tés
demosias ekpaideuseos 1910—11</i> [Athen 1912];
<sp>Fr. Thomassen</sp>, »Skolemuseerne og de
pædagogiske Biblioteker« [Kbhvn 1915]).
<i>Fr. Th.</i>
</chapter>

<chapter name="Grækenland (Hær og Søværn)">
<b>Hær og Søværn.</b>

<sp>Hæren</sp>. Landets Pengemangel og den
Omstændighed, at dets Uafhængighed blev
garanteret af de 3 Skytsmagter, bevirkede, at
Hærvæsenet i lang Tid forsømtes. Først 1866
indførtes alm. Værnepligt med Bibeholdelsen af
Stillingsvæsenet, hvilket afskaffedes 1878, idet
de urolige politiske Forhold paa
Balkan-Halvøen opfordrede til en stærk Udvikling af
Forsvarsvæsenet. Med dette for Øje indkaldtes 1884
en fr. Militærkommission under General
Vasseur og Admiral Lejeune, og den har haft
væsentlig Indflydelse paa den gr. Hærs
Reorganisation, om end Pengemangel og
Mobiliseringen 1885 lagde dens Arbejder mange
Hindringer i Vejen. 1887 vendte Kommissionen hjem,
og s. A. vedtoges en Hærplan, efter hvilken der
oprettedes 3 Generalkommandoer, der hver
skulde opstille en Division:

1. <sp>Larissa</sp>, 3 Regimenter Fodfolk, 4
Evzonbatailloner, 1 Rytterregiment, 1
Artilleriregiment paa 7 Batterier.

2. <sp>Mesolonghi</sp> med 3
Fodfolksregimenter, 2 Evzonbatailloner, 1 Rytterregiment og 1
Artilleriregiment paa 6 Batterier.

3. <sp>Athen</sp> med 4 Fodfolksregimenter, 2
Evzonbatailloner, 1 Rytterregiment, 1
Artilleriregi-ment paa 7 Batterier, Ingeniører o. s. v.

Paa Krigsfod skulde der udvikles 15
Regimenter à 3 Batailloner og 9 Evzonbatailloner,
15 Eskadroner, 21 kørende og 9 Bjergbatterier,
15 Kompagnier Ingeniører, 3 Trænbatailloner
med tilsammen c. 61000 Mand Fodfolk, 3000
Ryttere og 180 Kanoner, men under Krigen
1897 naaedes dette ikke.

Felttoget 1897 endte uheldigt (se <sp>tyrk.-gr.
Krige</sp>) og viste Hærvæsenets store Mangler,
som p. Gr. a. Pengemangel først efterhaanden
blev afhjulpne. En ny Hærorganisation vedtoges
1910, men gennemførtes kun for de tek.
Vaabens Vedk. Da Forholdene paa Balkan-Halvøen
dog blev mere truende, vedtoges Febr 1912 en
hel ny Hærlov, medens Værnepligtsloven af
1911 alt havde bestemt, at Tjenestetiden skulde
vare fra 19.—54. Aar, deraf 2 Aar aktiv, 10 Aar
i Reservens 1. Klasse, 9 i dennes 2. Klasse
(Landeværn) og Resten i Landstormen.
Rekrutkontingentet forøgedes fra 16 til 18000 Mand,
men ikke faa Fritagelser fandt Sted, ell. de
Værnepligtige overførtes direkte til Reserven
ell. Landeværnet efter kun 6 Maaneders
Uddannelse. Utjenstdygtige paalagdes en
Værneskat af 100 Drachmer, skønt de maatte gøre 3
Maaneders Hjælpetjeneste. Elever paa højere
Skoler, som ikke vil være Reserveofficerer, og
kun tjener 1 Aar, maa betale 1000 Drachmer;
Familiefædre 160 Drachmer og <sp>Gifte</sp> uden
Børn 300 Drachmer, efter at have gjort 1 Aars
Tjeneste. For yderligere at forbedre
Hærvæsenet, indkaldtes en fr. Kommission under
General Eydoux, hvem det skyldtes, at den
Efteraaret 1912 mobiliserede Hær paa 4 Linie- og 4
Reservedivisioner samt en Rytterdivision var i
god Forfatning (se <sp>Balkan-Krigene</sp>). Ved
Freden i Bukarest 1913 forøgedes Landets
Omraade betydeligt, saa at ogsaa Hæren maatte
udvikles tilsvarende, hvad der dog vilde kræve
længere Tid, hvorfor ogsaa General Eydoux
paa ny engageredes for 2 Aar.

<sp>Landet</sp> inddeltes i 6
Militærterritorialdistrikter med 1 à 3 Divisioner i hvert (i alt
11), nemlig: 1. Larissa, 2. Athen, 3. Janina, 4.
Saloniki, 5. Seres, 6. Kosani, og Ordningen var;

<sp>Fodfolket</sp>: 33 Linieregimenter à 3
Batailloner à 4 Kompagnier samt et Depot (54
Regimenter var paatænkte); 12 Evzon- (Jæger)
Batailloner; hvert Regiment og hver
Jægerbataillon fik en Maskingeværafdeling paa 4
Pjecer, System Schwarzlose; ved Mobilisering
skulde Reservebatailloner oprettes, 1 for hvert
Regiment. Bevæbning: et 6,5 mm's
Mannlicher-Schönauer-Gevær, der udskyder 10—15 g svære
Projektiler med 730 m's Begyndelseshastighed,
Kahki-Uniform; hver Mand bærer 120 Patroner.

<sp>Rytteri</sp>: 3 Regimenter, 2 paa 5, 1 paa 6
Eskadroner, forenede i Fredstid i 1 Brigade;
de to første udskilles til 1 Brigade i Krigstid;
det 3. anvendes som Divisionsrytteri.
Bevæbning: Sabel, en 6,5 mm's
Mannlicher-Schönauer-Karabin, Lanse; hvert Regiment har en
Maskinafdeling paa 4 Pjecer.

<sp>Artilleri</sp>: 6 Feltartilleriregimenter à 3
Divisioner à 2 Batterier, men 12 ønskedes
oprettede; 6 Bjergartilleridivisioner à 6 Batterier,
1 Bataillon svært Artilleri à 3 Batterier paa
6 10,5 cm Krupp'ske Kanoner. Feltbatterierne
udrustedes med 7,5 cm's Schneider-Canet og
Bjergbatterierne med 7,5 cm's
Schneider-Danglis Kanoner. Af det gl. Materiel, 7,5 cm's og 8,7
cm's Krupp'ske Kanoner, skulde dannes 24
kørende og 6 Bjergbatterier, samt endvidere 2
15 cm's Haubitsbatterier.

<sp>Tekniske Tropper</sp>. 12 Batailloner,
deraf 1 for Radiotelegrafi og 1 for Lufttjeneste, 1
Fyrværkerikompagni i Athen.

<sp>Træn</sp>. 11 Kompagnier à 50 Mand og 50
Muldyr.

<sp>Sundhedstropper</sp>. 5 Felthospitaler af
1. og 3 af 2. Klasse; 3 Sundhedskompagnier, 3
Depoter.

<sp>Gendarmeri</sp>. I alt 270 Officerer, 821
Mand, 416 Heste.
