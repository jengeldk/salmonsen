blive saaret af Sprængstykker fra egen H. 2)
Kastevidde paa 30—40 m. 3) Sprængning skal
indtræde ved Nedslag selv i løs Jordbund, men
maa ikke indtræffe inden for en Afstand af nogle
faa m fra Kasteren ell. hvis denne taber H. 4)
H. skal kunne taale feltmæssig Behandling,
Tilvirkningen og Brugen af den skal være simpel,
og endelig skal H. være billig.

Kravet om stor Virkning og Ufarlighed for
Kasteren har man søgt at opnaa enten ved at
sørge for, at Sprængstykkerne alene kastes
fremad ell. til Siden, ell. ved at sørge for, at
Sprængstykkerne kun er virksomme i kort
Afstand fra Sprængpunktet, hvilken sidste
Fremgangsmaade er den almindeligste. Man har i
Almindelighed 2 Typer af H., en tung, til Brug
ved Kastning fra dækkede Stillinger, og en let
til Brug i aaben Mark, hvilken sidste Type maa
betragtes som Hovedtypen. I Danmark findes
en tung »H. Model 1916« af Vægt 1,3 kg, og en
let »Haandbombe Model 1916« af Vægt 0,5 kg.
Kastevidden søges opnaaet ved en passende
Vægt og Form. Formen for de lette H. er
saaledes, al de ligger godt i Haanden, f. Eks.
Kugleform, Ægform, Pæreform o. l.; de tunge
H. forsynes ofte med et Skaft, man kan gribe
om og svinge Granaten i Kastet. Sprængningen
i rette Øjeblik har man søgt opnaaet enten ved
Anvendelse af <sp>Tidshaandgranater</sp>, hvor
en Tidsats antændes i ell. før Kastet for efter
3—5 Sekunders Brændetid at antænde
Granatens Tændpatron, ell. ved Anvendelse af
<sp>Perkussionshaandgranater</sp>, hvor en
Slagstift ved Granatens Nedslag slaar mod en
Fænghætte. Tidshaandgranaterne synes at have
været de mest anvendte under Krigen.
Tændingen af en Tidshaandgranat <sp>før</sp> Kastet sker i
Alm. enten ved, at man slaar Hovedet af en
Slagstift mod en haard Genstand, saa
Slagstiften drives mod en Fænghætte, ell. ved at man
rykker en River gennem en Rivesats;
Tændingen af en Tidshaandgranat i Kastet — bedst i
en Afstand af 3—4 m fra Kasteren — fordrer
en mere kompliceret Mekanisme f. Eks. en
Aftrækker, der bringes til at funktionere ved
selve Kastet. En Ulempe ved
Perkussionshaandgranaten er, at der forekommer mange
Forsagere, idet det er meget vanskeligt at
tilvejebringe en saadan Styring af Granaten under
Banen, at den slaar an mod Jorden med Spidsen.
Som Sprængstof i H. har man anvendt
Trinitrotoluol, der dog er kostbart, hvorfor man ofte
anvender Sprængstoffer, der hovedsagelig
bestaar af Ammonium-Nitrat ell.
Ammonium-Perklorat med forsk. Tilsætninger.

Endelig anvendes
<sp>Brandhaandgranater</sp>, der indeholder en brændbar Vædske, som
ved Sprængningen antændes og sprøjtes ud,
<sp>Røghaandgranater</sp>, der indeholder et i
Reglen fosforholdigt Stof, som ved
Antændelsen giver en tyk Røg, og
<sp>Gashaandgranater</sp>, der sædvanlig indeholder
taaredannende Gasarter, sjælden direkte kvælende
Gasarter.

Det Antal Forslag til Konstruktioner af H.,
der er fremkommet under Verdenskrigen, er
<i>legio</i>, men de fleste af dem har ikke fundet
Anvendelse.
<i>H. H.</i>

<img>Fig. 2. Norsk

<img>Fig. 3. Dansk Haandgranat.</img>
</chapter>

<chapter name="Haandhest">
<b>Haandhest</b> kaldes en Hest, der føres ved
Haanden af en Rytter. Ved Kørsel fra Sadel er
H. den Hest, der gaar til højre og føres ved
Haanden af Kusken, der rider paa den til
venstre gaaende Hest, Sadelhesten.
<i>H. H.</i>
</chapter>

<chapter name="Haandhjul">
<b>Haandhjul,</b> en mindre, hjulformet Skive til
med Haanden at dreje Skruespindler o. l., f.
Eks. for at aabne ell. lukke Ventiler. H.
forekommer ogsaa meget hyppig paa
Værktøjsmaskiner. Forsynes H. med radielle Haandtag
uden paa Kransen, benævnes det <sp>Rathjul</sp> og
forekommer i denne Form hyppig paa
Affutager. H. erstatter i mange Tilfælde
<sp>Haandsvinget</sp>; forsynes dets Ring med et
Haandtag parallelt med dets Aksel, hvad der ikke er
ualmindeligt, faas et Maskinorgan, der paa een
Gang er H. og Haandsving, men benævnes H.
<i>F. W.</i>
</chapter>

<chapter name="Haandjern">
<b>Haandjern,</b> to med en lille Stang ell. med
en kort Lænke forbundne Jernbøjler til
Anbringelse om et Menneskes Haandled. H.
bruges ved Transport af Forbrydere og i
Fængslerne for at bryde Modstand ell. forhindre
Flugt.
<i>A. Gl.</i>

<img>Haandjern.</img>
</chapter>

<chapter name="Haandklæde">
<b>Haandklæde.</b> I Slutn. af 15. Aarh. var H.
en Sjældenhed, som kun fandtes i de rige Hjem,
