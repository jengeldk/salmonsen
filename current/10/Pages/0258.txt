Geder. Kvæget er ofte Fælleseje for en Landsby
og vogtes af Landsby-Hyrder. Kvægavl efter
rationelle Principper kendes ikke.

Landets Fattigdom paa <sp>Skov</sp> raades der
kun i ringe Grad Bod paa. De Bestræbelser,
der gøres for Plantning af Skov, modvirkes af
Bøndernes planløse Fældning og de
omstrejfende Hjorder af Husdyr. Ved det kgl. Slot Tatoi
har Kong Georg ladet plante en stor Fyrreskov.

G. har en betydelig naturlig Rigdom i sine
<sp>Mineraler</sp>. Der udvindes Jern, Hæmatit,
Jernpyrit og Bly, bl. a. fra de allerede i den
ældste Oldtid bearbejdede Miner i Laurion (Ø.
f. Athen), Magnesit fra Miner paa Euboia
(150000 t), Smergel fra de af Staten ejede Lejer
paa Naxos (16000 t), Nikkel og Zink. Berømte
og udnyttede allerede i Oldtiden blev
Marmorbrudene bl. a. i Attika (Pentelikon) o. fl. St.
paa Peloponnes og Øerne. Landet mangler
derimod ganske Kul, der maa hidskaffes fra
England. Bjergværker og Stenbrud beskæftiger c.
7—8000 Arbejdere. En egl. <sp>Industri</sp> har G.
kun lidt af; fremhæves kan Skibsbygning,
Bomulds- og Silkespinding, Vævning,
Sæbefabrikation, Mølleri m. v. De vigtigste Industribyer er
Piræus, Patras, Syra, Trikala m. fl.
Arbejderbeskyttelseslovgivningen er meget mangelfuld
efter en alm. europ. Maalestok; Kvinder og
Børn beskæftiges i stort Omfang. Allerede før
G.'s Frigørelse havde gr. <sp>Handel</sp> naaet en
vis Bet., idet Grækere nedsatte sig i Wien,
Triest, Konstantinopel o. a. St. Efter
Frihedskrigen blev disse Grækere i Udlandet, Folk, der
ofte sad inde med store Forretninger, gennem
deres Handelsforbindelser en Støtte for
Landets Opkomst. Den udenlandske Handel har et
forholdsvis stort Omfang. Allerede i 1830'erne
androg Indførslen 20 og Udførslen 7 Mill.
Drachmer, i 1870'erne Indførslen 100 og Udførslen 70
Mill. For de senere Aar stiller
Specialhandelen sig saaledes (i Mill. Drachmer = Francs):
<table>
<td><td c>1895<td c>1905<td c>1910<td c>1915
<td>Indførslen<td r>109,6<td r>141,8<td r>160,5<td r>157,1
<td>Udførslen<td r>72,2<td r>83,7<td r>144,6<td r>138,5
</table>

De vigtigste Varer i Indførslen anføres
nedenstaaende for 1911 (da Krig og Blokade har
gjort Omsætningen unormal i de sidste Aar):

<table>
<td><td r>1000 Dr.
<td>Levende Dyr<td r>3187
<td>Huder og Skind<td r>5362
<td>Andre dyriske Produkter<td r>2659
<td>Fisk<td r>7898
<td>Korn, Mel, Ris<td r>48929
<td>Andre Landbrugsprod. og Haveprod.<td r>7320
<td>Træ<td r>12526
<td>Kul<td r>21296
<td>Andre Mineraler<td r>4613
<td>Raa Metaller<td r>2700
<td>Sukker<td r>6201
<td>Bomuld<td r>2315
<td>Garn og Manufakturvarer<td r>18180
<td>Glasvarer<td r>1904
<td>Maskiner og andre Arbejder af Metal<td r>7688
<td>Papir<td r>4543
<td>Kemiske Produkter<td r>9885
<td>Andre Varer<td r>6304
<td r>Samlet Indførsel<td r>173510
</table>

Mængden af indført Korn androg c. 250000 t.
Af den anden store Vare i Indførsel: Kul,
indførtes 550000 t. Paa Salt, Petroleum og
Tændstikker har Regeringen Handelsmonopol. De
vigtigste Varer i Udførslen var (1911):
<table>
<td>1000 Dr.
<td>Ost.................... 931
<td>Raasilke............... 1098
<td>Huder................. 2274
<td>Korender .......... 46728
<td>Rosiner<td r>3116
<td>Oranger<td r>292
<td>Figen<td r>5327
<td>Raa Tobak<td r>17700
<td>Oliven og -olie<td r>9418
<td>Agern<td r>2258
<td>Harpiks<td r>1219
<td>Terpentin<td r>524
<td>Bly<td r>8745
<td>Jern<td r>3345
<td>Hæmatit<td r>3111
<td>Zink<td r>5831
<td>Nafta<td r>423
<td>Marmor<td r>367
<td>Smergel<td r>1101
<td>Vin og Spirituosa<td r>17017
<td>Andre Varer<td r>10077
<td r>Samlet Udførsel<td r>140902
</table>

Den udførte Mængde af Korender var 120000
t, af Tobak 8300 t. Den største Vareomsætning
havde G. med flg. Lande (1911, Mill. Drachmer):
<table>
<td><td c>Indf.<td c>Udf.
<td>England<td r>40,8<td r>33,8
<td>Holland<td r>4,1<td r>11,2
<td>Tyskland<td r>13,3<td r>16,4
<td>Belgien<td r>3,2<td r>9,3
<td>Frankrig<td r>10,4<td r>13,7
<td>Italien<td r>6,6<td r>4,0
<td>Østerrig-Ungarn<td r>23,7<td r>13,5
<td>Rusland<td r>34,5<td r>2,6
<td>Tyrkiet<td r>8,9<td r>4,8
<td>Bulgarien<td r>14,2<td r>0,4
<td>Rumænien<td r>2,9<td r>0,9
<td>Ægypten<td r>0,9<td r>11,5
<td>Amerika<td r>4,2<td r>12,6
<td>Andre Lande<td r>5,8<td r>6,2
<td r>Tilsammen<td r>173,5<td r>140,9
</table>

<sp>Kretas Handel</sp> androg (1911): Indførsel
23,3 og Udførsel 17,5 Mill. frc.; heraf var henh.
2,8 og 2,7 Mill. frc. Handel med G. Den ganske
overvejende Del af Udførslen bestaar af Oliven
o. a. Sydfrugter.

Af stor Bet. for G.'s Erhvervsliv er
<sp>Skibsfarten</sp>. Det har (1916) en Handelsflaade paa
329 Sejlskibe med 85750 t og 433 Dampskibe
med 830000 t; kun ganske enkelte Lande har en
i Forhold til Folketallet saa stor Koffardiflaade;
den deltager særlig i Kornfarten paa
Middelhavet og Sortehavet. Denne Flaade er, uden
nogen Støtte fra Statens Side, tilvejebragt i
Løbet af en Menneskealder; endnu i 1880'erne
bestod den kun af et halvt Hundrede Skibe.
Langt den vigtigste Havn er Piræus; derefter
følger Patras, Hermopolis (Syra), Andros,
Argostoli o. fl. Til Piræus indgik (1911) 2700
Dampere med 3,7 Mill. t, hvoraf 1/3 under gr. Flag;
