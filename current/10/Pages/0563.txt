Knapper, Maskiner, Cement og Lak. (1910) 5813
Indb.
<i>G. Ht.</i>
</chapter>

<chapter name="Göta-Elv">
<b>Göta-Elv</b> ['jø.ta-], et af Mellemsveriges
betydeligste Vandløb og som en Forts, af
Klar-Elven en Del af den skandinaviske Halvøs største
Flodsystem (706 km langt, Afløbsomraade 48160
km<sup>2</sup>), danner Afløbet for Venern til Kattegat
og er 90,5 km lang. Den træder ud af Søens
sydvestlige Hjørne ved Venersborg og løber
herfra mod S.S.V. gennem Vestergötland og
derefter paa Grænsen af dette Landskab og
Bohus Len. Ved Byen Kungelf deler den sig i to
Arme, der danner den c. 195 km<sup>2</sup> store Ø
<sp>Hisingen</sp>; den nordlige, mindre Arm,
<sp>Nordre-Elv</sp>, baner sig Vej mod SV. til
Elve-Fjorden, den anden, den egl. G., gaar i sydsydvestlig
Retning forbi Göteborg og falder ud i Elfsborg-
ell. Hake-Fjorden. Elvens Leje er i Forhold til
den Vandmængde, den modtager fra Venern,
paa mange Steder meget snævert, hvorfor den
kan stige indtil 3 m over daglig Vande og
foraarsage ret betydelige Oversvømmelser. Den
danner ogsaa en Del Fosser, hvoraf
<sp>Trollhättan</sp> er den største; men dog er den
sejlbar paa hele sin Længde ved den 1800
aabnede Trollhätta-Kanal, der udgør et Led af den
senere udførte <sp>Göta-Kanal</sp>.
<i>G. Ht.</i>
</chapter>

<chapter name="Göta-Kanal">
<b>Göta-Kanal</b> ['jøta-], den vigtigste og længste
Kanal i Sverige, anlagt 1810—32 af et
Aktieselskab under Ledelse af Baltzar von Platen.
Den forbinder Søen Venern med Østersøen og
danner saaledes i Forbindelse med Venern's
Afløb Göta-Elven (med Trollhätta-Kanalen) en
c. 412 km lang Søvej tværs gennem Sverige
forbindende Østersøen med Kattegat. Selve G.
udgør af denne Længde de 190 km, hvoraf de 87,6
km er gravet ell. udsprængt Kanal, medens
Resten falder paa de forsk. Søer, Asplången,
Roxen, Boren, Vettern, Botten og Viken,
hvorigennem Kanalen er ført; den begynder ved
Slätbanken (en Vig af Østersøen nær
Söderköping) og ender i Venern ved Sjötorp c. 21
km N. f. Mariestad. Kanalen stiger fra
Østersøen til Søen Viken, der ligger 91,5 m over
Østersøens Vandspejl, og falder da atter til
Venern, hvis Vandspejl ligger 49,3 m over
Kattegats Vandspejl. Vanddybden i Kanalen er 3
m (Besejlingsdybde 2,7 m), dens Bredde i
Bunden 14,25 m, i Vandspejlet 26,7 m, den er
forsynet med 58 Sluser byggede af Granit, 35,6 nu
lange, 7,12 m brede. Over Kanalen er ført 34
Broer. G. drives af et Aktieselskab under
Statens Kontrol, dens Anlæg har kostet c. 15 3/4
Mill. Kr, hvoraf Staten har ydet 8 Mill., og
Kanalafgifterne udgør aarlig c. 250000 Kr; den
befares aarlig af 3—6000 Fartøjer. P. Gr. a.
Slusernes smaa Dimensioner og Kanalens lidet
tidssvarende Udstyr i det hele taget har
Trafikken ikke faaet den Udvikling, som man havde
kunnet vente. I de senere Aar har der derfor
været Planer oppe om Ombygning af Sluserne
og Udvidelse af Kanalen i Forbindelse med en
Forlægning af dens Udløb i Østersøen N. paa
til Bråviken i Nærheden af Norrköping.
<i>(C. Ph. T.). J. M-P.</i>
</chapter>

<chapter name="Göta lejon">
<b>Göta lejon</b> ['jøta-'læjån], gl Fæstning Ø. f.
Göteborg, opført 1687—94 efter Tegninger af
Dahlberg paa den tidligere Fæstning Gullbergs
Plads. Den kaldtes Västgöta lejon, som siden
forkortedes til G. l. Det af en Stjerne omgivne
runde Taarn holdtes i god Stand indtil 1822;
siden da har det tjenstgjort som Magasin.
<i>A. M. D.</i>
</chapter>

<chapter name="Götarike ell. Götaland">
<b>Götarike</b> ['jøtarik<sub>ə</sub>] ell. <sp>Götaland</sp>
(Gautland), Navnet paa den sydligste af Sverige's tre
Hoveddele, den bedst befolkede Del af Landet.
G. udgør Landet S. f. Indsøerne Venern og
Vettern og indbefatter de gl. Landskaber Öster- og
Vestergötland, Dalsland, Småland, Bohus,
Halland, Skaane og Bleking samt Øerne Gotland
og Öland (nu fordelt mellem de 12 Len:
Skaraborg, Elfsborg, Göteborg og Bohus, Östergötland,
Jönköping, Kronoberg, Kalmar, Halland,
Malmöhus, Christiansstad, Bleking og Gotland). G. er
92662 km<sup>2</sup> med (1914) 2897262 Indb.
<i>G. Ht.</i>
</chapter>

<chapter name="Göteborg">
<b>Göteborg</b> [jøt<sub>ə</sub>'bårj], Sveriges næststørste By,
Hovedstad i Göteborg og Bohus Len og
Bispesæde, ligger i Vestergötland i en af nøgne
Bjerghøjder omgivet Dal paa Sydsiden af
Göta-Elven nær ved dennes
Udløb i Kattegat, og har
(1914) 181560 Indb. (1850:
26084, 1800: 12804). Arealet er
5436 ha. G. bestaar af Bydelen
inden for Voldgravene
(»City«) og Forstæderne, hvoraf
nævnes mod Ø. og S.
<sp>Stampen</sp> og den sig dertil mod
N. ved Elven sluttende
<sp>Gullbergsvass</sp> — endnu
østligere det helt ny Kvarter
<sp>Olskroken</sp> —, mod S.
Kvarteret omkring
<sp>Kungsportavenyen</sp>, Forstæderne <sp>Haga</sp>, <sp>Annedal</sp> og <sp>Landala</sp>, mod V.
langs Elven <sp>Masthugget</sp> og <sp>Majorna</sp>
samt endnu længere mod V. <sp>Nya Varfvet</sp>,
der er en lille By for sig; 1906 indlemmedes
ogsaa Forstaden <sp>Lundby</sp>, paa Øen Hisingen, i
G. Byen er regelmæssig bygget med lige Gader
og smukke Huse; især gælder det Bydelen
inden for Voldgravene, der er gennemskaaret af
Havnekanalen, hvorover fører 4 Broer. Over
Elven selv fører den store Hisingebron, over
til Øen Hisingen, som forsyner G. med
Køkkenurter. Den gl. Bys Midtpunkt og smukkeste
Plads er Gustaf Adolfs Torg ved Nordsiden af
den store Havnekanal med en af Fogelberg
udført Statue af Gustaf Adolf samt det 1670
opførte Raadhus og den 1849 i ital.
Renaissancestil opførte Børs. Andre Pladser i den gl. By er
Kungstorget med en halvcirkelformet
Basarbygning og Drottningstorget med
Jernbanestationen, beliggende mellem den gl. By og
Stampen. I Nærheden, paa Gullbergsvass, ligger
Bergslagernes Jernbanestation. Det smukkeste
Parti i den indre By er Havnegaderne langs
Havnekanalen. Særlig Ry har G. for sine
smukke Anlæg og Parker, hvoraf fremhæves
Brunnsparken, i den gl. By, med en smuk, af
Hasselberg modeleret Fontæne, og langs
Sydsiden af Voldgravene Trädgårdsforeningens
Park med et stort Drivhus og Kungsparken med
Molin's Gruppe »Bæltespænderne«; mod SV.
ligger den store Slottskogspark. Byen har 12
lutherske Kirker, 2 metodistiske og 2 baptistiske

<img>Göteborg
Bymærke.</img>
