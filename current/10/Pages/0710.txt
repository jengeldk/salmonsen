Mængde eksperimentale Undersøgelser især
vedrørende Børnepsykologi, som H. selv i
Forbindelse med talrige Elever har gennemført,
findes spredt i forsk. pædagogiske Tidsskr; det
væsentligste heraf er sammenarbejdet i
Hovedværket: <i>Adolescence</i>, 2 Bd (1905) og <i>Youth, its
education, regimen and hygiene</i> (1907). Om
Ordningen af sin akademiske Undervisning har
H. skrevet en interessant Artikel: <i>Confessions
of a psychologist</i> (1901). Foruden de to ovf.
nævnte Tidsskr udgiver H. nu ogsaa <i>American
journal of religions psychology and education</i>.
<i>Alfr. L.</i>
</chapter>

<chapter name="Hall, James (eng. Geolog)">
<b>Hall</b> [hå.£], <sp>James</sp>, eng. Geolog, f. 17. Jan.
1761 i Dunglass, d. 23. Juni 1832 i Edinburgh.
H. støttede ved eksperimentelle Beviser Hutton
i dennes Strid med Werner, men bidrog tillige
til at fjerne visse Overdrivelser i Hutton's
Teori (se <sp>Geologi</sp>).
<i>J. P. R.</i>
</chapter>

<chapter name="Hall, James (nordamer. Geolog)">
<b>Hall</b> [hå.£], <sp>James</sp>, nordamer. Geolog, f.
12. Septbr 1811 i Hingham (Mass.), d. 7. Aug.
1898 i Bethlehem (New Hampshire). H.
studerede ved den polytekniske Skole i Troy (N.
Y.), hvor han derefter i nogen Tid virkede
som Lærer. 1836 knyttedes han til New Yorks
geol. Undersøgelse (fra 1843 som Statsgeolog),
var derefter en Tid Statsgeolog i Iowa og
Wisconsin og blev saa 1866 Direktør for det
naturhistoriske Mus. i Albany. H. fremsatte bl.
a. Gravitationsteorien, der lærer, (at den i
Jordskorpens indsænkede Partier stadig
foregaaende Ophobning af Sedimenter fremkalder
Revner og Folder i Jordskorpen og derved
giver Anledning til Dannelsen af Foldebjerge.
I øvrigt offentliggjorde H. en Mængde Afh.,
navnlig om Faunaen i Nordamerikas
palæozoiske Aflejringer.
<i>J. P. R.</i>
</chapter>

<chapter name="Hall, Joseph">
<b>Hall</b> [hå.£], <sp>Joseph</sp>, eng. Forf., f. 1574,
d. som Biskop i Norwich 1656. 1597 udgav han
<i>Virgidemiarum, six Books; First Three Books
of Toothlesse Satyrs</i>, der Aaret efter fulgtes af
<i>Virgidemiarum; the Three Last Books of
Byting Satyrs</i>. Disse Satirer, der sikrer H. en høj
Plads i den lange Række af eng. Satirikere,
blev 1599 brændte efter Ærkebispen af
Canterbury's Ordre. Af H.'s øvrige Værker kan
nævnes: <i>Mundus Alter et Idem</i> (1607), en
Satire, der beskriver en ukendt Verden ved
Sydpolen, samt forsk. Indlæg til Forsvar for den
episkopale Kirke.
<i>(T. L.). I. O.</i>
</chapter>

<chapter name="Hall, Marshall">
<b>Hall</b> [hå.£], <sp>Marshall</sp>, eng. Fysiolog, f.
18. Febr 1790 i Nottinghamshire, d. 11. Aug.
1857 i Brigthon. H. studerede i Newark og
Edinburgh, hvor han blev Dr. 1812. Han
fortsatte sine Studier i Frankrig og Tyskland,
praktiserede derefter i Nottingham og fra 1826
i London. H. hører til Medicinens lærdeste
Personligheder. Hans Arbejder over
Blodudtømning belyste den antiflogistiske Metodes
Overdrivelser og viste Blodtabenes patogene og
kurative Virkninger. Berømt er hans Studier
over Refleksbevægelserne, som han viste udgik
fra Rygmarven og den forlængede Marv.
Desuden søgte han Kilden til Muskelirritabiliteten
i Rygmarven, men et af ham formodet
»eksitomotorisk« Nervesystem lykkedes det ham ikke
at paavise. Hertil sluttede nogle Studier over
Konvulsioner, specielt Epilepsi, sig, og han har
desuden undersøgt Strykninets Virkning paa
Nerverne og angivet en Metode til Udøvelse af
kunstig Respiration. H. udgav mange store
Værker over Diagnostik, Terapi, intern
Medicin og Gynækologi og desuden mange
neurologiske, deriblandt <i>Lectures on the nervous
system and its diseases</i> (1836); <i>Memoirs of the
nervous system</i>, I, <i>The reflex function of the
medulla oblongata and med. spinalis</i>, II, <i>The
true spinal marrow and excitomotory system of
nerves</i> (1837), <i>Essay on the theory of convulsive
diseases</i> (1848) o. m. a. (<sp>Litt</sp>.: <sp>Charlotte
H.</sp>, <i>Memoirs of M. H.</i> [1861]; Bibliografi, se
<i>Index-Catalogue</i>, V).
<i>J. S. J.</i>
</chapter>

<chapter name="Hall, Peter Adolf">
<b>Hall</b> [hal], <sp>Peter Adolf</sp>, sv.
Miniaturmaler, f. 23. Febr 1739 i Borås, d. 15. Maj 1793
i Liège. Under Ophold i Greifswald, Berlin og
Hamburg lærte han Miniaturmaleri, ogsaa
Pastelteknikken, som han, ligesom Oliemaleriet,
senere dyrkede i Ny og Næ; i Sthlm fortsatte
han sin Uddannelse under Lundberg; anset og
fremhjulpet af Kunstmæcener som Adelcrantz
blev det ham overdraget at udføre Portrættet
af Kronprins Gustaf, som sendtes til Danmark
i Anledning af Frieriet til Sofie Magdalene;
1766 forlod han i Misfornøjelse sit Fædreland
og rejste til Paris. Her gjorde han stor Lykke
med sine Miniaturbilleder, agreeredes 1769 af
Malerakademiet og udnævntes til kgl. Hofmaler;
i denne Egenskab udførte han adskillige
vellykkede Billeder af den kgl. Familie (saaledes
af de tre Prinser paa Salonen 1769) og syntes
saa at sige at have Eneret paa at male de
Portrætter af Dauphinen, der successivt sendtes
til Wien. 1773 blev han Æresmedlem af Sthlm's
Akademi. Revolutionsaarene gjorde Ende paa
Herligheden, fra 1791 er han snart i Aachen,
snart i Spa, Maastricht og Liège. Tilnavnet
»Miniaturmaleriets v. Dyck«, som Datidens fr.
Kritik galant forsynede ham med, antyder det
Ry, han nød hos sine Samtidige; det var den
glimrende, selvstændigt udformede Teknik, den
sikre Penselføring, de friske, klare Farver og
den udmærket gengivne Karnation, som særlig
bidrog til Berømmelsen. Sthlm's Nationalmus.
ejer bl. a. flg. Miniaturer: Portræt af Mme.
Dubarry, Sergel med Hustru, Kunstnerens
Datter <sp>Adelaide</sp> (der selv malede og 1792
blev Medlem af det sv. Akademi), Kunstnerens
Selvportræt; 2 Billeder i Louvre. (<sp>Litt</sp>.: <sp>F.
Villot</sp>, <i>H., célèbre miniaturiste du 18. siècle,
sa vie, ses œuvres, sa correspondance</i> [1867];
<sp>O. Levertin</sp>, »Nic. Lafrensen d. Y.« [1899];
<sp>K. Asplund</sp>, »Arbeten af P. A. H.« [Sthlm
1917]).
<i>A. Hk.</i>
</chapter>

<chapter name="Hall, Richard">
<b>Hall</b> [hal], <sp>Richard</sp>, svensk Maler, f. 18.
Apr. 1860. Han kom paa Akademiet i Sthlm,
fik 1881 den kgl. Medaille for »Gustaf Vasa som
Barn for Kong Hans« og drog snart til London
og Paris. I Frankrig har han malet gode
Folkelivsbilleder, særlig fra Bretagne (et 1888
indkøbt til det sv. Nationalmus.), »Pigeskole« (1890,
Mus. i Rennes). Andre Værker: »Besøg i et
Atelier« (udst. i Kbhvn 1883), dygtige
Portrætter fra Frankrig og Amerika (en Tid var H.
i New York).
<i>A. Hk.</i>
</chapter>

<chapter name="Hall, Robert">
<b>Hall</b> [hå.£], <sp>Robert</sp>, eng. Dissenters-Præst
og Forf., f. 1764 i Arnsby ved Leicester, d. 1831
