af Grevskabet Langeland, <sp>Christian G.</sp>, f.
28. Febr 1674, d. 16. Juli 1703, <sp>Sophie
Christiane G.</sp>, f. 1675, d. 18. Aug. 1684, forlovet
med Grev Christian Ditlev Rantzau, <sp>Anna
Christiane G.</sp>, f. 1676, d. 11. Aug. 1689,
forlovet med Grev Christian Ditlev Reventlow,
og <sp>Ulrik Christian G.</sp> (s. d.). Ved Patent
af 1. Jan. 1679 anerkendte Kongen disse Børn,
idet der tillagdes dem Navnet G.; særskilte
Patenter for hver enkelt som Greve og Grevinde
af Samsø udfærdigedes 6. s. M. Sønnen C. G.
var allerede fra Barnsben glimrende aflagt, fire
Aar gl blev han Stiftamtmand i Bergen, fra
hvilken Post han entledigedes 1699, i sit syvende
Aar tillige Generalpostmester i Norge, hvilket
Embede 1685 overgik til den yngre Broder, idet
det danske Postamt tilfaldt ham selv og hans
eventuelle Arvinger. Efter en udmærket militær
Uddannelse, til Dels i Holland og Savoyen,
traadte han 1691 i fransk Krigstjeneste og blev
Aaret efter Chef for Regimentet <i>Royal Danois</i>.
Han udmærkede sig ved Belejringen af Namur,
Huy og Charleroi og i Slagene ved Steenkerken
og Neerwinden. 1694 kaldtes han tilbage og
udnævntes nu til Generalløjtnant i den norske
Hær; som saadan gjorde han fortrinlig Fyldest.
Han forfremmedes 1696 til General over
Fodfolket og Rytteriet i Norge, 1697 til
Feltmarskalløjtnant, fik 1701 Anførselen over et dansk
Hjælpekorps, der under den spanske
Arvefølgekrig sendtes til den tyske Kejser, og førte 5000
Mand til Norditalien, hvor han bl. a.
udmærkede sig ved Belejringen af Mantova. P. Gr. a.
Sygdom maatte han 1702 vende hjem, Aaret
efter døde han i Odense, angrebet af
Børnekopper. Han var Overkammerherre og
Elefantridder. Baroniet Lindenborg arvede han efter
Baronesse Lindenov, han var tillige Besidder
af Gisselfeld, der iflg. hans Testamente
oprettedes til et adeligt Jomfrukloster. Han var først
gift med sin Kusine, Grevinde Charlotte Amalie
Danneskjold-Laurvigen, f. 15. Novbr 1682, d. 1.
Decbr 1699, en Datter af Ulrik Frederik G.,
derefter med Generaladmiral Jens Juels Enke,
Dorothea Krag, f. 26. Septbr 1675, d. 10. Oktbr
1754, der i dette Ægteskab blev Stammoder til
Greverne Danneskjold-Samsøe, og som senere
ægtede Geheimeraad Hans Adolf Ahlefeldt.

Frederik IV blev 1703 hemmelig viet til den
preussiske Gesandts Datter, Elisabeth Helene
von Viereck, f. 4. Maj 1679, d. 27. Juni 1704,
der 6. Septbr 1703 ophøjedes til Grevinde, og
som fødte Kongen Sønnen <sp>Frederik G.</sp>, f.
18. Juni 1704 i Kbhvn, d. smst. 9. Marts 1705.
Samme Konges Elskerinde, Charlotte Helene
von Schindel, f. c. 1693, d. 6. Apr. 1752 i
Flensborg, ophøjedes 19. April 1710 til Grevinde af
Friedrichsholm; Grevepatentet blev dog atter
kasseret ved kgl. Resolution af 8. Apr. 1716
p. Gr. a. hendes Utroskab. Hun fødte Kongen
en Datter, der døde 1711, et Aar gl.
<i>P. B. G.</i>
</chapter>

<chapter name="Gyldenløve">
<b>Gyldenløve</b> er det genealogiske Navn paa
en anselig norsk Adelsslægt, der dog næppe
selv nogen Sinde har brugt dette Navn.
Ridderen og Rigsraaden Hr. <sp>Henrik Jenssøn</sp>,
der var en Søstersøn af Ærkebiskop Aslak Bolt
i Trondhjem, førte endnu efter Midten af 15.
Aarh., ligesom andre af Slægtens Medlemmer,
et Vaaben med en Fugl i Skjoldet og paa
Hjælmen, men antog senere det alm. bekendte med
en Løve i øverste Halvdel af Skjoldet, medens
nederste Del var rudet. Dette staar vistnok i
Forbindelse med et kognatisk Slægtskabsforhold
til det gl. norske Kongehus. Sin højeste
Anseelse naaede Slægten i de to flg. Generationer
med Rigsraaden og Rigshofmesteren <sp>Nils
Henrikssøn</sp> til Østraat (d. 1523), hvis
Hustru var den bekendte Fru Inger Ottesdatter af
den yngre Rømer-Slægt (d. 1555); deres 5
Døtre blev alle gifte med danske Magnater i
Norge: Vincents Lunge, Nils Lykke, Erik
Ugerup, Jens Bjelke og Peder Litle, og fra dem
nedstammer hele den senere Højadel i Norge.
Den yngste Datter, Ingeborg Nilsdatter, gift
med Befalingsmanden paa Akershus, Peder
Hanssøn Litle til Sem og Foss paa Eker, døde
1597 som Slægtens sidste Medlem; fra hendes
Datter Margrete i Ægteskab med Anders
Claussøn Huitfeld til Trondstad nedstammer
hele den norske Æt Huitfeldt.
<i>(H. J. Huitfeldt-Kaas). S. H. F.-G.</i>
</chapter>

<chapter name="Gyldenløve, Ulrik Christian (dansk General)">
<b>Gyldenløve,</b> <sp>Ulrik Christian</sp>, dansk
General, Christian IV's og Vibeke Kruse's Søn, f.
paa Ibstrup (Jægersborg) 7. Apr. 1630, d. 11. Decbr
1658. Sin første Opdragelse fik han i Bispen
Jesper
Brochmand's Hus;
12 Aar gammel
kom han til
Sorø Akademi,
hvor han ikke
udmærkede sig
ved Flid.
Torstenson's
Indfald afbrød
Skoletiden. Kun
15 Aar gammel
kom han i
Tjeneste ved Klavs
Ahlefeldt's
Rytterregiment og
blev snart
Ritmester. Nogen
Lejlighed til at
udmærke sig
fik han dog ikke, og da Krigen var endt,
maatte han igen i Skole paa Sorø, indtil han
1647 slap fri. 17 Aar gl forlod G. sit
Fædreland og tog Tjeneste i Kongen af Spaniens Hære
under den store Condé. Hans forvovne Mod og
fremragende Krigeregenskaber hendrog snart
Feltherrens Opmærksomhed paa ham, og alt
1651 førte han, 21 Aar gl, som Oberst et
Rytterregiment. G. tjente 7 Aar i den sp. Hær og var
i den Tid kun to Gange hjemme: een Gang for
at aflægge Troskabsed til Kong Frederik III og
een Gang for at hverve Soldater. Ved den
Lejlighed udfordrede han i Hamburg Kaj Lykke,
for hans Optræden over for hans Moder, Vibeke
Kruse, efter Christian IV's Død; Kaj Lykke
flygtede for Tvekampen. 1654 kaldte Frederik
III G. hjem og gjorde ham til Generalmajor.
Han kom hjem med Ry som en rask og dygtig,
men tillige udsvævende Soldat og kom snart til
at spille en Rolle som Fører for Krigspartiet
mellem den yngre Adel. Han fik sammen med

<img>U. C. Gyldenløve.</img>
