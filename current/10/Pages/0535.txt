tilbage ved den fremadskridende Opdyrkning.
I Norge ruger den langs hele Vestkysten op til
de nordligste Egne. I Danmark har den
tidligere ynglet almindeligt i alle Landets Søer og
større Moser; endnu ruger den mange Steder
især paa Sjælland og Fyn. Den kommer allerede
i første Halvdel af Marts, holder sig den første
Tid i Flokke for derpaa parvis at søge til
Ynglepladserne, oftest større Søer med tæt Rørvækst;
imellem Rørene, paa Holme, i Søer ell. paa
nærliggende Engdrag bygger den af grove
Plantedele Reden, som fores med Dun; ofte
yngler fl. Par i Nærheden af hinanden, dog
ikke i egl. Kolonier. Æggene, der allerede kan
lægges sidst i Marts, er 6—8 i Tal, hvidliggule
med svagt grønligt Skær, 8—9 cm lange, 5—6
cm brede. Naar Ungerne er udvoksede i Juni,
søger Hannerne ud til Kysten, fælder her alle
Svingfjer paa een Gang, saa at de ikke formaar
at flyve; først senere fælder Hunnerne. Allerede
i Aug. forlader de fleste Graa-G. Danmark. I
Ydre, Holdning og Stemme ligner Arten den
tamme G., lever som disse væsentlig af
Planteføde, al Slags Grønt saavel som Frø; den
parrer sig let i Fangenskab med tamme G. Noget
mindre end foregaaende er <sp>Blis-G.</sp> (<i>A.
albifrons</i> Scop.); den har helt rødt Næb og en hvid
Stribe langs Grunden af Næbbet, strækkende sig
mere ell. mindre langt op paa Panden; paa
Bryst og Bug har den sorte Pletter og
Tværstriber. De unge Fugle mangler ofte Pletterne
og den hvide Blis. Den yngler i de nordligste
Egne af Asien og Øerne Nord herfor; i
Nordamerika og Vestgrønland yngler en i hvert
Tilfælde meget nærstaaende Race, undertiden
adskilt som en Art (<i>A. gambeli</i> Hartl.). I Norge
yngler den ikke, træffes af og til paa Trækket
ligesom i Danmark, hvor den jævnlig skydes
om Vinteren. <sp>Dværg-G.</sp> (<i>A. erythropus</i> L.)
yngler i det nordlige Skandinavien, ligner
fuldstændig Blis-G., men er betydelig mindre; den
er enkelte Gange truffet i Danmark. I det
arktiske Nordamerika yngler <sp>Sne-G.</sp> (<i>A.
hyperboreus</i> Pall.), helt hvid med sorte Svingfjer,
rødt Næb og røde Fødder. Arten, der skiller
sig i nogle Racer, er truffet i Europa, bl. a. i
Norge, næppe i Danmark. <sp>Sæd-G.</sp> (Rug-G.,
Klinger-G., norsk Fjeld-G.) (<i>Anser segetum</i> Gm.)
er noget mindre end <sp>Graa-G.</sp>, fra hvilken den bl.
a. skilles ved, at Næbbet er sort paa Neglen og
paa den inderste Halvdel, og ved den mørkere
Farve paa Hoved, Hals og Vingedækfjer. Den
yngler i Europas og Asiens nordlige Egne; ofte
er der opstillet forsk. Former af den, der dog
gaar over i hinanden; en meget nærstaaende
Art ell. Race (<i>A. brachyrhynchus</i> Baill.), noget
mindre og med kortere Næb, yngler paa
Spitzbergen og Franz Josefs Land. I Ydre,
Levevis og Stemme ligner Sæd-G. meget Graa-G. I
Norge yngler den i Søerne i Landets nordlige
Egne; i Danmark kommer den trækkende over
i stor Mængde For- og Efteraar, overvintrer
undertiden i Flokke, der tit ses græssende paa
de tilsaaede Marker (heraf Navnet Rug-G.).
Ogsaa Formen brachyrhynchus træffes af og til
i Danmark.

Af de fleste skilles som en særlig Slægt
<sp>Raj-G.</sp> (<i>Branta</i>), mindre Arter, oftest med sorte
og hvide Farver. Hertil hører <sp>Knorte-G.</sp>
(Ringel-G., Rulte, Raj-G., Tang-G.; norsk:
Ring-G.) (<i>B. bernicla</i> L.). Dens Krop er næppe
større end en tam Ands; Hoved, Hals, Bryst,
Sving- og Styrefjer er sorte, ligesom Næb og
Fødder; paa Over- og Undersiden er den
graasort med lysere Fjerkanter; omkring Halsen
findes en mere ell. mindre udtalt hvid Ring.
Den bageste Del af Bugen, Over- og
Underhaledækfjerene er hvide, hvad der viser sig
tydelig, baade naar Fuglen ligger paa Vandet og
i Flugten. Den unge Fugl har mere udviskede
Farver, mangler den hvide Halsstribe. Efter
den mere ell. mindre udtalte mørke Farve har
man skelnet forsk. Racer, der dog gaar over i
hinanden. Knorte-G. er en cirkumpolar Art,
hvis Ynglepladser først er kendte i de senere
Aartier; den yngler i Asiens og Amerikas
nordligste Egne, paa Spitzbergen og i det nordligste
Grønland, drager om Efteraaret Sydpaa; i
Danmark begynder den at indfinde sig hen i Oktbr,
findes Vinteren over i store Skarer i alle
danske Farvande. Hen paa Foraaret tiltager
Antallet ved, at Flokke, der har overvintret
længere Sydpaa, kommer hertil, og alle Fjorde og
Bugter kan da ligge fyldte med Knorte-G.; i
Maj begynder Trækket Nordpaa, og sidst i Maj

<img>Fig. 1. Graagaas (<i>Anser cinereus</i>).</img>

<img>Fig. 2. Blisgaas (<i>Anser albifrons</i>).</img>
