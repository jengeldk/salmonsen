Krans af Øer. Længst mod N., mellem
<sp>Orphanibugten</sp> og <sp>Salonikibugten</sp>
strækker den <sp>Chalkidiske Halvø</sp> sine 3
Fingre ud i Archipelagos, indesluttende
<sp>Kassandra</sp>- og <sp>Hagion Oros</sp>-Bugterne,
hvilken sidste begrænses af det historisk berømte
<sp>Athos</sp>. Paa Østkysten trænger
<sp>Volobugten</sp> sig 35 km ind gennem det thessaliske
Bækkens Bjergrande, dækket mod Havet af
Halvøen <sp>Magnesia</sp>, der mod S. ender i en smal,
bjergrig Landtunge, krummet mod V., som om
den vilde forvandle Bugten til en Indsø, og
udenfor hvilken de <sp>nordlige Sporader</sp>
(Skiatos, Skopelos, Chelidromia, Skyros o. a.)
ligger. Gennem Tricheri- og Oreos-Kanalen staar
Vclobugten i Forbindelse med
<sp>Zeituni-Bugten</sp> (den Maliske Bugt), der udfylder den
dybeste Del af Sænkningen mellem Othrys og
Oeta og i Oldtiden strakte sig helt ind til Passet
ved Thermopylæ, men hvis inderste Del nu
mere og mere opfyldes af Spercheios'
Aflejringer. Det smalle, ved Chalkis kun 60 m brede
<sp>Evripo-Stræde</sp> mellem Livadiens Kyst og
<sp>Euboia</sp> (Euripo, Negroponte), G.'s
næststørste Ø (3775 km<sup>2</sup>), fører atter mod S. ud i
Archipelagos. Euboia finder sin naturlige Fortsættelse
i to parallelle Ørækker, der ligesom Euboias
Bjerge bestaar af krystallinske Skifre; til den
yderste, østlige hører <sp>Andros</sp>, <sp>Tenos</sp>, de
nøgne Klippeøer <sp>Mykonos</sp> og <sp>Delos</sp>, den
endnu ved sin yndige og yppige Vegetation
udmærkede <sp>Naxos</sp>, en Gang Hjemstedet for de
ædleste græske Vine, og endelig <sp>Amorgos</sp>;
til den indre Ørække hører den sterile Klippeø
<sp>Gyaros</sp>, <sp>Syra</sp> med den vigtige Havneby
Hermupolis, Marmorøen <sp>Paros</sp>, <sp>Nios</sp> samt
<sp>Anaphe</sp>. — Længere mod S. trænger
<sp>Ægina-Bugten</sp> (den saroniske Bugt) sig 60 km
ind i Landet afskærende den trekantede Halvø
<sp>Attike</sp>, der ligesom Euboia finder sin
Fortsættelse i en Række Øer: <sp>Tzia</sp> (Keos),
<sp>Thermia</sp> (Kythnos) med varme Kilder, den
jernrige <sp>Skrifos</sp> og <sp>Siphnos</sp> med en Gang
betydelige Guld- og Sølvgruber, ogsaa <sp>Melos</sp>
og Vulkanøen <sp>Santorin</sp> (Thera) kan regnes
herhen. Inde i selve Æginabugten ligger de
historisk bekendte Øer <sp>Ægina</sp> og <sp>Salamis</sp>.
Æginabugten adskilles ved den korinthiske
Tange, der paa sit smalleste Sted kun er 6 km
bred og nu er gennemgravet af en Kanal, fra
den store <sp>Korinthiske Bugt</sp> mod V.
Disse to dybe Indskæringer skiller næsten
fuldstændig Livadien fra den store Halvø, som
Oldtidens Grækere efter dens Form sammenlignede
med et Platanblad og kaldte <sp>Peloponnes</sp>,
medens Italienerne senere sammenlignede den
med et Morbærblad og derfor kaldte den
<sp>Morea</sp>. Straks S. f. Ægina-Bugten dækker
Halvøen <sp>Argolis</sp> for <sp>Nauplia-Bugten</sp>
med Øerne <sp>Hydra</sp> og <sp>Spetsai</sp> (Spezia).
Mod S. deler Morea sig i tre Halvøer, hvoraf
den østlige, det gamle Lakonien, ender i det af
alle Oldtidens Sømænd saa frygtede Forbjerg
Kap <sp>Malea</sp>, i hvis Nærhed Øen <sp>Kythera</sp>
(Cerigo) ligger; den skilles ved
<sp>Marathonisi-Bugten</sp> fra den midterste Halvø,
<sp>Maina</sp>, der ender i Fastlandets sydligste Punkt
Kap <sp>Matapan</sp> (Tainaron) (36° 22′ n. Br.);
<sp>Koroni-Bugten</sp> adskiller atter denne fra
den vestligste, den <sp>Messeniske</sp> Halvø med
Kap <sp>Gallo</sp>. Moreas Vestside er i Modsætning
til Østkysten kun lidet indskaaret og med
Undtagelse af Pylos (Navarino) fattig paa Havne;
først langs Halvøens Nordside træffer vi atter
en betydelig Bugt, den lange <sp>Korinthiske
Bugt</sp> (Lepanto-Bugten), delt i et ydre og et
indre Bassin ved en Indsnævring paa Midten
mellem Forbjergene Rhion og Antirrion, hvor
Bredden kun er 3 km; det indre Bassin, den
egl. K. B. er c. 120 km lang og gennemsnitlig
15 km bred. Livadiens Vestkyst har flere
Indskæringer, af hvilke den smukke <sp>Arta-Bugt</sp>
(den ambrakiske Bugt) med sit sølignende
Bassin danner en værdig Pendant til den lige over
for liggende Volo-Bugt Langs Vestkysten
ligger de rige ioniske Øer: <sp>Korfu</sp> (Kerkyra),
<sp>Leukas</sp> (Maura), <sp>Thiaki</sp> (Ithaca),
<sp>Kefallenia</sp> (Kefalonia), <sp>Zakynthos</sp> (Zante).
— Foruden disse Øer blev G. ved Balkankrigen
beriget med en Mængde, til Dels store Øer:
<sp>Kreta</sp> (Kandia), 8590 km<sup>2</sup>, mod S. <sp>Nikaria</sp>,
<sp>Samos</sp> (tidligere et selvstyrende
Fyrstendømme), <sp>Chios</sp>, <sp>Mytilene</sp> (Lesbos) og
<sp>Lemnos</sp> ved Lilleasiens Kyst, samt
<sp>Samothraki</sp> og <sp>Thasos</sp> ved Fastlandets Sydkyst.

<sp>Terrainforhold</sp>. G. er i Lighed med de
øvrige sydeuropæiske Halvøer udpræget
Højland, og Lavlandet indskrænker sig, navnlig i
Gammel-G., til smalle Kyststrimler og
ubetydelige Strækninger langs Flodernes nedre Løb,
der ikke var særlig Omtale værd, hvis de ikke
i Oldtiden havde været Sædet for et saa rigt
Kulturliv, at det har sat sine Spor i hele vor
Verdensdels senere Kultur; kun den thessaliske
Slette kan fremhæves som et større
Lavlandsparti. Straks V. f. Grænsefloden <sp>Mestas</sp> Dal
ligger flere spredte Bjergpartier som <sp>Boz
Dagh</sp> og <sp>Bunar Dagh</sp>, Oldtidens Pangæon,
der var bekendt for sine Guldminer. De skilles
ved <sp>Struma</sp>-Flodens Dal og den langstrakte
Sø <sp>Tachyno Göl</sp> fra <sp>Besik Dagh</sp>. En
Lavning med to Smaasøer (Aivasil Göl og Besik
Göl) Ø. f. Saloniki danner Nordgrænsen for de
skovrige Skiferbjerge paa den <sp>Chalkidiske</sp>
Halvø, der danner et selvstændigt Bjergsystem
ligesom Bjergene paa Halvøens tre sydlige
Udløbere. Marmorbjerget Athos (1872 m) er det
højeste Punkt. V. f. Saloniki og den nedre
<sp>Vardar-Dal</sp> ligger et betydeligere
Lavlandsparti, <sp>Kampania</sp>, der mod N. skilles fra
Serbien ved <sp>Maja Dagh</sp> og <sp>Nidze
Planina</sp> med Kaimakalam (2517 m), medens mod
V. <sp>Kara Sas</sp> skiller det fra
<sp>Ostrovo-Søens</sp> Bækken og mod S. <sp>Dhoxa</sp> fra
<sp>Bistritza-Flodens</sp> Dal. To større Søer
<sp>Presba</sp> og <sp>Ochrida</sp> danner Grænsen mod
Serbien og Albanien. Den nordvestlige Del af
Ny G., Epiros, er opfyldt af et Virvar af Kæder,
der krydser hinanden i alle mulige Retninger
og derfor er vanskelige at ordne i større
Partier; mest fremtrædende er den centrale Kæde
<sp>Grammosbjergene</sp>. Paa Grænsen af
Gammel G. ligger den mægtige
<sp>Metzovoknude</sp>, hvorfra fem Floder (bl. a. Salamvria,
Arta og Aspropotamos) tager deres Udspring,
og hvorover <sp>Zygos-Passet</sp> danner
