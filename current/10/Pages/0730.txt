Haardhed i Stofbehandlingen, til det bedste i
denne Genre. Ogsaa efter moderne Malere som
Liebermann og Uhde (»Hellige Nat«) har H.
raderet med Held. Ved sin store tekn. Viden
og sin originale, fri Benyttelse af Radernaalen
har han paavirket tyske Malere og faaet dem
til at kaste sig over Raderkunsten.
<i>(A. Ls.). S. M.</i>
</chapter>

<chapter name="Halma, Nicolas">
<b>Halma</b> [al'ma], <sp>Nicolas</sp>, fr. Abbed, f. 31.
Decbr 1755 i Sedan, d. 4. Juni 1828 i Paris, er
bleven kendt ved sin franske Oversættelse af
Ptolemaios — den første Oversættelse fra
Græsk til et moderne Sprog (<i>Composition
mathématique</i> [2 Bd, 1813—16], <i>Hypothèses et
époques des planètes</i> [1820], <i>Tables manuelles des
mouvements des astres</i> [1825], <i>Traité de
géographie</i> [1828]). Men har H. ikke i alle
Henseender tilfredsstillende løst denne Opgave, vil
dog altid hans Navn være knyttet til dette Værk.
H. har ogsaa oversat Aratos (1821) og Theon
af Alexandria'« Kommentar til de 2 første Bøger
af Ptolemaios' <i>Almagest</i> (2 Bd. 1821—22]).
<i>J. Fr. S.</i>
</chapter>

<chapter name="Halmahera">
<b>Halmahera</b> (<sp>Djilolo</sp>, <sp>Gilolo</sp>), den
største af Molukkernes Gruppe i nederlandsk
Indien, er 16607 km<sup>2</sup> stor og minder i sit
Kystomrids paafaldende om sin store Naboø
Celebes, idet den af Havbugter er delt i fire
Halvøer, der strækker sig mod N., NØ., SØ. og S.,
ligesom de tilsvarende paa Celebes. H. er
opbygget af Granit, arkaiske og palæozoiske
Skifere; den er opfyldt af Bjerge, der dog ikke
opnaar nogen betydeligere Højde (880 m).
Klimaet er tropisk med betydelig Nedbør, der
falder temmelig jævnt fordelt paa alle Aarets
Maaneder. Monsunerne blæser uregelmæssig og
afløses hyppig af Vindstille. Kystsletterne er
bevoksede med højt Græs; Bjergene er dækkede
af Regnskov. Befolkningen paa H. og Naboøen
Morotai anslaas til c. 120000, Malajer og
Papuaer. Kulturen og Produktionen er ringe.
Hovedbyen er <sp>Djilolo</sp> paa Vestsiden. Den nordlige
Del af Øen tilhører Sultanen af Ternate, den
sydlige Sultanen af Tidore, begge under det
nederlandske Residentskab Ternate.
<i>M. V.</i>
</chapter>

<chapter name="Halmaturidæ">
<b>Halmaturidæ,</b> se <sp>Kænguruer</sp>.
</chapter>

<chapter name="Halmbinder">
<b>Halmbinder</b> er en Maskine, der pakker og
binder Halmen, som den kommer fra
Tærskeværkets Ryster. Behandlingen er omtrent som
paa Selvbinderen, men der bindes to Baand om
Bundter af et alm. Halmknippes Størrelse; der
finder ingen egl. Presning Sted. Skønt H. har
været kendt og benyttet længe før
Halmpresserne og giver nogen Besparelse i Haandkraft,
har de kun vundet ringe Udbredelse i
Danmark.
<i>A. C-n.</i>

<img>Halmbinder.</img>
</chapter>

<chapter name="Halmbrækkersvamp">
<b>Halmbrækkersvamp</b> (<i>Lepstosphæria
herpotrichoides</i>) er en hos Kornarterne (især hos
Rug og Hvede) forekommende farlig
Snyltesvamp af Kernesvampenes Gruppe. Hyferne
findes i de nederste Stængelleds Indre, hvor de
blødgør Cellevæggene; derfor viser Sygdommen
sig oftest ved en Knækning af Straaet lige over
Jordoverfladen; dette indtræffer som Regel,
naar Aksene er helt udskredne; Straaet visner
derefter, og Kernedannelsen standser. H.
optræder især, hvor Bestanden er tæt, og efter
en mild Vinter ell. et koldt Foraar. Den er
vanskelig at bekæmpe.
<i>F. K. R.</i>
</chapter>

<chapter name="Halmelevator ell. Staksætter">
<b>Halmelevator</b> ell. <sp>Staksætter</sp>; et
Redskab, som fortrinsvis anvendes til Transport af
Halm fra Damptærskeværket til
Halmstakken. H. bestaar af en
skraatstillet Kasse, som
hviler paa en solid 4-hjulet
Vogn. I Kassens Bund
bevæges et endeløst
Transportbaand,
bestaaende af 2
Kæder og
Tværstænger
forsynede
med 10—15 cm lange Tænder. Ved at variere
Rammens Hældning forandres H.'s Løftehøjde,
der regnet fra Jorden kan være indtil 10 m.
Rammen kan drejes i en Halvcirkel i Forhold til
Tærskeværkets Retning, saa man uden at flytte
Damptærskeværket kan føre Halmen til flere
Stakke. Arbejdsydelsen er c. 10000 kg Halm i
Timen. For at lette Transporten er Kassen
tvedelt og indrettet saaledes, at den kan forkortes
og lægges omtr. vandret paa Vognen. Ved
<sp>Teleskop-H.</sp> skydes den øverste Rammehalvdel
ind i den nedre; ved <sp>Hængsel-H.</sp> klappes
den øvre Rammehalvdel over og hviler paa
den nedre. Omklapningen ell. Forskydningen af
Rammeoverdelen sker ved et særligt
Vindeapparat. H. kan trækkes direkte fra en Hestegang,
men bevæges i Reglen med en Rem fra
Tærskeværket. H. bliver nu mere og mere fortrængt af
Halmpressen, der ogsaa kan sætte Halmen til
Vejrs og dermed overflødiggøre H.
<i>A. C-n.</i>

<img>Teleskop-Halmelevator.</img>
</chapter>

<chapter name="Halmpakker">
<b>Halmpakker,</b> en Maskine til Pakning og
svagere Presning af Halmen, som kommer fra
en Selvrenser ell. et mindre Tærskeværk.
Pakke- ell. Presseapparatet er et roterende eller
