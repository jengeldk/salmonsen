deltog i Biskop Kettil Karlsson Vase's Rejsning
mod Christian I 1464 og var med til at
genoprejse Karl Knutsson paa Tronen. Senere
optraadte han imidlertid fjendtlig mod Karl og
stod paa Ærkebiskop Jöns Bengtsson
Oxenstjerna's Side. Da denne maatte vige for
Totterne, kæmpede G. mod disse og senere mod
Karl; nu saavel som ved fl. a. Lejligheder var
han Fører for Bønderne fra Fjärdhundra i
Upland. Nogen Tid efter at Karl for tredie
Gang var blevet Sveriges Konge, gik G., som
da var Høvedsmand paa Axevalla, over til Kong
Christian under dennes Fremstød i
Vestergötland. Han var nu en Tid Kommandant paa
Elvsborg Slot og kæmpede paa Christian's Side
i Slaget paa Brunkebjerg 1471, hvor han blev
fanget. Efter Freden i Kalmar 1472 opholdt
G. sig atter i Sverige og blev nogle Aar senere
kaldet til Raadsmøde. Hans Dødsaar er ikke
kendt med Sikkerhed, men endnu 1495 levede
han.
<i>(A. S.). A. M. D.</i>
</chapter>

<chapter name="Grenaa">
<b>Grenaa,</b> Købstad i det østlige Jylland, Nørre
Herred, Randers Amt, under 56° 24′ 49″ n. Br.
og 1° 42′ 1″ v. L. f. Kbhvn, c. 26 km NNØ. f.
Æbeltoft og 51 km ØSØ. f. Randers, havde 1.
Febr (1916) 485 Gaarde og Huse og 4039 Indb.
(1801: 760, 1860: 1636. 1880: 2423, 1901: 3257).
Den ligger paa et lavt og temmelig jævnt
Terrain (højeste Punkt, ved Kirken, er 6,6 m) paa
Djursland 2,8 km fra Kattegat ved Gren Aa, der
løber lige S. f. Byen og tidligere dannede
Afløbet for den nu udtørrede Sø Kolindsund (s.
d.). Kun N. f. Byen hæver Egnen sig noget;
Bavnehøj, med smuk Udsigt over Byen, er 31
m. Byens største
Udstrækning er fra V.
til Ø., c. 880 m, fra
N. til S. er den kun
det halve.
Hovedgaderne er Store- og
Lillegade, som fra
Torvet fører mod V.
ud til Randersvejen,
samt Østergade, som
fra Torvet gaar mod
Ø. og fortsættes i
<sp>Havnevejen</sp>, der
ligger i G.
Landsogn, Gammelsogn, og om hvilken der er
opvokset en hel lille By, der 1916 havde 208
Gaarde og Huse og 873 Indb. (1911: 732) og
regnes for Byens Forstad. Fra Torvet fører
Søndergade mod S. til Aarhusvejen. Byen er
i det hele net bygget med fl. 2 Stokværk høje
Huse, men uden noget Særpræg, og har fra
ældre Tid kun bevaret enkelte
Bindingsværksbygninger, saaledes en stor Købmandsgaard paa
Torvet fra 18. Aarh. Af Bygninger nævnes: Den
vistnok fra 14. Aarh. stammende Kirke (Skt
Peder's ell. Skt Gertrud's), hvis nuv. Taarn med

<img>Situationsplan over Grenaa.</img>

<table>
<td r><i>1</i><td><i>Station (Gjerrildbanen)</i>
<td r><i>2</i><td><i>Bryggeri</i>
<td r><i>3</i><td><i>Museum</i>
<td r><i>4</i><td><i>Brandstation</i>
<td r><i>5</i><td><i>Mejeri</i>
<td r><i>6</i><td><i>Haandvrkforen. Alderhomshj.</i>
<td r><i>7</i><td><i>Tekn. Skole</i>
<td r><i>8</i><td><i>Sct Peters Menighedshj.</i>
<td r><i>9</i><td><i>Asyl</i>
<td r><i>10</i><td><i>Skoler</i>
<td r><i>11</i><td><i>Höjskole- og Afholdshjem</i>
<td r><i>12</i><td><i>Handels- og Landbrugsbank</i>
<td r><i>13</i><td><i>Spare- Laane- og Diskontoinst.</i>
<td r><i>14</i><td><i>Landmandsbanken</i>
<td r><i>15</i><td><i>Raad- Ting og Arresthus</i>
<td r><i>16</i><td><i>Kirke</i>
<td r><i>17</i><td><i>Mindestötte (Fr. VII)</i>
<td r><i>18</i><td><i>Hotel „Dagmar“</i>
<td r><i>19</i><td><i>Andelsbank</i>
<td r><i>20</i><td><i>Hotel „Skandinavien“</i>
<td r><i>21</i><td><i>Apotek</i>
<td r><i>22</i><td><i>Missionshus</i>
<td r><i>23</i><td><i>Off. Slagtehus</i>
<td r><i>24</i><td><i>Svineslagteri</i>
<td r><i>25</i><td><i>Byfoged- og Herredskontor</i>
<td r><i>26</i><td><i>Arbejderhjem af 1894</i>
<td r><i>27</i><td><i>Station (Statsb.)</i>
<td r><i>28</i><td><i>Postkont. Og Telegrafstation.</i>
</table>

<img>Grenaa Bymærke.</img>
