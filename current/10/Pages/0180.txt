Personer kan ikke paavises. Han var Fader til
Departementssekretær i Admiralitetskollegiet,
Etatsraad <sp>Johan Christian G.</sp> (1713—84),
hvis store Børneflok talte den i Handels- og
Finanssager mere end alm. kyndige
Konferensraad <sp>Emanuel Rasmus G.</sp> (1756—1847),
der som konsulær Embedsmand, bl. a. som
Generalkonsul i Paris under den store Revolution,
i Kommercekollegiets Tjeneste og som
mangeaarige Medlem af den »afrikanske
Konsulatsdirektion udførte et fortjenstfuldt Arbejde. Han
var Fader til Samleren, Toldkasserer i Odense,
Justitsraad <sp>Hans Diderik G.</sp> (1788—1852),
efter hvem en Konkylie benævnes <i>Helix
Groviana</i>. Sidstnævntes Søn, Journalisten <sp>Peter
Vilhelm G.</sp> (s. d.), var Fader til Byfoged og
Borgemester i Nibe <sp>Johan Frederik G.</sp>
(1859—1917), der bl. a. udgav Overs. og
Bearbejdelser af serb. og bulg. Folkesange.
Konferensraadens yngre Søn, Kaptajn af Flaaden
<sp>Johan Christian G.</sp> (1789—1834), var bl.
a. Fader til Vandbygningsdirektør i
Hertugdømmet Slesvig, virkelig Kammerraad <sp>Emanuel
Rasmus G.</sp> (1812—71), der byggede
Havneslusen ved Husum, og som i Skrift og Tale med
Livfuldhed og Iver deltog i offentlige
Diskussioner ang. Arbejder- og Næringsspørgsmaal, til
Marineminister <sp>Hans Herman Steffen
G.</sp> (s. d.) — Sønner Arkivsekretær <sp>Gerhard
Leslie G.</sp> (s. d.) og kgl. Jagtkaptajn,
Kommandør, Kammerherre <sp>Peter Albert G.</sp> (f.
1856) — til Sognepræst i Gjerslev <sp>Gerhard
G.</sp> (1818—95), hvis Datter er Malerinden
<sp>Gudrun G.</sp> (f. 1876), og endelig til Fyringeniør
<sp>Carl Frederik G.</sp> (s. d.). Af ovenn.
Etatsraad J. C. G.'s Sønner kan endvidere anføres
Admiralitetsdeputeret, Kaptajn af Flaaden <sp>Carl
Frederik G.</sp> (1758—1829), der 1786 var
Deltager i Løvenørn's Grønlandsekspedition og i
øvrigt kendt som en indsigtsfuld Kortlægger,
og Kommandørkaptajn, senere Kæmmerer ved
Øresunds Toldkammer, Generalkrigskommissær
<sp>Andreas Christian Gotthilf G.</sp>
(1761—1817). Den første var Farfader til Maleren og
Litografen <sp>Peter Frederik Nordahl
G.</sp> (1822—85). Denne besøgte Akademiet
1840—42, udstillede derefter flittigt som
Landskabsmaler og kastede sig tillige over Litografien med
afgjort Held. Fra 1851 arbejdede han hos
Tegner og Kittendorf; hans Navn er særlig knyttet
til de store Billedværker Danske Herregaarde
og Skaanske Herregaarde, udførte efter
Richardts Tegninger. Generalkrigskommissæren
var Fader til de to Søofficerer Premierløjtnant
<sp>Nicolay Jacob Christian G.</sp>
(1791—1825), der udmærkede sig under Krigen med
Englænderne — hans Efterkommere lever i
Amerika — og Løjtnant <sp>Christian
Frederik G.</sp> (1793—1817), der som Kadet fik
Ridderkorset som Belønning for sit Forhold under
Kbhvn's Bombardement, endnu før han var
konfirmeret. Slægten har yderligere fostret andre
flinke Officerer, navnlig af Søværnet, og flere
civile Embedsmænd. (<sp>Litt</sp>.: <sp>Frantz
Møller</sp>, »Stamtavle over Familien G.« [Kbhvn
1875]).
<i>P. B. G.</i>
</chapter>

<chapter name="Grove, Carl Frederik">
<b>Grove,</b> <sp>Carl Frederik</sp>, dansk
Fyringeniør, f. 26. Decbr 1822, d. 26. Jan. 1883, blev
1844 <i>cand. polyt.</i> og ansattes 1852 som
Inspektør og Ingeniør ved Fyrvæsenet. Under hans
Ledelse er dette blevet stærkt udviklet, saa at
det ved hans Død kunde siges fuldt ud at staa
paa Højde med Udlandets. G. var desuden
Medlem af den jyske Kystsikringskommission,
foruden at han har ledet Anlægget af forsk.
private Havneanlæg. 1877—82 var G. Medlem af
Kbhvn's Borgerrepræsentation. 1851 udgav han
et af Videnskabernes Selskab prisbelønnet Skr.
om »Hørrens Produktion, Fabrikation og
Omsætning«.
<i>C. W.-S.</i>
</chapter>

<chapter name="Grove, George">
<b>Grove</b> [gro<sub>u</sub>v], <sp>George</sp>, eng. Musikforf. og
Leksikograf (1820—1900), var opr. Ingeniør,
men førtes efterhaanden over paa litterære og
kunstneriske Omraader, han blev Sekretær i
<i>Society of arts</i>, deltog i Redaktionen af
<i>Macmillans Magazin</i>, og paabegyndte 1879
Udgivelsen af et fire Binds Musikleksikon:
<i>Dictionary of music and musicians</i>, et af de bedste
Værker paa dette Omraade, til hvilket G.
havde sikret sig en Stab af udmærkede
Medarbejdere, ligesom han selv leverede adskillige
værdifulde Bidrag, saaledes Artiklerne »Beethoven«
og »Schubert«. Efter G.'s Død udkom Værket i
2. Udg. (1904—09) ved <sp>Fuller Maitland</sp>.
G., der i øvrigt ogsaa har beskæftiget sig med
bibelkritiske Studier, og som ved Oprettelsen
af <i>Royal College of music</i> (1882) blev udnævnt
til Direktør derfor og ophøjet i Adelsstanden,
har fremdeles 1896 udg. <i>Beethoven and his nine
Symphonies</i>.
<i>W. B.</i>
</chapter>

<chapter name="Grove, Gerhard Leslie">
<b>Grove,</b> <sp>Gerhard Leslie</sp>, dansk
Historiker, f. 7. Maj 1855, d. 15. Febr 1911. G., som
siden 1884 var ansat i Rigsarkivet, var godt
hjemme i dansk Personalhistorie og
Flaadehistorie og redigerede »Personalhist. Tidsskr.«
siden 1895. Han udgav »Rasmus Æreboes
Selvbiografi« (1889) og »Admiral Just Juels
Optegnelser fra hans Rejse i Rusland under Peter den
Store« (1893), dertil »Admiralerne Obdams og
Ruyters Dagbog fra deres Togter 1658—60«
(1907). Af megen Interesse for Kbhvn's
Historie er hans Udg. af Fortegnelsen over Byens
Huse og Indb. efter Branden 1728 (1906) og det
smukke Festskrift om Kbhvn's Havn (1908).
</chapter>

<chapter name="Grove, Hans Herman Steffen">
<b>Grove,</b> <sp>Hans Herman Steffen</sp>, dansk
Søofficer, f. 27. Decbr 1814, d. 17. Aug. 1866.
G. blev Officer 1833 og opnaaede 1861 at blive
Orlogskaptajn (Kommandør). Efter en meget
virksom Ungdom, i hvilken han var til Søs
saavel til Orlogs som Koffardis samt ansat ved
Søopmaalingen, var han i første slesvigske Krig
Chef for Dampskibet »Caroline Amalie«, senere
i Linieskibet »Skjold« og sluttelig
Næstkommanderende i Korvetten »Valkyrien«. Efter
Krigen gjorde han Tjeneste som
Krydstoldinspektør og Takkelmester, var 1861—62 Chef for
Korvetten »Hejmdal« i Vestindien, hvor han lagde
megen Konduite for Dagen under en Revolution
i Venezuela samt senere ved Bjergning af et
strandet eng. Linieskib. 1863 Ekvipagemester
paa Orlogsværftet. 1864 Flagkaptajn og Chef for
Fregatten »Sjælland«, med hvilken han 17.
Marts deltog i Affæren ved Svinemünde. 6.
Novbr 1865 indtraadte han som Marineminister
i Friis' Ministerium og forblev i dette indtil sin
Død.
<i>C. W.-S.</i>
</chapter>
