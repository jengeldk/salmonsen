Hongkong. De sluttede sig straks til G. og hans kin.
Forening; men det varede ikke længe, inden
de begyndte at blive betænkelige, da de saa
det ringe Maal af kristelig Indsigt, som G.'s
indfødte Medhjælpere havde.

1849—51 foretog G. en Rejse til næsten alle
Lande i Europa, hvor han alle Vegne
prædikede og fik oprettet Foreninger, der skulde
støtte Missionen i Kina. Mange af disse
Foreninger fik dog kun en kortvarig Levetid. G.
kom ogsaa til Kbhvn (1850), hvor der blev
stiftet en »Kinesisk Missionsforening« med Pastor
Chr. Kalkar som Formand. Under sin
Fraværelse i Europa havde G. overdraget Ledelsen
af den kin. Forening i Hongkong til
Baseler-Missionæren <sp>Hamberg</sp>, og denne fik snart
konstateret, at den godtroende G. var blevet ført
bag Lyset af sine kin. Medhjælpere. De fleste
af dem var ligefrem Bedragere, til Dels
Opiumsrygere og Afgudsdyrkere, der havde
opdigtet Beretningerne om deres Rejser og
Resultater. Mange af dem havde aldrig været paa
de Steder, som de angav, men opholdt sig i
deres Hjem i Nærheden, hvor de gjorde sig
til Gode for Rejsepengene. De Bøger, G. havde
givet dem med at uddele, kastede de bort,
ell. brændte dem, ell. solgte dem til
Bogtrykkeren, der saa anden Gang solgte dem til G.
Kort efter disse Afsløringer vendte G. tilbage
fra sin Rejse til Europa og døde, kun 48 Aar
gl, og den kin. Forening blev snart efter opløst.

G.'s i og for sig betydningsfulde Plan var
saaledes strandet p. Gr. a. den ganske
ukritiske og forhastede Maade, hvorpaa han søgte
at forcere den igennem. Herover bør det dog
ikke glemmes, at denne rigtbegavede og
uegennyttige Mand var besjælet af en brændende
Missionsiver og en rastløs Virketrang, der
gjorde ham til en af Banebryderne for den
protestantiske Mission i Kina. Særlig skyldes det jo hans
Tilskyndelse, at tyske Missionsselskaber optog
et Arbejde i Kanton-Provinsen. Bl. G.'s Skr kan
nævnes <i>A sketch of Chinese history ancient
and modern</i>, I—II (London 1834), <i>China opened</i>,
I—II (London 1838), »Gesch. des chinesischen
Reiches«, I—II (Quedlinburg og Leipzig, 1836).
»G.'s Gesch. des chinesischen Reiches«, udg. af
K. F. Neumann (Stuttgart og Tübingen, 1847).
(<sp>Litt</sp>.: G.'s <i>Journal of three voyages along
the coast of China in 1831—33</i> [London 1834];
G.'s »Dreijähriger Aufenthalt im Königreich Siam
nebst einer kurzen Beschreibung seiner drei
Reisen in den Seeprovinzen Chinas in den
Jahren 1831—33« [Basel 1835]; »Gaihan's (Karl
G.'s) Chinesische Berichte« [Kassel 1850]; G.'s
»Bericht seiner Reise von China nach England
und durch die verschiedenen Länder Europas«
[Kassel 1851]; »Meddelelser ang. Evangeliets
Udbredelse i Kina«, udg. af <sp>Chr. Kalkar</sp>,
Nr 1—36 [Kbhvn 1851—57]; »Evangelisches
Missions-Magazin« [Basel 1859], S. 450 ff.; [1875],
S. 99 ff., 145 ff.; [1903], S. 286 ff.; <sp>W.
Schlatter</sp>, »Gesch. der Baseler-Mission 1815—1915«
II [Basel 1916], S. 271—287).
<i>L. B-n.</i>
</chapter>

<chapter name="Gyula">
<b>Gyula</b> ['d<sub>j</sub>ulå] kaldes i Ungarn flere Flækker
i Komitaterne Veszprim, Ugocsa, Békés og
Klausenburg. <sp>Békés-G.</sp>, Hovedstad i Komitatet
Békés ved Hvide Körös og Jernbanelinien
Grosswardein—Szegedin, har et Slot, en Borgruin,
Vinavl, Kvægavl og (1910) 24284 mest
magyariske, kat. Indb.
<i>G. Ht.</i>
</chapter>

<chapter name="Gyula-Fehérvár">
<b>Gyula-Fehérvár</b> ['d<sub>j</sub>ulå-'fæhe.rva.r], se
<sp>Karlsburg</sp>.
</chapter>

<chapter name="Gyulai, Franz">
<b>Gyulai</b> ['d<sub>j</sub>ulaj], <sp>Franz</sp>, Greve, østerrigsk
Generalfelttøjmester, f. 1. Septbr 1798 i Pest,
d. 1. Septbr 1868 i Wien. Han indtraadte i den
østerr. Hær 1816 og avancerede saa hurtigt, at
han 1846 var Feltmarskalløjtnant. Ved
Udbrudet af den ital. Opstand og den piemontesiske
Krig 1848 var han Guvernør i Kystlandet og
bidrog til Redningen af den østerr. Marine. Fra
Juni 1849—Juli 1850 beklædte han Posten som
Krigsminister, hvorefter han sattes i Spidsen
for 5. Armékorps i Milano, udnævntes til
Felttøjmester og anvendtes ofte i diplomatiske
Sendelser. 1859 blev han ved Fredsbrudet Fører
for de østerr. Tropper i Italien og
Generalstatholder i Lombardiet. Han overskred
Tessin, men i St. f. at forsøge at spærre de til
Hjælp for Fjenden ilende Franskmænd Vejen,
blev han staaende i Lamellina og afventede
Forstærkning, medens Franskmændene
uhindrede indtraf paa Krigsskuepladsen. Efter de
uheldige Fægtninger ved Montebello og
Palestro gik G. tilbage over Tessin, der ligeledes
overskredes af Fjenden. Efter at have lidt
Nederlaget ved Magenta 4. Juni rømmede G.
Milano og alle de ved Po besatte Punkter og trak
sig tilbage bag Mincio. 16. Juni nedlagde han
Overkommandoen og trak sig tilbage til
Privatlivet. Ved forsk. Skr gendrev han de overdrevne
Beskyldninger, der rettedes mod ham for hans
Forhold under Felttoget.
<i>B. P. B.</i>
</chapter>

<chapter name="Gyulai, Pál">
<b>Gyulai</b> ['djulaj], <sp>Pál</sp>, ung. Digter og Kritiker
(1826—1909), blev 1875 Prof. i ung. Litt. ved
Univ. i Budapest og var 1881—90 Præsident
for Kisfaludy-Selskabet. Han har vundet sig et
Navn som lyrisk Digter og tillige skrevet
Noveller, litteraturhistoriske og kritiske Værker
(bl. a. en fortrinlig Monografi over Vörösmarty).
Fra 1873 redigerede han Ungarns fornemste
litterære Tidsskrift »Budapesti Szemle«.
<i>C. B-s.</i>
</chapter>

<chapter name="Gyvel">
<b>Gyvel,</b> se <sp>Sarothamnus</sp>.
</chapter>

<chapter name="Gyvelkvæler">
<b>Gyvelkvæler</b> (<i>Orobánche</i> [Tournef.] G.
Beck), Slægt af Gesneriaceerne, Rodsnyltere
med gullige ell. brunlige Lysskud, hvis Blade
alle er skældannede. Frøenes Spiring sker kun
i umiddelbar Nærhed af en dertil egnet Rod
af en anden Plante (Næringsroden). Spidsen
af en rodlignende Traad fra Kimen træder da
i nøje Forbindelse med Næringsroden,
dannende et første Haustorie. Den Del af den
rodlignende Traad, som ligger uden for
Næringsroden, udvikler sig til selve
Gyvelkvælerplanten; fra den nederste Del af denne dannes der
ny Rødder, som med deres Haustorier ligeledes
gaar i Forbindelse med Værtroden. I
Blomsterne, der sidder i aks- ell. klaseformede
Stande, mangler det bageste Bægerblad ofte, og de
4 andre vokser da sammen til 2 sidestillede.
Støvdragerne er tomægtige. Frugten er en
enrummet Kapsel med talrige, meget smaa Frø.
Kimen er ellipsoidisk og ikke udpræget i Blade
og Rod. C. 90 meget foranderlige Arter, baade
i varme og tempererede Egne. I Danmark
vokser 3 Arter, alle meget sjældne. <sp>Stor G.</sp>
