gik over Tauber og besatte Würzburg. Ved
Udbrudet af Krigen 1870—71 sattes han i Spidsen
for 8. Armékorps. Med afgørende Resultat greb
han ind i Kampen ved Spichern 6. Aug.,
kæmpede 18. Aug. ved Gravelotte og deltog i
Cerneringen af Metz til Fæstningens Kapitulation.
Under General Manteuffel's Kommando drog
han dernæst til det nordvestlige Frankrig og
deltog her med sit Korps i Slagene ved Amiens,
ved Hallne-Floden og ved Bapaume. Da
Manteuffel 9. Jan. 1871 ansattes ved den tyske
Sydhær, fik G. Overkommandoen over 1. Armé, med
hvilken han slog den franske Nordhær under
General Faidherbe 19. Jan. ved St Quentin.
For sine Fortjenester i Felttoget fik han
Storkorset og en betydelig Dotation. Efter Krigen
førte han Kommandoen over 8. Armékorps i
Koblenz, hvor der 1883 rejstes ham et
Mindesmærke. G. har deltaget i over 60 Slag ell.
Fægtninger. Han viste en usædvanlig Omhu for sine
Soldater, der blindt fulgte ham selv under de
vanskeligste Forhold. Foruden forsk.
Skildringer af Begivenheder i Krigen 1866 og 1870—71 i
har G. skrevet »Vier Jahre in Spanien; die
Karlisten, ihre Erhebung, ihr Kampf und ihr
Untergang, Skizzen und Erinnerungen aus dem
Bürgerkriege« (1841), der er et af de bedste
Kildeskrifter om Karlistkrigen 1836—40, samt
»Reise- und Lagerbriefe aus Spanien und vom
spanischen Heer in Marokko« (1863). (<sp>Litt</sp>.:
<sp>Zernin</sp>, »Das Leben des Königl. preuss.
General der Infanterie A. v. G.« [Berlin 1895—97];
<sp>Samme</sp>, »A. v. G., eine Auswahl seiner Briefe
[an seine Gattin] mit einem einleidenden
Lebensbild« [Berlin 1901]).
<i>B. P. B.</i>
</chapter>

<chapter name="Göckingk, Leopold Friedrich Günther v.">
<b>Göckingk</b> ['gökeŋk], <sp>Leopold Friedrich
Günther v.</sp>, tysk Digter, f. i Groningen 13.
Juli 1748, d. i Schlesien 18. Febr 1828. Han
studerede Jura i Halle, hvor han stiftede
Bekendtskab med Bürger, og traadte ind i
Statstjenesten. Indtil 1807, da han tog sin Afsked,
beklædte han en Rk. ansete Embeder, var
tilsidst Geheimekonferensraad i Berlin og blev
1789 adlet af Friedrich Wilhelm II. Sin poetiske
Produktion indledede han med »Sinngedichten«
(1772) og udgav senere »Lieder zweier
Liebenden«, der samlede Opmærksomhed om hans
Navn ved deres Følelsesfuldhed. Hans
Brevveksling med Bürger og Gleim, hvem han havde
lært at kende under sin Embedsvirksomhed i
Halberstadt, har for vor Tid mere Bet. end
hans Digtning, som J. Minor har udgivet i
Udvalg i 73. Bd af Kürschners »Deutsche
Nationallitteratur«.
<i>C. B—s.</i>
</chapter>

<chapter name="Goedeke, Karl">
<b>Goedeke</b> ['gø.d<sub>ə</sub>k<sub>ə</sub>], <sp>Karl</sp>, tysk
Litteraturhistoriker, f. i Celle 15. Apr. 1814, d. i Göttingen
28. Oktbr 1887. Først studerede han i Göttingen
Filologi og Litteraturhistorie, men blev 1838
knyttet til den Hahn'ske Hofboghandel i
Hannover som litterær Konsulent. Han bosatte sig
1859 i Göttingen, hvor han 1873 blev udnævnt
til ekstraordinær Prof. i Litteraturhistorie ved
Univ. Under Pseudonymet Karl Stahl havde
han 1839 udgivet den aristofaniske Komedie
»König Kodrus, eine Missgeburt der Zeit«,
senere fulgte et Bd Noveller. Men han forlod nu
Digtningen for at dyrke den litteraturhistoriske
Monografi (»Kniffes Leben und Schriften« 1844),
»Emanuel Geibel« (1869), »G. A. Bürger in
Göttingen und Gellinghausen« (1873). Hans
Hovedværk er dog »Grundriss zur Geschichte der
deutschen Dichtung«, der udkom i 3 Bd
(1859—81), senere i nye, udvidede Udg. ved E. Goetze
og Fr. Muncker. G. forestod den
historisk-kritiske Udg. af »Schiller's sämtliche Schriften«
(1867—76, 15 Bd), udgav »Geschäftsbriefe
Schillers« (1875) og »Goethes Leben und Schriften«
(1874).
<i>C. B-s.</i>
</chapter>

<chapter name="Gödecke, Peter August">
<b>Gödecke</b> ['gø.dæk<sub>ə</sub>], <sp>Peter August</sp>, sv.
Forf. og Pædagog, f. 2. Juni 1840, d. 18. Aug.
1890, blev Student 1861, fil. Kand. 1869,
hvorefter han blev Forstander for den ene af de 3
lige gl. ældste Folkehøjskoler i Sverige, den
ved Herrestad i Östergötland, som siden (1872)
flyttedes til Lunnevad. 1872 blev G. <i>Dr. phil.</i>
og 1873 Forstander for Örebro Amts første
Højskole. 1876—79 var han Hovedredaktør for
»Aftonbladet«, og fra 1880 var han Rektor for
Skolelærerseminariet i Vexiö. G. sendte Bidrag til
adskillige Tidsskrifter, men vandt størst Ry ved
sin fortræffelige Overs. af Eddaen (1877), som
lønnedes med Letterstedtska priset.
<i>A. M. D.</i>
</chapter>

<chapter name="Göding">
<b>Göding</b> ['gø.deŋ], By i tidligere østerr.
Mähren, nu Csekoslovakiet, ved højre Bred af den
her sejlbare March, Knudepunkt paa
Jernbanelinien Krakau—Wien, var Hovedbyen for det
kejserlige Hus' Godser i Mähren og har (1910)
12197 Indb. Der findes et gl., stort kejserligt
Slot, en stor Tobaksfabrik samt Sukker-,
Stivelse- og Spiritusfabrikation.
<i>G. Ht.</i>
</chapter>

<chapter name="Gødning">
<b>Gødning</b> (af »at gøde« ɔ: gøre [Jorden] god),
Materiale, der væsentlig p. Gr. a. dets Indhold
af visse Plantenæringsstoffer, navnlig Kvælstof,
Fosforsyre og Kali, paaføres Jorden for at
vedligeholde ell. forøge dens Ydeevne.
Gødningsmidlernes Virkning kan være baade direkte og
indirekte: <sp>direkte</sp>, naar deres Værdi alene
beror paa Indholdet af Plantenæringsstoffer;
<sp>indirekte</sp>, naar de uden Hensyn til deres
eget Indhold bidrager til, at Jordens
Frugtbarhed forøges. Materiale, der <sp>alene</sp> har
saadan indirekte Virkning, plejer man ikke
at henregne til G., men til
Jordforbedringsmidler. De fleste Handelsgødninger har alene
direkte Virkning, medens f. Eks. Staldgødning
virker baade direkte og indirekte.

Tilførsel af G. paa de dyrkede Jorder (disses
»Gødskning«) er nødvendig af flg. Grunde. 1) I
mange Tilfælde er Jordens opr. Beholdning af
tilgængelig Plantenæring for ringe til at
frembringe lønnende Afgrøder, f. Eks. Hede- og
Sandjorder. 2) I adskillige Tilfælde besidder
Jorden de fleste Betingelser for at producere
rige Afgrøder, men mangler eet ell. faa
Næringsstoffer, f. Eks. Mosejorder, der i Reglen
er forholdsvis fattige paa Fosforsyre og Kali,
ofte ogsaa paa Kalk, medens de i øvrigt kan
være særdeles frugtbare. 3) Med Afgrøderne
bortføres større ell. mindre Mængder af
Plantenæring fra Jorden; denne maa — i alt Fald
delvis — erstattes ved Tilførsel af G., hvis
Jordens Produktionsevne skal vedligeholdes.
4) Ved de dyrkede Jorders Bearbejdning, det
heraf følgende livlige Luftskifte og den
