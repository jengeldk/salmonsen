Søskende, maatte han i fl. Aar arbejde strengt for
Brødet, dels som Dekoratør, dels ved at kopiere
Portrætter. Enkelte selvstændige Kunstværker
fik han dog udført i denne Periode, saaledes
det kønne Genremaleri »En Jæger viser en lille
Pige sit Bytte«, men først 1835 begyndte der at
vise sig lysere Udsigter; han fik da efter at
have udstillet et karakterfuldt Portræt af
Præsten og Digteren Boye samt et Billede af
Kronborg en Rejseunderstøttelse for fl. Aar og begav
sig til Italien, hvor han opholdt sig 1835—44.
Før denne Rejse havde H. fornemmelig vundet
Anerkendelse som en flink Kompositør og
Tegner; i Formgivningen og delvis ogsaa i Farven
havde han vist sig kendelig paavirket af sin
Lærer, Eckersberg. Opholdet i Italien medførte
en rig og mangesidig Udvikling. Tydeligst viser
denne sig i de mange i høj Grad gennemførte
Friluftsstudier, han malede efter antikke
Bygninger, ofte med en mere ell. mindre rig
Staffage, Arbejder, der indtager en fremragende
Plads i hans Produktion ikke alene som
ypperlig formede Kunstværker, men ogsaa ved
Farvens Harmoni og Lyskraft saavel som ved
livfuld og delikat Behandling af Enkelthederne.
I Syden naaede ogsaa hans Opfattelse af
Menneskelegemet frem til større Frihed, dels
derved, at han ivrig studerede den nøgne Model,
dels ved Fordybelse i den antikke Kunst. Hans
Hovedværker fra Rejsen er »Bocciaspillere ved
Vesta-Templet i Rom«, »Et Selskab af danske
Kunstnere i Rom« og »Scene paa Moloen ved
Neapel«; navnlig det sidstnævnte er et
Folkelivsbillede af Rang. Efter en Tid at have
studeret i Neapels Museum og i Pompeji fuldendte
H. i Rom sammen med Hilcker en Rk.
Akvareludkast til Udsmykning af det kjøbenhavnske
Universitets Forhal og Hovedtrappe, og 1844
drog han hjem for at tage fat paa selve dette
Arbejde. Det sysselsatte ham i en Rk. af Aar,
og Resultatet blev for hans Vedkommende —
Hilcker skyldes den dekorative Del af Arbejdet
— de 8 store Fresker, som udgør Hallens
Hovedprydelse. Hvad der end lader sig
indvende mod fl. af de enkelte Kompositioner, og
med hvor stor Ret end f. Eks. den gennem hele
Værket gaaende Mangel paa livfuldt
fysiognomisk Udtryk er bleven fremhævet, maa det dog
hævdes som en Kendsgerning, at han ikke blot
gik til det store Arbejde med fuld Alvor og
Kærlighed, men ogsaa gennemførte det med en
Ihærdighed og Dygtighed, der ikke maa
vurderes lavt. Fra sine Studier i Syden havde han
erhvervet sig en i dansk Kunst sjælden Klarhed
over Kravene til det monumentale Maleri og
udviklet sin Sans for stor og betydningsfuld Stil;
med inderlig Hengivenhed havde han levet sig
ind i den klassisk-mytologiske
Forestillingskreds, lært dens Typer at kende og gjort sig
fortrolig med dens Former. H.'s Kunstneraand
er i Slægt med Antikkens, og dette Forhold
kommer ham til gode ved Udarbejdelsen af de
mytologiske Fresker, for saa vidt han her naar
en beundringsværdig Klarhed i Skildringen af
Situationen og dens Bet., en Simpelhed i
Anordningen, en Renhed i Opstillingen af den
enkelte Fig., der ikke blot vidner om Studium
af de givne Forbilleder, men lige saa fuldt om
en egen Art af medfødt Evne.

Af større Enkeltbilleder af H. maa nævnes
»Ægirsgildet«, der udstilledes 1858 og nu
tilhører Nationalgaleriet, en ved sin klare
Fortælling værdifuld Illustration, og det store
Billede »Den grundlovgivende Rigsdag«
(Frederiksborg Mus.), hvori der findes gode Grupper,
men som i øvrigt ikke har sin Styrke i Retning
af sluttet Komposition ell. af personlig
Karakteristik. Højere i Retning af psykologisk
Skildring naaede H. i enkelte af sine Portrætter,
som Grundtvig, Rasmus Nielsen og Ploug, samt
i et Par Selvportrætter. Som Genremaler har
H. udført elskværdige Børnebilleder; endvidere
har han tegnet adskillige Illustrationer, bl.
hvilke vel de til Folkeviserne om Marsk Stig er
de kraftigste og ejendommeligste. — H. var en
dyb og alvorlig Kunstner med et varmt og rigt
Følelsesliv, som det dog kun undtagelsesvis
lykkedes ham at give et helt friskt og
umiddelbart tiltalende Udtryk. Som Praktiker led han
af en Ubehjælpsomhed, der mere ell. mindre
sætter sit Præg i næsten alle hans Arbejder
med Undtagelse af hans smaa
Arkitekturmalerier, enkelte Landskaber og Portrætter.
<i>(S. M.). P. J.</i>
</chapter>

<chapter name="Hansen, Carl Ludvig">
<b>Hansen,</b> <sp>Carl Ludvig</sp>, dansk Gartner, f.
7. Aug. 1813, d. 18. Apr. 1895, anlagde 1841 et
Handelsgartneri paa Vesterbrogade i Kbhvn,
hvilket snart erhvervede sig stort Ry for sine
fortrinlige Kulturer og den gennemførte Orden,
der herskede overalt. Sin store Bet. har det
særlig haft som Lærested for unge Gartnere.
H. var Æresmedlem af det kgl. danske
Haveselskab og af Alm. dansk Gartnerforening.
<i>L. H.</i>
</chapter>

<chapter name="Hansen, Carl Martin">
<b>Hansen,</b> <sp>Carl Martin</sp>, dansk
Billedhugger, f. i Kolding 8. Juli 1877, Snedkersvend og
Billedskærer. Gennemgik Kunstakademiet
1897—1900; derefter arbejdede han hos Bissen, Stein
og Aarsleff. Paa Charlottenborg debuterede han
1900 med en Kvindebuste; derefter dekorative
Arbejder, fl. Buster, Statuetter og Kattestudier.
1904 udstillede han den legemsstore Figur
»Haabet« samt den lille »Hygæa«, der af
Foreningen for Sundhedspleje skænkedes Kong
Christian IX til hans Regeringsjubilæum; 1908
Statuetten »Se, alt er blevet nyt«, der blev solgt
fl. Gange, bl. a. til dansk Skulpturforening. 1912
opstilledes paa Langelinie hans Monument for
Prinsesse Marie. For den kgl. Porcelænsfabrik
har H. modeleret en Mængde mindre Figurer,
danske Folketyper, især Amagerbønder, samt
de to 1909 udstillede Kolossalbuster af Kong
Frederik VIII og Dronning Louise. Mellem hans
andre Buster kan fremhæves Morten Eskesen,
L. C. Müller, opstillet i Bronze ved Ranum
Seminarium, samt den sønderjydske Patriot Peter
Skou, Bukshave, bl. de dekorative Arbejder
Mindesmærket over Carl Ploug, Kolding, med
en Heimdal-Figur efter Udkast af L. Frølich,
og Monumentet over G. Matthison-Hansen, Vestre
Kirkegaard. Han vandt en <i>Mention honorable</i>
paa Verdensudstillingen i Paris 1900 og en
Guldmedaille paa Verdensudstillingen i Bryssel 1910.
S. A. fik han det Ancher'ske Legat.
<i>(S. M.). P. J.</i>
</chapter>

<chapter name="Hansen, Christian Ditlev Ammentorp">
<b>Hansen,</b> <sp>Christian Ditlev
Ammentorp</sp>, dansk Apoteker, Fabrikant og Godsejer,
