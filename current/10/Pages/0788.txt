dermed Hammerklodsen ned. Naar denne er
kommen i sin nederste Stilling, trykker den
derpaa siddende Rulle <i>r</i> paa Vinkelvægtstangen
<i>n</i>; herved <sp>løftes</sp> Glideren, Overdampen faar
Adgang til Udblæsningsrøret, hvilken Stilling er
vist paa Figuren, Underdamp hæver Stempelet.
For at H. altid kan være rede til Arbejde, er
Vægtstangsarmen <i>h</i> ved en Fjeder presset mod
et Fremspring paa Cylinderen <i>t</i>, saa at
Glideren ikke kan gaa ned, men at der er saa megen
Damp i Cylinderen, at H. staar i sin øverste
Stilling. Udløser man <i>h</i> fra <i>t</i>, hvilket bekvemt
kan ske med Foden ved at træde paa et Traad
ell. i en Stigbøjle (<i>m</i> paa Fig. 12), kastes H. ned
og løftes derpaa atter. Arbejderen kan saaledes
regere H. med Foden og har Hænderne fri.
Spiralfjederen <i>F</i> giver Prel, ved Vægtstangen
<i>K</i> aabnes og lukkes Dampledningen; der er
mange mindre Afvigelser ved Styreorganerne,
saavel de indre som de ydre, ved de forsk.
Konstruktioner. Fig. 12 er nærmest af
<sp>Naylor</sp>'s Konstruktion, hvis Princip er frisk
Underdamp og frisk Overdamp, den er fra 1857,
<sp>Condie's H.</sp> fra 1846 har den
Ejendommelighed, at Stempelet staar stille, og
Dampcylinderen gaar op og ned; den er upraktisk;
<sp>Morrison's H.</sp> fra 1854 styrer ikke Hammerklodsen
ved Skinner, men har en gennemgaaende tyk
Stempelstang, der styres i Stoppebøsser i begge
Cylinderender, H. kan derved bygges lavere,
den ses meget alm.; sjældnere er <sp>Daelen's
H.</sp> fra 1852, som paa en ejendommelig Maade
lader Underdampen, naar H. er løftet, gaa op
over Stempelet og virke som Overdamp. I den
senere Tid er <sp>Reinecker's
Compounddamphammer</sp> fremkommen, hvis 2
Dampcylindre sidder oven paa hinanden.

De <sp>pneumatiske H.</sp> ligner saa at sige
i eet og alt Damphamre, kun at fortættet Luft
her erstatter Dampen, den største fra Terni er
alt omtalt.

<sp>Gashamrene</sp> skriver sig fra 1885 og har
paa sine Steder vundet stor Udbredelse, Fig. 13
viser en saadan. Der er en enkelt Opstander <i>G</i>,
som foroven bærer Cylinderen <i>C</i>, der gennem
Aabningen <i>a</i> modtager Blandingen af Gas og
Luft, som tændes ved Flammen <i>n</i> og derved
eksploderer. Stempelet <i>B</i> kastes da nedefter, og
Klodsen <i>A</i> føres mod Ambolten <i>V</i>, derpaa løfter
den dobbelte Spiralfjeder <i>F</i> atter Stempelet,
og H.-Slaget reguleres ved Vinkelvægtstangen
<i>H</i> med Trækstang <i>K</i> og den dobbelte
Vægtstang <i>i</i>, der bevæger et med Ventiler forsynet
Stempel <i>m</i>, som suger Knaldluften ind i
Cylinderen <i>C</i>. I den paa Figuren viste Stilling
aabnes ved en Kile, som bevæges af Stangen <i>K</i>,
for Flammen, og Eksplosionen foregaar.
Trykkes saa <i>H</i> ned, vil ogsaa Stempelet <i>m</i> gaa ned,
Udstrømningsaabningen <i>u</i> bliver fri, men der
lukkes af for Flammen, Fjederen <i>F</i> presser
ved at paavirke Stempelet <i>B</i> den forbrugte
Luft ud gennem <i>u</i>. Et eget Apparat tjener til
at forandre Slagstyrken, til dette hører
Haandtaget <i>N</i> og Hulrummet <i>Z</i>. En Gashammer, hvis
Faldvægt var 36 kg med et Hæv paa 152 mm
og en Cylinderdiameter paa 180 mm, brugte i
100 Slag 30 l Belysningsgas, Slagets Energi var
56 Kilogrammeter.

Mindre H., navnlig Damphamre, findes
undertiden som <sp>Duplekshamre</sp>, idet man
for at spare paa Stativ paa samme Opstander
har anbragt 2 H., een paa hver Side.
<i>F. W.</i>
</chapter>

<chapter name="Hammer (Tømmer)">
<b>Hammer</b> kaldes det Stk. Tømmer, som ved
Nedtapning anbringes oven paa en Rk. Pæle
for at samle disse til en Helhed. H. benævnes
ogsaa <sp>Holm</sp>. F. Eks. det vandrette Stk.
Tømmer, der foroven afslutter et Bolværk.
<i>C. B-r.</i>
</chapter>

<chapter name="Hammer (Ruser i Trærammer)">
<b>Hammer</b> kaldes i det sydvestlige Jylland
smaa Ruser i Trærammer, som til Brug ved
Aalefangsten kan anbringes i Stemmeværkerne.
Ordet Hamme er beslægtet med højtysk <i>hamen</i>,
middelnedertysk <i>hame</i> (Ruse) og mulig med
lat. <i>hamus</i> (Fiskekrog). Det har intet med
delte Ord at gøre, naar Bundbjælken i
Stemmeværkerne kaldes Bund-H. (ell. Hammertræ), og
den Bjælke, der støtter Stigbordene over
Vandet, H.-Bjælke.
<i>C. V. O.</i>
</chapter>

<chapter name="Hammer (anat.)">
<b>Hammer</b> (anat.), se <sp>Øre</sp>.
</chapter>

<chapter name="Hammer (norsk Herred)">
<b>Hammer,</b> norsk Herred, hedder nu Hamre
(s. d.).
</chapter>

<chapter name="Hammer, Bernhard">
<b>Hammer,</b> <sp>Bernhard</sp>, schweizisk
Statsmand (1822—1907), blev 1850 Sagfører og 1853
Dommer i sin Hjemstavn, Kanton Solothurn;
gjorde allerede 1847 som Artilleriofficer Tjeneste
i Krigen mod det kat. Sonderbund og blev 1862
Oberst. Han var 1868—72 Schweiz' Sendemand
i Berlin og 1875—90 Medlem af Forbundsraadet,
hvor han fortrinsvis styrede Finansvæsenet;
var to Gange (1879 og 1889) Forbundspræsident
og tog efter sin Afgang Sæde i Nationalraadet
indtil 1896.
<i>E. E.</i>
</chapter>

<chapter name="Hammer, Christian">
<b>Hammer,</b> <sp>Christian</sp>, norsk
Kunstsamler, f. paa Storhamar Gaard, Hedemarken, 1818,
d. 13. Febr 1905 i Sthlm. H. kom i
Guldsmedelære i Kria, hvorfra han 1837 drog til Kbhvn,
hvor H. C. Ørsted blev hans Beskytter og
skaffede ham Adgang til Forelæsninger,
Biblioteker og Kunstakademiet. Det i Kbhvn
erhvervede Grundlag, af Dannelse udvidede H.
under sit paafølgende fleraarige Ophold i Paris,
hvor han fortsatte sin fagmæssige Uddannelse
som Juvelér, sluttede Forretningsforbindelser
og vandt Tillid, saa at han i nogle Aar som
Repræsentant for Paris-Firmaer i hans Fag
rejste hele Europa rundt. 1846 bosatte han sig
i Sthlm, hvor han i en Række af Aar drev
en stor Juvelérforretning og ved Siden heraf
efterhaanden kom op i udstrakt praktisk
Virksomhed som Bygningsentreprenør,
Teaterentreprenør m. m. Kendt over hele Europa blev
H.'s Navn imidlertid som Grundlægger og Ejer
af det saakaldte <sp>H.'s Museum</sp>, hvortil han
begyndte at gøre sine første Indkøb omkr. 1848;
1869 talte Samlingen c. 70000 Numre og ved
Beg. af 1880'erne meget over 100000 Numre
Antikviteter, Kunst og Kunstindustri og over
100000 Bd trykte Bøger — den største
Privatsamling, som nogen Sinde har været
istandbragt i Norden, og i mange enkelte Grupper
overragende selv Indholdet i offentlige Museer
som South Kensington i London, Hotel Cluny
i Paris m. fl. I Beg. af 1860'erne købte H.
»Byströms Villa« paa Djurgården, og fra den
Tid af var hans Samlinger installerede dels
derude, dels i hans Ejendom i Sthlm. Anlagte
efter en meget bred Plan var hans Samlinger
