Hustru, har H. udfoldet en stor Virksomhed
som Oversætter. Han har indført Værker af
Holberg, H. C. Andersen, Søren Kierkegaard,
Ibsen, Bjørnson, Strindberg o. m. fl.
skandinaviske Forfattere i den russ. Litt. og har til
Dansk bl. a. oversat Bøger af Gontscharov og
Tolstoj. I russiske Tidsskrifter har han skrevet
om Opdragelse og om sociale Forhold i de
skandinaviske Lande. Fl. af disse Artikler er
senere udkommet i Bogform (»Samfundets
Selvhjælp i Danmark, Norge og Sverige« [1898],
»Hjælp ved Arbejde« [1899] o. fl.) og har givet
Anledning til, at den russ. Stat har benyttet H.
til Leder af sociale Arbejder f. Eks. under
Hungersnød. Fl. Gange er han blevet udsendt
paa Studierejser til vesteuropæiske Lande; efter
et Ophold i England udgav han 1915 Bogen
»Børneforsorg i England«. 1917 tiltraadte han
en Rejse til Danmark for at studere
Folkehøjskoler og Landbrugsskoler.
<i>H. C—e.</i>
</chapter>

<chapter name="Hansen, Peter Olaf Ryberg">
<b>Hansen,</b> <sp>Peter Olaf Ryberg</sp>, dansk
Teolog, f. 20. Febr 1860 i Kbhvn, d. 29. Apr.
1911. Efter at være bleven Student 1877 og
teologisk Kandidat 1883 virkede han til sin
Død som en meget søgt Manuduktør; 1907 fik
han tillige en Stilling som Bibliotekar ved
Industriforeningens Bibliotek. I sine senere Aar
søgte han at gøre den moderne, liberale
Teologis Resultater bekendt for den danske
Læseverden og var den egl. Leder af Serien
»Religionshistoriske Smaaskrifter«, hvortil han selv
skrev: »Opstanden fra de døde« (1911); blandt
hans øvrige Arbejder kan nævnes
»Evangelierne som Kilder til Jesu Liv« (1904) og »Det
ældste Evangelium« (1910) samt talrige
Tidsskriftartikler.
<i>H. M.</i>
</chapter>

<chapter name="Hansen, Robert Emil">
<b>Hansen,</b> <sp>Robert Emil</sp>, dansk Musiker,
Broder til Pianistinden Agnes Adler, f. i Kbhvn
25. Febr 1860, fik Undervisning i Hjemmet af
Faderen, Violoncellisten Karl Emilius H., og
udmærkede sig ved en ualmindelig tidlig
Udvikling. Kun 11 Aar gl optraadte han offentlig
paa Koncerter, 14 Aar gl blev han Elev af
Musikkonservatoriet, hvor han studerede 2 Aar
(under Rüdinger, senere under Franz Neruda
i Violoncelspil), og 17 Aar gl blev han Medlem
af det kgl. Kapel. Ved Siden deraf optraadte
han med en Rk. store Kompositioner dels for
Orkester (to Symfonier, to Suiter,
Violoncelkoncert, Pianokoncert), dels for Kammermusik
(Kvartetter, Kvintet, Trio, Sonater, Solostykker
m. m.), alle offentlig opførte. Forholdene i
Danmark blev ham dog for smaa i Længden,
og han indstillede sig 1891 til Konkurrencen om
en Violoncellistplads ved
Gewandhaus-Koncerterne og Stadtteatret i Leipzig, sejrede ved
den og fik Pladsen. Af hans senere Arbejder
mærkes en Opera »Frauenlist« (Sondershausen
1911), en Operette »Die wilde Komtesse«
(Eisenach 1913), en Strygekvartet samt en Symfoni
(1918).
<i>A. H.</i>
</chapter>

<chapter name="Hansen, Sigvard Marius">
<b>Hansen,</b> <sp>Sigvard Marius</sp>, dansk
Landskabsmaler, f. i Kbhvn 23. Maj 1859. Efter
at være uddannet paa Akademiet samtidig
med, at han ernærede sig som Porcelænsmaler,
har han fra 1882 stadig udstillet Landskaber,
mest Vinterbilleder. H. har tillige raderet fl.
større Landskaber, saaledes »Vinterlandskab«
(1894), »Vinterdag ved Esrom Sø« (1896) og
»Landevej i Udkanten af en Skov« (1897).
<i>(S. M.). P. J.</i>
</chapter>

<chapter name="Hansen, Søren">
<b>Hansen,</b> <sp>Søren</sp>, dansk Antropolog, f. i
Odense 27. Juni 1857, <i>cand. med.</i> 1885,
Politilæge i Kbhvn 1895. H., der havde studeret
Antropologi i Udlandet, særlig ved École
d'Anthropologie i Paris, indledede en
antropologisk Undersøgelse af Grønlænderne, i hvilken
Anledning han har foretaget fl. Rejser til
Grønland og i »Meddelelser om Grønland«, Bd VII,
X og XVII, skrevet »Bidrag til
Østgrønlændernes Antropologi« (1886), Bidrag til
Vestgrønlændernes Antropologi« (1892) og »Bidrag til
Eskimoernes Kraniologi« (1895). H. har yderligere
i »Aarb. f. nord. Oldkynd. og Hist.« (1893)
behandlet den danske Bronzealderbefolknings
Kraniologi, og han er forretningsførende
Medlem af den antropologiske Komité i Kbhvn, der
leder Masseundersøgelser af det danske Folks
Legemsbygning samt øvrige fysiske Forhold og
udgiver »Meddelelser om Danmarks
Antropologi«, hvor H. ogsaa har offentliggjort en Rk.
Arbejder om dansk Antropologi.
<i>H. P. S.</i>
</chapter>

<chapter name="Hansen, Søren Lexow">
<b>Hansen,</b> <sp>Søren Lexow</sp>, norsk
Billedhugger, f. 28. Aug. 1845 paa Eker, d. 16. Jan.
1919, blev Student 1866 og studerede Jura.
Samtidig begyndte han at modelere under
Middelthun's Vejledning og udførte en »Vala«
i siddende Figur, som skaffede ham
Anerkendelse som en lovende Kunstner. Han fortsatte
sin Uddannelse i Dresden og München, indtil
1878, da han kom til Kbhvn, hvor han en Tid
arbejdede i den danske Terrakottafabrik. Her
udførte han i mindre Maalestok den »Vala«,
som i alt væsentligt ligger til Grund for hans
senere bekendte Værk. 1879 opholdt han sig i
Norge og udførte i denne Tid kun nogle
mindre betydelige Arbejder. 1884—87 var han i
Paris, hvor den fr. Skulptur aabnede hans Øjne
og drev ham til et indtrængende Naturstudium.
Han udførte her sin »Vala, opstegen af Graven,
bebuder Ragnarok«, et Værk af dyb
Inspiration og megen Fantasi og overordentlig
virkningsfuldt, og fik den udstillet 1887; den gjorde
megen Opsigt og indkøbtes, foreløbig i Gips,
til Nationalgaleriet i Kria, der senere har ladet
den støbe i Bronze. Denne Statue er hans
eneste større Arbejde. Hans stærke Selvkritik og
solide Egenskaber hindrede hans Produktion,
men udviklede en sjælden nobel og helstøbt
Karakter, der frembyder adskillige Ligheder
med hans ædle Lærer Middelthun. Siden Slutn.
af 1880'erne boede han i Kria.
<i>(Fr. O.). C. W. Sch.</i>
</chapter>

<chapter name="Hansen, Theophilus Edvard">
<b>Hansen,</b> <sp>Theophilus Edvard</sp>,
danskfødt østerr. Arkitekt, Broder til ovenn. H. C.
H., f. i Kbhvn 13. Juli 1813, d. i Wien 17. Febr
1891. H. uddannedes under Vejledning af Hetsch
og sin Broder og gennemgik Kunstakademiet,
hvis lille Guldmedaille han 1835 vandt for
Opgaven »et Teater«. Som ung Kunstner tegnede
han allerede en Rk. Fortegninger for
Haandværkere, hvad han fortsatte med hele sit Liv
igennem, og samtidig opmaalte han Ribe
Domkirke og indgav et Projekt til dens
Restauration, som dog ikke blev fulgt. Da hans ældre
Broder havde opnaaet en indflydelsesrig
Stilling i Grækenland, og han selv ikke følte sig
