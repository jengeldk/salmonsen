Bakkeskrænter; temmelig alm. i Danmark, mangler i
Norge. <sp>Tyndakset G.</sp> (<i>O. masculus</i> L.), 15—30
cm høj; de ydre Blosterblade er til sidst
udadbøjede; Blostret er purpur, Læben ved
Grunden hvid med mørkerøde Pletter. Alm. paa
Enge og i Skove i Danmark og i Norge langs
Kysten. — Hos flg. Arter er Knoldene mere ell.
mindre dybt delte, og de ydre Blosterblade
udstaaende ell. tilbagebøjede. <sp>Hylde-G.</sp> (<i>O.
sambucinus</i> L.), 10—25 cm høj, med valseformede
og mindre stærkt delte Knolde; Blostret er
hvidgult ell. rødligt, Læben mørkere med røde
Pletter. I Krat, meget sjælden i Danmark og
Norge. <sp>Maj-G.</sp> (<i>O. latifolius</i> L.), 15—30 cm
høj, med sammentrykte og stærkt delte Knolde;
Stænglen er hul og har 4—6 Blade, der er
bredest paa Midten og i Spidsen flade; de er,
ligesom hos flg. Arter, stærkt brunplettede;
Blostret rødt med mørkere Pletter. Alm. paa
Enge i Danmark, ej i Norge. <sp>Kødfarvet G.</sp>
(<i>O. incarnatus</i> L.), 15—40 cm høj; adskiller sig
fra foregaaende ved, at Bladene er bredest ved
Grunden og kappeformet sammenknebne i
Spidsen; Blostret er kødfarvet. Temmelig alm. i
Danmark og Norge. <sp>Plettet G.</sp> (<i>O.
maculatus</i> L.) har 15—45 cm høj, marvfyldt Stængel
med 6—10 lancet-liniedannede Blade; Blostret
er blegt rosenrødt ell. hvidligt med mørke
Pletter og Striber. I Enge, Heder, Skove, Moser,
meget alm. i Danmark og Norge. Alle de
nævnte Arter blomstrer i Maj—Juni ell. lidt
senere, Plettet G. ogsaa ind i Aug. Af de flesta
kan Knoldene anvendes til Fremstilling af
Salep.
<i>A. M.</i>
</chapter>

<chapter name="Gøgeurtfamilien">
<b>Gøgeurtfamilien</b> (Orkideer, norsk
<sp>Marihaandfamilien</sp>, <i>Orchidaceæ</i>),
enkimbladede Planter af Ordenen <i>Orchidales</i>, alle
fleraarige Urter af et
yderst forsk. Ydre,
hvilket er nøje
knyttet til den
meget forsk. Levevis.
Et meget stort
Antal Arter lever paa
normal Maade,
tagende Næring af
Jorden og Luften
(<sp>terrestriske</sp>);
nogle er
Raadplanter
(<sp>saprofytiske</sp>), de mangler
næsten ganske
Bladgrønt og
optager foruden
uorganisk Føde tillige
organiske Stoffer
fra den stærkt
humøse Bund, hvori
de vokser; og
endelig er en stor
Mængde
<sp>epifytiske</sp>, idet deres
Liv er knyttet til
Stammer og Grene,
hvor de ernærer sig
af de der forekommende
Forraadnelsesprodukter og for Resten lever paa normal Vis (Fig.
1). I nordlige Lande findes kun faa
saprofytiske G. (Eks.: Fuglerede, Koralrod,
Knælæbe), ingen epifytiske: de fleste er følgelig
terrestriske. De terrestriske G.'s Jordskud er
enten en krybende Rodstok med Lavblade (f.
Eks. hos
nordiske
Arter af
Hullæbe,
Fruesko,
Knærod,
Skovlillie,
hos
Ægbladet
Fliglæbe o. a.)
ell.
knoldformet,
saaledes
som hos
Gøgeurt og
de fleste
andre
Slægter.
Knolden er
opstaaet
ved
Sammenvoksning af et i
et
Lavbladhjørne opstaaet Skud og en Birod, som er
overordentlig stærkt opsvulmet og tjener til
Opbevaring af Forraadsnæring. Knoldene har
yderst forsk. Form, er kuglerunde ell. aflange,
hele ell. haandformet delte (Fig. 4). Som Regel
findes i Blomstringstiden 2 Knolde; den ene
har opammet det nu blomstrende Skud, medens
den anden mindre og yngre skal opamme
næste Aars Skud. De epifytiske G.'s Skud er
noget mere forskelligartede; kun hos disse træffes
monopodial Voksemaade, men de fleste har dog
sjmpodial. Oftest findes vandrette Stængler. De
opstigende Aarsskud har korte Stængelled
forneden, og disse svulmer knoldformet op og

<img>Fig. 1. <i>Gongora galeata</i>.</img>

<img>Fig. 2. Blomst af Gøgeurt. <i>sm</i> og <i>sl</i>
ydre Blomsterblade, <i>pl</i> de to indre,
<i>pm</i> Læben, <i>sp</i> Spore, <i>spe</i> Indgangen
dertil. (Øvrige Bogstaver som ved
Fig. 3).</img>

<img>Fig. 3. <i>Diuris elongata</i>.
<i>A</i> Blomst, set forfra, <i>B</i>
Griffelstøtte og Støvdragere, sete fra
Siden, <i>C</i> samme, set bagfra, <i>a</i>
Støvdragere, <i>x</i> golde
Støvdragere, <i>n</i> Ar, <i>r</i> Rostellum.
(Øvrige Bogstaver som ved
Fig. 2).</img>

<img>Fig. 4 Orchis
militaris.</img>
