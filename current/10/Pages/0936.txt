<chapter name="Harstad (Situationsplan)">
<img>Situationsplan over Harstad.</img>
</chapter>

<chapter name="Hart, Albert Bushnell (fortsat)">
<i>American history told by contemporaries</i>
(1898—1901), og har som Medudgiver af <i>American
historical review</i>, som Lærer, Udgiver og Forf.
indlagt sig stor Fortjeneste af den amerikamske
Historieforsknings Udvikling.
</chapter>

<chapter name="Hart, Heinrich og Julius">
<b>Hart</b> [hart]. 1) <sp>Heinrich</sp>, tysk Forf., f.
i Wesel 30. Decbr 1855, d. i Techlenburg 11.
Juni 1906. Han dyrkede hist. og filos. Studier
i Halle og München, men blev derpaa som
Journalist og Kritiker i 1880'erne Midtpunktet
i en Kreds af lovende unge Skribenter,
hvortil bl. a. Gerhard Hauptmann, Arno Holz og
Hersleben hørte, og Fører for den
naturalistiske Bevægelse. Sammen med sin Broder Julius
udgav han »Kritische Waffengänge«, i hvilken
han med Skarphed vendte sig imod den
foregaaende litterære Generation, og »Kritisches
Jahrbuch«, medens han senere som Kritiker
ved »Tägliche Rundschau« og »Der Tag« førte
sine Teorier videre ud i Livet. Som Digter er
han mindre betydelig — nævnes maa dog
Sørgespillet »Sedan«, det store Epos »Das Lied der
Menschheit« og de novellistiske Skitser »Kinder
des Lichts«. Senere sluttede han sig til en
panteistisk Bevægelse i nyreligiøs Retning og
udgav en Række Flyveskrifter i denne Idés
Tjeneste samt Tidsskriftet »Die neue
Gemeinschaft«. Hans samlede Værker udgaves 1907 ff.

2) <sp>Julius</sp>, tysk Forf. foreg.'s Broder, f. i
Münster 9. Apr. 1859, studerede ved Univ. i
Berlin, som han dog hurtig forlod for at dyrke
Litt. Han var i nogle Aar Journalist i
Provinserne, men vendte 1881 tilbage til Berlin,
hvor han befæstede sit Ry som Kritiker.
Foruden de i Fællesskab med Broderen udgivne
polemiske Arbejder har han udsendt
Digtsamlingen »Sansara«, Tragedier som »Don Juan
Tenorio« og »Der Rächer«, det borgerlige
Sørgespil »Der Sumpf«, »Homo sum, ein neues
Gedichtbuch«. Fra hans Haand foreligger
ogsaa »Geschichte der Weltlitteratur und des
Theaters« (2 Bd, 1897—98). Han sluttede sig
til Broderens religiøs-poetiske
Verdensanskuelse, med hvilken han vil bane Vejen for en ny
Tid for Menneskeheden (»Zukunftland«). H.
har ogsaa overs. en Række pers., eng., sp. og
amer. Digte.
<i>C. B-s.</i>
</chapter>

<chapter name="Hart, John">
<b>Hart</b> ['ha.<sub>ə</sub>t], <sp>John</sp>, eng. Fonetiker og
Retskrivningsreformator, d. 1574, i sit borgerlige
Liv »Herold« i Byen Chester. Han har Bet. for
Fonetikkens og den eng. Udtales Historie ved
sit Værk <i>An Orthographie, conteyning the due
order and reason, howe to write or paint
thimage of mannes voice, most like to the
life or nature</i> (1569). Hans Formaal er som fl.
omtr. samtidige Forf.'s at bringe den eng.
Retskrivning i Overensstemmelse med Udtalen;
men i Modsætning til de fleste af dem er den
Lydskrift, han anvender, et Mønster paa
Simpelhed og Naturlighed, og han er mere frigjort
end de for de traditionelle ortografiske
Forestillinger. Desuden er hans Lydbeskrivelser
gennemgaaende gode, og han har ved Kendskab
til fl. fremmede Sprog et ret fyldigt
Sammenligningsmateriale; han strejfer i sine
Undersøgelser endog ind paa et Omraade,
»Sætningsfonetik«, der ellers først er behandlet i vor
Tids Fonetik. Han fortjener derfor Navn af den
nyere Tids første Fonetiker. (<sp>Litt</sp>.: <sp>O.
Jespersen</sp>, <i>J. H.'s Pronunciation of English</i>
[Heidelberg 1907]).
<i>O. Jsp.</i>
</chapter>

<chapter name="Hart, Robert, Sir">
<b>Hart</b> [ha.<sub>ə</sub>t], <sp>Robert, Sir</sp>, eng.-kin.
Statsmand, f. 20. Febr 1835 i Armagh, Irland, d. 21.
Septbr 1911 i England. Udd. ved Queens Coll.,
Belfast, kom H. tidlig til Kina som Tolkelev
i den britiske Konsulatstjeneste, ansattes en
kort Tid ved Vicekonsulatet i Ningpo,
forflyttedes 1858 til Kanton og var dér Sekretær for
den fr.-eng. Kommission, der midlertidigt
styrede Byen. Da det kin. Søtoldvæsen
nyorganiseredes efter Taiping-Oprøret, indgik H. i dets
Tjeneste, blev først Toldinspektør i Kanton
