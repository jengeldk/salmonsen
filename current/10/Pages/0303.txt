komponerede, underviste og assisterede i
Musikselskaberne etc. Ole Bull havde imidlertid hørt
hende, og begejstret som han var over hendes
Spil, animerede han hende til at besøge Italien
for at modtage ny Indtryk af dette Lands
Natur og Kunst. 1871 drog hun saa til Firenze,
studerede her 3 Maaneder med Hans v. Bülow
og besøgte derefter Rom og Neapel. 1873
optraadte hun efter Indbydelse af Gade et Par
Gange i Musikforeningen i Kbhvn, som hun
Aaret efter gæstede, og 1875 i Sthlm. S. A.
ægtede hun nedenn. O. A. G. i Kria og forblev
rolig i Hjemmet, uagtet hun kort Tid efter
modtog et fordelagtigt Tilbud om det første
Klaverprofessorat ved Peabody-Konservatoriet i
Baltimore og 1882 et lige saa smigrende Tilbud
fra Konservatoriet i Helsingfors. 1883, 1884 og
1885 besøgte hun atter Sthlm, og 1886 gav hun
sammen med Fru Erika Nissen Duo-Koncerter
der. Ogsaa i England har G. gentagende og med
Succes ladet sig høre, saaledes Foraaret 1889 i
<i>Philharmonic Society</i> i London, hvor hun
spillede Grieg's A-mol-Koncert under Komponistens
Ledelse, og s. A. i Princess Hall. 1890 optraadte
hun atter i London, derpaa i Birmingham,
hvorefter hun paa Hjemrejsen gav Koncert i Kbhvn.
1889 optraadte hun under Udstillingen i Paris
i Trocadéro og høstede med Foredraget af
Grieg's Koncert stort Bifald. Væsentligst har
dog G.'s Virksomhed været knyttet til
Hjemmet, og den direkte og indirekte Indflydelse,
hun har øvet paa det norske Musikliv, ved
talrige Koncerter, Kammermusiksoireer og som
Lærerinde, har været stor og betydningsfuld,
Overalt, hvor hun har optraadt, har hun været
hilset, som en førsterangs Kunstnerinde, hvis
udmærkede Teknik, kraftige Anslag og smukke
Tone var forenede med Intelligens, Fornemhed
og en ægte Musiknaturs Opfattelse og
Gengivelse af Kompositionerne.

Som skabende Kunstnerinde indtager G.
ogsaa en fremskudt Plads. Hendes Værker — der
foreligger trykt 44 Opus, væsentlig Romancer
og Klaversager — er vel ikke prægede af nogen
stærk Individualitet, men saavel den melodiske
Opfindelse som Behandlingen røber det
alvorlige Talent, der frit for alt Effektjageri kun
søger at finde Udtryk for det ægte i Kunsten.
Navnlig har hun i sine talrige Romancer lagt
megen Evne for Lyrik og musikalsk
Karakteristik for Dagen. (<sp>Litt</sp>.: <sp>O. Winther
Hjelm</sp>, »Agathe Backer-G.« [Kria 1889]).
<i>I. H.</i>
</chapter>

<chapter name="Grøndahl, Anders">
<b>Grøndahl,</b> <sp>Anders</sp>, norsk Bogtrykker og
Boghandler, f. 6. Marts 1872 paa Karlsø, hvor
Faderen, Stener Tandberg, da var Præst. Efter
<i>examen artium</i> i 1890 og <i>examen philos.</i> i 1891
begyndte han som Sætter i sin Morbror, nedenn.
Carl G.'s Bogtrykkeri, og arbejdede fra 1893 i
Bogtrykkerier, Skriftstøberier og Boghandel i
Kbhvn. I 1895 blev han ansat ved G. & Søns
Kontor, tog Borgerskab 1897 og indtraadte i
Firmaet 1903. Saavel paa faglig Omraade som
i det offentlige Liv er G. stærkt benyttet.
1900—04 var han saaledes Medlem af Kria
Bogtrykkerforenings faste Beregningskomité, sad i
1902 og 1907 i Komiteen til Forhandling med
Typograferne om ny Tariffer, var fra 1904
Medlem af Bogtrykkerforeningens Styrelse og
dettes Formand 1907—1910. I sidstnævnte Aar
blev han Viceformand og er fra 1918 Formand
i Kria's Haandværks- og Industriforening; fra
1910 Medlem af og fra 1917 Næstformand i
Norsk Arbejdsgiverforenings Repræsentantskab
og er fra 1918 Medlem af Arbejdsudvalget. Fra
1917 er G. derhos Næstformand i Norsk
Forlæggerforening. Han har siddet i adskillige
Voldgiftsretter og Forhandlingskomiteer og var
1911—13 Medlem af Kria Bystyre.
<i>S. H. F.-G.</i>
</chapter>

<chapter name="Grøndahl, Carl Martin">
<b>Grøndahl,</b> <sp>Carl Martin</sp>, norsk
Bogtrykker og Boghandler, f. 31. Oktbr 1843 i Kria.
Efter en treaarig Læretid i sin Far, Anders G.'s
Bogtrykkeri, arbejdede G. fra 1864 i Bianco
Luno's Bogtrykkeri i Kbhvn og drog i 1865 til
Leipzig, hvor han arbejdede som Trykker.
Under en Udenlandsrejse i 1873 opholdt han
sig hos G. E. C. Gad og uddannede sig for
Boghandelen, hvorefter han i 1874 indtraadte
i Faderens Forretning, som samtidig antog
Firmanavnet G. & Søn og som han med
fremragende Dygtighed oparbejdede med
Borgerskab af 1882. Ved Faderens Død 1890 blev han
Firmaets Eneindehaver. Med aabent Øje for
alle praktiske Fremskridt blev G. en
Foregangsmand i sit Fag. Han har indtaget
Formandssædet saavel i den norske
Bogtrykkerforening (fra dens Oprettelse i 1884 til 1900 og
fra 1901—1904) som i den norske
Boghandlerforening (1891—1903), hvorhos han siden 1882
stadig har haft Tillidshverv i Kria
Haandværks- og Industriforening, saaledes
Viceformand fra 1897 og Formand fra 1899 til 1902.
Fra 1900 har G. været Medlem af Den norske
Arbejdsgiverforenings Styre, Viceformand fra
1901—16. Udenfor det faglige Omraade har G.'s
store Arbejdskraft været stærkt udnyttet i det
offentliges Tjeneste; saaledes sad han fra
1887—1900 i Kria Bystyre, deraf i Formandsskabet
1887—90, var 1905 Medlem af den depart.
Komité til Forslag til Lov om offentlige
Arbejdsledighedsklasser og valgtes af Stortingene
i 1907 og 1912 til Medlem af det ved
Fabrikationstaven oprettede Arbejderraad.
<i>(K. V. H.). S. H. F.-G.</i>
</chapter>

<chapter name="Grøndahl, Frederik Vilhelm">
<b>Grøndahl,</b> <sp>Frederik Vilhelm</sp>, dansk
Porcelænsfabrikant, f. 8. Apr. 1819 i Kbhvn, d.
smst. 15. Aug. 1856. Som Dreng kom han i
Lære paa den kgl. Porcelænsfabrik, hvor han
hurtig blev en dygtig Figurarbejder. Forgæves
Forsøg fra hans Side paa at faa indført
Forandringer i Fabrikkens Drift modnede den Tanke
hos ham, at der ved Siden af den kgl. Fabrik
med Held maatte kunne drives en anden
Porcelænsfabrik, og da han 1852 kom i Forbindelse
med Brødrene M. H. og J. H. Bing, blev
Tanken realiseret. Ved Juletid 1854 aabnedes Bing
& G.'s Porcelænsfabrik. Men Vanskelighederne
ved at lede en saadan Fabrik sled paa ham, og
inden to Aars Forløb var han død.
<i>(C. N.). Arn. K.</i>
</chapter>

<chapter name="Grøndahl, Fridtjof Backer">
<b>Grøndahl,</b> <sp>Fridtjof Backer</sp>, norsk
Pianist, f. i Kria 15. Oktbr 1885. Han viste tidlig
musikalske Anlæg, uddannedes som Pianist
først af Moderen Agathe Backer-G., senere ved
Hochschule i Berlin under Professorerne
Rudorff og Barth og sluttelig under Dohnanyi.
Han studerede Teori først med Iver Holter,
