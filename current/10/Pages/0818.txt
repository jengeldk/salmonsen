Konstantinopel, som 1870 oprettede det første
nationale H., og det andet i Rækken oprettedes
af eng. Købmænd i Paris 1872. Op gennem
Aarene oprettedes der derefter nationale H.
af eng., fr., amer., belg., ital., sv. o. a.
Købmænd paa de vigtigste Handelspladser saavel
i den gl. som i den ny Verden. Før
Verdenskrigen var saaledes Antallet alene af eng. H.
i Udlandet og i the british Dominions 130.
Danmarks og Tysklands Købmænd i Udlandet
havde ikke sluttet sig saaledes sammen, for
Tysklands Vedk., fordi Staten begunstigede
Konsulatvæsenet og ikke støttede H. Det maa
nemlig bemærkes, at da disse H. ofte til
Propaganda o. a. har Brug for betydelige
Summer, nyder de gerne en Støtte fra Hjemlandet.

b) <sp>Blandede H.</sp> er Sammenslutninger af
Købmænd fra et fremmed Land med Købmænd
fra det Land, hvor Kamret oprettes til Fremme
af gensidige Interesser, baade personlige og
samfundsmæssige. Det synes efter
Verdenskrigen, at disse blandede H. vil faa en særlig
Bet. til Genoprettelse ell. Udvidelse af det
under Verdenskrigen afbrudte Samkvem. Ogsaa
i Kbhvn er blandede H. dannet.

c) <sp>Indenlandske H.</sp> er
Sammenslutninger af Købmænd til Varetagelse af
Handelens Interesser som Helhed, dels i
Landet selv, dels i Udlandet. Det første H.
oprettedes i Marseille 1650, og mange af de eng.
indenlandske H. har bestaaet i Aarh. De
indenlandske H. er gerne underkastet særlige
Love, f. Eks. i Frankrig og Tyskland, eller
kræver Registrering, f. Eks. i England, ell. en
vis Autorisation. I Tyskland, som desuden fra
gl Tid har enkelte særlige
Købmandssammenslutninger som »die älteste Berlins
Kaufmannschaft«, hvilke dog hidtil stadig er blevet
indskrænket i deres Kompetence til Fordel for H.,
som i Frankrig og England løber Antallet af
indenlandske H. op til mellem 100 og 200. — I
Danmark findes ingen indenlandske H., men
Grosserer-Societetet (s. d.) har lgn. Formaal,
men kun for en-gros Handelen. — Om
<sp>norske H.</sp> se <sp>Norge</sp>, »Handel og Skibsfart«.
<i>Ch. V. N.</i>
</chapter>

<chapter name="Handelskemiker">
<b>Handelskemiker</b> er Betegnelse for den
Kemiker, der ud over sin grundige og alsidige
kem. Uddannelse specielt har sat sig ind i
Undersøgelse og Værdsættelse af Varer og
Produkter, der i alm. Handel gøres til
Genstand for Salg og Køb. I Nutiden bestemmes
en Vares Pris ofte, omend ikke saa
gennemført som ønskeligt, efter Varens reelle Værdi,
d. v. s. efter dens Indhold af det virksomme
Stof, dens Renhedsgrad o. s. v., og
Bestemmelsen heraf kan være af allerstørste Bet.
saavel for Sælger som for Køber. Sælgeren
tilbyder ofte sin Vare med Garanti for en vis
Værdi, fastslaaet af en til hans Virksomhed
knyttet Kemiker eller af en H., og den
forsigtige Køber lader da de modtagne Varer
undersøge af en paa hans Hjemsted værende H.
til Konstatering af Leveringens
kontraktsmæssige Tilstand. Det ansvarsfulde Hverv, der
paahviler H., vil herefter være indlysende; opr.
virkede H. som rent privat Forretningsmand,
og en af ham udfærdiget Erklæring havde
derfor ingen absolut retslig Kraft, men
efterhaanden har Myndighederne søgt at føre Sagen ind
i faste Rammer, ved Oprettelse af statslige ell.
kommunale Laboratorier eller ved Autorisation
af allerede eksisterende private Institutioner. I
Danmark er man gaaet ad begge Veje. Iflg. L.
af 26. Marts 1898 meddeler Handels- (tidligere
Landbrugs-) Ministeriet Autorisation for kem.
Handelslaboratorier, de statsanerkendte
Laboratorier, hvoraf der findes fl. i Kbhvn, saavel
som i enkelte Købstæder, og ved L. af 30. Apr.
1909 gik Materialprøveanstalten, der med
Statsunderstøttelse var stiftet af »Dansk
Ingeniørforening«, ind under Statsdrift —
<sp>Statsprøveanstalten</sp> — med en specielt
sammensat Bestyrelse og sorterende under
Handelsministeriet.
<i>R. K.</i>
</chapter>

<chapter name="Handelskommis">
<b>Handelskommis</b> [-ko'mi], se <sp>Kommis</sp>.
</chapter>

<chapter name="Handelskommission">
<b>Handelskommission,</b> se <sp>Kommission</sp>.
</chapter>

<chapter name="Handelskompagnier">
<b>Handelskompagnier</b> [-pa'ni'<sub>ə</sub>r] er egl. det
samme som Handelsselskaber, men man
betegner med denne Benævnelse særlig de store
privilegerede Selskaber, som i 17. og 18. Aarh.
drev udenlandsk, navnlig oversøisk Handel.

De eng., tyske, fr. og nederlandske
Købmænd, som var kommet til Italien i
Kommendaernes Tid (se <sp>Kommenda</sp>), navnlig i 14.
og Beg. af 15. Aarh., var blevet stærkt
betaget af den mægtige Verdenshandel og følte
sig kaldet til at indføre denne ny Æra ogsaa
i deres egne Lande. Men de lavsmæssige
Handelsformer var stærke Bolværk mod den ital.
Handels-Renaissance, og Kampen mellem den
gl. og den ny Handelsmaade ved
Kapitalselskaber var sikkert blevet endnu langvarigere,
hvis ikke Opdagelserne af den ny Søvej til
Indien og af det ny Land Amerika havde
tvunget Handelen ind paa at drives af
Kapitalselskaber, der var stærke nok til at møde
Konkurrencen med Vaaben i Haand og til at løbe
den store Risiko ved de lange Sejladser over
Verdenshavene.

H. var ikke alene en Følge af den
fremadskridende Udvikling af Pengeomsætningen, af
Transportmidlerne, af Opdagelserne, men
ogsaa af Dannelsen af et højere Bourgeoisi, hvis
Medlemmer er de ledende i Selskaberne og
særlig i Holland fremragende Mænd med store
Egenskaber.

31. Decbr 1599 gav Dronning Elisabeth af
England Greven af Cumberland og hans
Associés Ret til at danne det første eng.-ostindiske
Kompagni.

1602 dannedes det holl.-ostindiske Kompagni
og endelig 1603, under Henrik IV, det fr.-ind.
Kompagni.

Disse 3 Kompagnier mødte i deres Lande
de samme store Forhaabninger — og den
samme Mistro. Deres Skæbne skulde dog udvikle
sig helt forsk.

Det eng. Kompagni, der fik det lange Navn
<i>United company of merchants of England
trading to East India</i>, dannedes med en Kapital
af 70000 £, og ved dette Selskab grundlagdes
det eng. Herredømme i Indien. Om dets
Historie se <sp>Ostindiske Kompagnier</sp>.
Dronning Elisabeth's Efterfølger, Jakob I, uddelte
Privilegier med rund Haand til sine Yndlinge
