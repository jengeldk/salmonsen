den forbundet med Kria ved den bredsporede
Eidsvold—Hamarbane, og 1897 blev dennes
Forlængelse aabnet til Otta i Gudbrandsdalen, og
vil senere blive forlænget til Støren og
Romsdalen. Som Stiftstad er
H. Sæde for
Stiftamtmand og Biskop;
Skoleundervisningen foregaar
i en Folkeskole, H.
offentlige højere
Almenskole (Reallinie, sproglig
historiske Linie uden og
med Latin), H. offentlige
Lærerskole, H.
offentlige Skole for Døve; H.
tekn. Aftenskole og
Statens Planteskole. Lige
ved Bygrænsen ligger
den tidligere saa
bekendte, nu nedlagte
<sp>Sagatun
Folkehøjskole</sp>. Længe staaende
stille har Byen i den senere Tid taget
betydeligt Opsving, og fl. industrielle Anlæg er nu
knyttede til Stedet, saaledes
Mælkekondenseringsfabrik, Hedemarkens Mejeri, Ølbryggeri,
Blikvarefabrik, Dampsaveri, H. Jernstøberi og
mek. Værksted, Metalvarefabrik,
Mineralvandsfabrik, Kalkbrænderi, Savbrug og Høvlerier,
Skifabrik, Skofabrik, Stenhuggeri og
Vognfabrikker. H. har eget Elektricitetsværk, H.
Privatbank (oprettet 1898), H. Sparebank
(oprettet 1856), Oplandske Kreditbank (oprettet
1877), Vangs Sparebank (oprettet 1853). Der
udkommer fl. Blade, »H. Stiftstidende«,
»Oplandet« og »Norsk Skoletidende«.
Byggevirksomheden holder Skridt med Byens Udvikling; den
ny Folkeskole har en dominerende Beliggenhed
paa Højden i Nærheden af Kirken; nede ved
Fjorden ligger den 1897 fuldendte ny
Jernbanestation og lige i Nærheden det største Hotel,
»Grand Hotel«.

V. f. <sp>Hakebæk</sp>, det nuv. H.'s vestlige
Grænse, laa det gl. H. Bispesæde ude paa
Næsset mod Furnæsfjorden paa Gaarden
Storhammers Grund. H. har i Middelalderen næppe
været nogen egl. By, men kun en Del mest
for Gejstligheden bestemte Bygninger,
grupperede omkr. den i Rundbuestil opførte
prægtige Domkirke, hvoraf Ruiner fremdeles er
staaende. De væsentligste af disse synes at have
været Bispegaard, Kloster og Skole,
Kommunegaard og Gaarde for Korsbrødrene og en
Lægmandsgaard, hvilke alle laa i umiddelbar
Nærhed af Domkirken; noget længere østlig laa
endnu en anden Kirke, Korskapellet med et
Hospital, hvorhos der sandsynligvis har været
en Del mindre, private Huse ell. Boder til
Opholdssted for de Tilrejsende og Besøgende
under Markedet. H. omtales nemlig, før det 1152
blev Bispesæde, som en <i>kaupangr</i>, altsaa et
Handelssted. Ved Reformationens Indførelse
blev Bispedømmet ophævet 1537, og da
Svenskerne 1567 indtog Stedet og ved deres
Afmarch brændte Bygningerne, var det forbi med
H. Gentagne Gange kom Tanken op om at
genrejse H. Saaledes 1733, da Kristian VI
under en Gennemrejse opholdt sig nogle Dage paa
Storhammer, men først 1848 fattedes
Stortingsbeslutning om H.'s Genrejsning omtr. paa dets
gl. Plads, og 1849 blev Byens Grænser
afstukket. Domkirken stod endnu 1667,
vedligeholdtes dog kun daarlig og forfaldt mere og mere,
store Dele faldt efterhaanden ned og endelig
1692 det store Taarn, hvorefter Domkirkens
Stene bortførtes til Udvidelse af Nabokirkerne.
(<sp>Litt</sp>.: <sp>N. Nicolaysen</sp>, »Storhammers
Ruiner« [Kria 1893]; <sp>G. Storm</sp>, »Om det gl.
H.« [i »Hist. Tidsskr.«, 3. Rk., I, 113 ff., Kria
1890]; <sp>G. F. Lundh</sp>, »Forslag til Anlæg af en
Landstad ved Mjøsen« [Kria 1824]; <sp>O. A.
Øverland</sp>, »Mjøsbyerne Lillehammer, H. og
Gjøvik« [1905]; <sp>C. Ramseth</sp>, »H. Bys Historie«
[H. 1899]; <sp>K. Petersen</sp>, »H. i Nutiden« [H.
1914]).
<i>(J. F. W. H.). M. H.</i>

<img>Hamar Bymærke.</img>
</chapter>

<chapter name="Hamar Stift">
<b>Hamar Stift</b> omfatter Hedemark og Opland
Fylker og havde (1910) 253671 Indb. Areal
52691,6 km<sup>2</sup>. Det deles i 10 Provstier med 56
Præstegæld og 2 Bymenigheder (Hamar og
Lillehammer). H. Bispedømme, oprettet 1152,
inddroges ved Midten af 16. Aarh., da H.
forenedes med Oslo. 1864 genoprettedes H. S.
<i>M. H.</i>
</chapter>

<chapter name="Hamartit">
<b>Hamartit,</b> d. s. s. <sp>Bastnæsit</sp>.
</chapter>

<chapter name="Hamarøy">
<b>Hamarøy</b> (tidl. <sp>Hammerø</sp>), <sp>Herred</sp>,
Salten Fogderi, Nordlands Amt, (1910) 3208 Indb.,
er et af høje, spidse Tinder opfyldt
Fastlandsherred paa den søndre Side af Vestfjordens
indre Del. Herredet svarer til H. Præstegæld
og Sogn. I den nordre Del skærer dybe Fjorde
ind paa alle Kanter og giver, forenede med
korte, ganske lave Eider, Landet Udseende af
en af store Øer bestaaende Gruppe. Yderst mod
Vestfjorden ligger den egl. Hammerø, som paa
sin østre Side ved det c. 2 km brede
Præsteeidet hænger sammen med Fastlandet. Omtr.
midt paa Øen ligger den sylspidse Fjeldtop
Hammerøskaftet (612 m). I den sydøstlige Del
af Herredet, der grænser mod Sverige, naar
Fjeldene i Tjorrovarre og Kirkivarre henh. 1360
og 1308 m. Fjeldene er for det meste nøgne
og blottede for Træer; Skov — Furu og Birk
— vokser frodig kun i Sagvandsdalen, dyrkbar
Mark findes kun langs Kysten, hvortil
Bebyggelsen er knyttet, tættest i den nordlige Del om
Tranø, Korsnes og den til Kirken indgaaende
Fjord; ogsaa Sagfjordens Bredder er ganske
jævnt opdyrkede, her ligger Herredets største
Gaard <sp>Hillingen</sp>. Fiskerierne spiller en
væsentlig Rolle, men er variable. For 1907
opgives Udbyttet til 8900 Kr, for 1902 til 65300
Kr. Elve og Vande er fiskerige, og der drives
adskillig Jagt paa Ryper og Aarfugl. Der er fl.
Savbrug og Notbrug. Fjeldbeiterne er ganske
gode, ind mod den sv. Grænse lever Lapper
med deres Rener. Der er udstrakte
Myrstrækninger, dels egnede for Opdyrkning, dels gode
Tørv- og Multemyrer. Ved Tranø, som anløbes
af de rutegaaende Dampskibe, er paa
<sp>Lyngholmen</sp> opført et Indsejlingsfyr af 4. Orden.
Herredets Areal er c. 1058,8 km<sup>2</sup>, hvoraf 52
km<sup>2</sup> Indsøer, 7,9 km<sup>2</sup> Ager og Eng, 60 km<sup>2</sup>
Skov, Resten er Udmark, Snaufjeld og Myr. H.
Sparebank, oprettet 1875. Antagen Formue
(1910) 711300 Kr og Indtægt 410440 Kr og 1917
respektive 1627500 Kr og 609460 Kr.
<i>(J. F. W. H.). M. H.</i>
</chapter>
