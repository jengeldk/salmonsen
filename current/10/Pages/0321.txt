Skælpølser o. s. v.), af Søpindsvin forekommer
hyppigst den ogsaa i Danmark alm. Art
<i>Strongylocentrotus droebachiensis</i>, og paa dybere
Vand er en Art af den ejendommelige Slægt
<i>Phormosoma</i> (<i>Ph. placenta</i>) alm. Af Søstjerner
findes en Del, men Danmarks alm. Art (<i>Asterias
rubens</i>) gaar ikke derop; derimod findes nogle
andre <i>Asterias</i>-Arter, ligeledes forekommer
Danmarks to alm. Søsole foruden fl. Asierider;
ogsaa en Del Slangestjerner forekommer, bl. a.
et Medusahoved, og endelig forekommer af
Sølillier et Par Arter af Fjerstjerner. Af
Koraldyr forekommer hovedsagelig Aktinier og paa
dybere Vand en Sortkoral og ligeledes enkelte
enlige Stjernekoraller, navnlig den ved sin
sammentrykte Form udmærkede Slægt <i>Flabellum</i>.
Endelig findes ikke faa Gopler, Goplepolypper,
Ribbegopler og Havsvampe, af hvilke sidste
navnlig Kalksvampe paa lavere Vand. Faunaen
af Protozoer er ret righoldig og indeholder en
Del Radiolarier, Foraminiferer og Infusorier;
ogsaa i fersk Vand er der iagttaget en Del
Infusorier. (<sp>Litt</sp>.: <sp>O. Fabricius</sp>, <i>Fauna
Groenlandica</i> [1780]; Naturhistorisk Bidrag til
<sp>Rink</sp>: »G. geogr. og statistisk beskrevet«
[Kbhvn 1857]; <sp>Rupert Jones</sp>, <i>Manual of
arctic explorations</i> [London 1875];
<sp>Koldewey</sp>, »Die zweite deutsche Nordpolarfahrt« [2.
Bd, 1874]; <i>Fauna of the Greenland seas</i>
(Valorous) [<i>Americ. Journ. of Science</i>, 1876];
<sp>Holbøll</sp>, »Ornithologiske Bidrag til den
grønlandske Fauna« [»Naturh. Tidsskr.«, 4. Bd,
1842—43]; <sp>Krøyer</sp>, »Ichthyologiske Bidrag«
[»Naturh. Tidsskr.« 1836, 1844, 1845]; <sp>Eschricht</sp>,
»Undersøgelser over Hvaldyrene« [»Vidensk.
Selskabs Skr«, 1845—49]; <sp>Lütken</sp>, »Korte
Bidrag til nordisk Ichthyografi« [»Vidensk. Medd.
fra Naturh. For.«, 1876—91]; <sp>Samme</sp>, »Til
Kundskab om to arktiske Slægter af
Dybvandstudsefisk« [»Vidensk. Medd. fra Naturh. For.«,
1878]; <sp>Bay</sp>, »Hvirveldyr« (østgrønlandske)
[»Medd. om G.«, Hæfte 19, 1896]; <sp>Krøyer</sp>,
<i>Conspectus Crustaceorum Groenlandiæ</i>
[»Naturh. Tidsskr.«, 1838]; G.'s Amfipoder beskrevne
[»Vidensk. Selsk. Skr.«, 1838]; <sp>Stæger</sp>, »G.'s
Antliater« [»Naturh. Tidsskr.«, 1844—45];
<sp>Holmgren</sp>, »Insekter från Nordgrønland«
[»Öfvers. Kgl. Vet. Akad. Forh.«, 1872];
<sp>Torell</sp>, »Om några Arachnider från G.« [»Öfvers.
Kgl. Vet. Akad. Forh.«, 1872]; <sp>Lütken</sp>,
»Bidrag til Kundskaben om Arterne af Slægten
<i>Cyamus</i> ell. Hvallusene« [»Vidensk. Selsk. Skr.«,
1873]; <sp>Boeck</sp>, »De skandinaviske og arktiske
Amphipoder« [Kria 1873—76]; <sp>Mc. Lachlan</sp>,
<i>Report on the Insects etc.</i> [<i>Journal of Linn.
Soc.</i>, London 1879]; <sp>H. J. Hansen</sp>, »Oversigt
over det vestlige G.'s Fauna af malacostrake
Havkrebsdyr« [»Vidensk. Medd. fra Naturh.
For.«, 1887]; <sp>Lundbeck</sp>, <i>Coleoptera
groenlandica, Hymenoptera groenlandica, Diptera
groenlandica</i> I, II [»Vidensk. Medd. fra Naturh.
For.«, 1896—1900]; <sp>Wesenberg-Lund</sp>, »G.'s
Ferskvandsentomostraka«, I [»Vidensk. Medd.
fra Naturh. For.«, 1894]; <sp>Fielden</sp>, <i>Arctic
Molluscan Fauna</i> [»Zoologist.«, 1877]; <sp>Lütken</sp>,
»Oversigt over G.'s Echinodermer« [»Vidensk.
Medd. Naturh. For.«, 1857]; <sp>Levinsen</sp>,
»Meduser, Ctenophorer og Hydroider fra G.'s
Vestkyst« [»Vidensk. Medd. fra Naturh. For.«, 1892];
<sp>Brady</sp>, <i>On the Reticularian and Radiolarian
Rhizopoda [Foraminifera and Polycystina] of
the North-Polar Expedition of 1875—76</i> [<i>Annal.
and Magaz. of Nat. Hist.</i>, 1878]; <sp>Bergendal</sp>,
»Zur Rotatorienfauna G.« [Lund 1892]. Det zool.
Udbytte af Ryder-Ekspeditionen findes i »Medd.
om G.«, XIX, af Amdrup-Ekspeditionen i XXIX
og af Danmarks-Ekspeditionen i XLIII—XLV.
<i>Conspectus Faunæ Groenlandicæ</i> [»Medd. om
G.« XXI—XXIII, 1899—1918]; heri indeholdes en
fuldstændig Fortegnelse over G.'s Fauna. I
<i>Bibliographia Groenlandica</i> [»Medd. om G.«,
Hæfte 13, 1890], S. 93—122, findes en til 1880
gaaende meget fuldstændig Liste over alle
Artikler og Arbejder, hvori Dyr fra G. findes
omtalte).
<i>Will. Lundbeck.</i>

<sp>Befolkningen</sp> i G. bestaar af Eskimoer;
men i de danske Kolonier paa Vestkysten er de
Indfødte efterhaanden stærkt blandede med
Europæere, særlig Danske (ang. Eskimoernes
Oprindelse, Livsvilkaar, Levevis,
Erhvervskilder, Boliger, Klædedragt, religiøse
Forestillinger o. l., se <sp>Eskimoer</sp>). G. er meget tyndt
befolket, og Bopladserne ligger næsten
udelukkende ved Yderkysten; saa godt som overalt,
hvor Landet har været undersøgt, er der
fundet spredte Levninger af tidligere Bebyggelse,
selv i Independence Fjord med dennes
Forgreninger og langs den næsten ufremkommelige
Del af G.'s Nordøstkyst. Polareskimoerne og
Beboerne af Angmagsalikdistriktet er endnu
kun i ringe Grad paavirkede af Civilisationen,
men paa Vestkysten fra Upernivik og Syd
efter, hvor der snart i 200 Aar har været
danske Kolonier, er de efterhaanden kristnede og
i flere Retninger noget civiliserede, men har
dog til Dels bevaret deres oprindelige Levevis,
som er anvist af Naturen. I mange Henseender
er de nu afhængige af de Tilførsler, som de faar
fra Moderlandet, visse Proviantsorter, som
Ærter, Gryn, Brød, Sukker og især Kaffe, er
efterhaanden blevet Nødvendighedsartikler ved
Siden af den Føde, som de selv skaffer sig, og
som i det væsentlige, ligesom hos andre
Eskimoer, bestaar af Sælhundekød og Fisk.
Klædedragten er i alt væsentligt som hos de
oprindelige Eskimoer, kun har Tilførselen af Linned
og Bomuldstøjer fra Danmark gjort, at saa godt
som alle har Linned indvendig paa Kroppen,
ligesom Pelsen (Anorakken) i Reglen er
betrukket med Bomuldstøj.

I de danske Kolonidistrikter bor Befolkningen
dels ved Kolonierne, dels rundt omkring ved
de gode Fangstpladser. Ved de større af disse
er anlagt mindre Handelspladser, »Udsteder«.
De øvrige beboede Pladser kaldes Bopladser,
og Beboerne af disse hører i Reglen ikke til de
mindst energiske og dygtige Grønlændere. De
ligger ofte langt fra Handelspladserne og søger
kun ind til disse for at tiltuske sig danske
Handelsvarer for deres grønlandske Produkter.

Folkemængden i dansk Vest-G. er i jævn
Tiltagen, der fandtes saaledes af Indfødte
<table>
<td>1855:<td>9648<td>Individer
<td>1880:<td>9720<td c>—
<td>1905:<td>11959<td c>—
<td>1917:<td>13017<td c>—
</table>
