1881—86). (<sp>Litt</sp>.: <sp>Torben Lundbeck</sp>, »Det
engelske Drama før Shakespeare« [Kbhvn. 1890]).
<i>(T. L.). I. O.</i>
</chapter>

<chapter name="Greene, Sir William Conyngham">
<b>Greene</b> [gri.n], <sp>Sir William
Conyngham</sp>, britisk Diplomat, f. i Dublin 29. Oktbr
1854. Indtraadte 1877 i den diplomatiske
Tjeneste, var 1893—96 Legationssekretær i
Teheran og 1896—99 britisk Agent i Prætoria med
Rang som Chargé d'Affaires. Blev 1901 Gesandt
i Bern, 1905 i Bukarest, 1910 i Kbhvn og
udnævntes 1912 til Ambassadør i Tokio, hvor han
siden har fungeret.
<i>F. de F.</i>
</chapter>

<chapter name="Greenfield (By i Massachusetts, U. S. A.)">
<b>Greenfield</b> ['gri.nfi.£d], By i U. S. A., Stat
Massachusetts, ligger 125 km V. f. Boston ved
Connecticut River. (1910) 10400 Indb. G. har
Knivfabrikker.
<i>H. P. S.</i>
</chapter>

<chapter name="Greenfield (Byer i Indiana og Ohio, U. S. A.)">
<b>Greenfield</b> ['gri.nfi.£d], 1) By i U. S. A.,
Stat Indiana, ligger 32 km Ø. f. Indianapolis.
(1910) 4400 Indb. G. er Jernbanecentrum og
driver en Del Industri. — 2) By i U. S. A., Stat
Ohio, ligger 80 km S. S. V. f. Columbus. (1910)
4200 Indb. G. er Jernvejsknudepunkt.
<i>H. P. S.</i>
</chapter>

<chapter name="Greenheart">
<b>Greenheart</b> ['gri.nha<sub>ə</sub>t], se <sp>Grønved</sp>.
</chapter>

<chapter name="Green Island">
<b>Green Island</b> ['gri.n-'a^i£<sub>ə</sub>nd], By i U. S. A.,
Stat New York, ligger nogle km N. f. Albany
paa en Ø i Hudson River. (1910) 4700 Indb. G. I.
har Fabrikation af Jernbanevogne og Maskiner.
<i>H. P. S.</i>
</chapter>

<chapter name="Green Mountains">
<b>Green Mountains</b> ['gri.n-ma^unt<sub>i</sub>nz],
Bjergparti i U. S. A., Stat Vermont, hører til den
nordligste Del af Alleghany-Systemet og naar
i Mount Moosehillock 1456 m. Med ringere Højde
og under Navnet <sp>Notre Dame Range</sp>
fortsættes de ind i Kanada. De maleriske Bjerge
er meget besøgte af Turister især fra New York.
G. M.. der tidligere kaldtes <sp>Vert-Mont</sp>, har
givet Navn til Staten Vermont.
<i>H. P. S.</i>
</chapter>

<chapter name="Greenock">
<b>Greenock</b> ['gri.n<sub>ə</sub>k], Havnestad i det
sydvestlige Skotland, Renfrewshire, ligger 36 km
V. f. Glasgow, paa den sydlige Side af Clydes
Udløb i Firth of Clyde og er et Knudepunkt paa
den caledoniske Jernbane. (1916) 78000 Indb. G.
er en regelmæssig bygget By med mange
smukke Villaer, navnlig i de vestlige Forstæder,
medens den østlige Del næsten kun bestaar af
Fabrikkvarterer. Bl. de offentlige Bygninger kan
fremhæves Raadhuset (ital. Renaissance, 1887)
og James Watt-Instituttet (grundet 1837), som
indeholder et stort Bibliotek. Havnen er
tilgængelig for Skibe af enhver Størrelse og har
udmærkede Dokker (James Watt Dock). Som
Industriby indtager G. en fremragende Plads
med store Skibsværfter og Maskinbyggerier,
Sukkerraffinaderier og Jernstøberier. G. var i
17. Aarh. kun et Fiskerleje, men blomstrede
stærkt op i 18. Aarh. ved Handel paa Amerika.
Siden 1832 sender G. et Medlem til Parlamentet.
<i>G. Ht.</i>
</chapter>

<chapter name="Greenockit">
<b>Greenockit</b> [grin<sub>ə</sub>'kit] (<sp>Kadmiumblende</sp>),
et Mineral (CdS), der krystalliserer
heksagonalt (hemimorf), er gult og stærkt glinsende.
Det forekommer i smaa Krystaller sammen med
Prehnit i en Mandelsten ved Bishoptown i
Renfrewshire, Skotland; endvidere findes det ikke
sjælden som Overtræk paa Zinkblende, saaledes
bl. a. ved Pribram i Böhmen.
<i>(N. V. U.). O. B. B.</i>
</chapter>

<chapter name="Greenough, Horatio">
<b>Greenough</b> ['gri.no<sub>u</sub>], <sp>Horatio</sp>, nordamer.
Billedhugger, f. 6. Septbr 1805 i Boston, d. 18.
Decbr 1852 i Somerville (Massachusetts). Han
studerede først paa Harvard-Universitetet i
Cambridge, droges særlig ved Allston's Initiativ
mod Kunsten, uddannede sig i Skulptur i sin
Fødeby under den iranske Billedhugger Bisson
og modnedes i Italien under Thorvaldsen og
Tenerani. Hans Værker har ogsaa disse sidstes
Stilrenhed og Formskønhed. Bekendtest er hans
kolossale Rytterstatue af Washington (1843) for
de forenede Staters Kapitol, for hvilket han bl.
a. ogsaa har modeleret <i>The Rescue</i> (Strid
mellem Kolonistfamilie og Indianer). Idealfigurer:
»Medora«, »Engelen Abdiel« og »Venus« m. v.
(<sp>Litt</sp>.: <sp>Tuckermann</sp>, <i>Memorial of H. G.</i>
[New York 1853, heri G.'s egne æstet.
Afhandlinger]).
<i>A. Hk.</i>
</chapter>

<chapter name="Greenovit">
<b>Greenovit</b> [gri-] er en manganholdig,
rosenrød Varietet af Mineralet Titanit, den
forekommer ved S. Marcel i Piemont.
<i>(N. V. U.). O. B. B.</i>
</chapter>

<chapter name="Green River">
<b>Green River</b> ['gri.n-'rivə], Navn paa et Par
betydelige Floder i U. S. A. 1) den østlige G. R.
udspringer i den nordøstlige Del af Staten
Kentucky, flyder mod V. forbi Mammuts-Hulen,
vender sig mod NV. og falder i Ohios venstre
Bred efter et Løb paa 445 km: Den er
sejlbargjort til Greenville i en Længde af 320 km.
2) den vestlige G. R., der er Hovedkilden til
Colorado, udspringer paa Wind-River-Bjergene
i Staten Wyoming, gennemløber Colorados
Ørken og baner sig gennem en mægtig Cañon Vej
gennem Uintah-Bjergene, hvorpaa den efter et
Løb paa 1030 km forener sig med <sp>Grand
River</sp> og derved danner Colorado.
<i>(C. A.). H. P. S.</i>
</chapter>

<chapter name="Greensborough">
<b>Greensborough</b> ['gri.nzb<sub>ə</sub>rə] (<sp>Greensboro</sp>),
By i U. S. A., Stat North Carolina, ligger 125
km VNV. f. Raleigh. (1910) 15900 Indb. G. har
et stort Kvinde-College og driver Handel med
Tobak, Frugt og Bomuld samt Jern.
<i>H. P. S.</i>
</chapter>

<chapter name="Greensburgh">
<b>Greensburgh</b> ['gri.nzbə.g], 1) By i U. S. A.,
Stat Pennsylvania, ligger 40 km SØ. f.
Pittsburg. (1910) 13000 Indb. G. har Jern- og
Glasværker. 2) By i U. S. A., Stat Indiana, ligger 74
km SØ. f. Indianapolis (1910) 5400 Indb. G. har
Jernstøberier og Stenbrud.
<i>H. P. S.</i>
</chapter>

<chapter name="Greensten, Henrik Jørgen">
<b>Greensten,</b> <sp>Henrik Jørgen</sp>, dansk
Forfatter og Skolemand, f. 12. Oktbr 1833 i
Roskildeegnen, d. 11. Juli 1895 i Kbhvn, blev
Student 1851, cand. theol. 1859 og ansattes 1879
som Inspektør ved en københavnsk
Kommuneskole. 1859 udgav han et Bind Digte og
udfoldede senere en stadig, men sparsom Produktion
af overvejende lyriske Digte, som findes spredte
i Blade og Tidsskrifter. De er gennemgaaende
fine og elskværdige i Følelsen, af og til prægede
af et ret ejendommeligt satirisk Lune og altid
smukke i formel Henseende. En Samling af
hans Digte er udgivet efter hans Død med et
Forord af Ungdomsvennen Bjørnstjerne
Bjørnson.
<i>S. M.</i>
</chapter>

<chapter name="Greenville">
<b>Greenville</b> ['gri.nvi£]. Navnet paa flere Byer
i U. S. A., af hvilke nævnes: 1) G. i South
Carolina, ligger 160 km NV. f. Columbia ved Reedy
River. (1910) 15700 Indb. G. har et
Baptistuniversitet (<i>Furman University</i>) og driver
Tilvirkning af Vogne og Bomuldsvarer. — 2) G. i
North Carolina, ligger 120 km ØSØ. f. Raleigh
ved Tar River. (1910) 4100 Indb. — 3) G. i
Michigan, ligger ved Flat River og driver
