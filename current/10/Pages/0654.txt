fremmede Lande kun er lidet kendt og paaskønnet,
har sin Forklaring i, at hans Plader
gennemgaaende blev stærkt misbrugte og uden for
Danmark næsten udelukkende kendes af Aftryk,
der ingen Forestilling kan give om vedk.
Arbejdes opr. Skønhed. Ogsaa som Illustrator
virkede H. og stak bl. a. Kobberne til Paulli's
<i>Flora danica</i>.
<i>S. M.</i>
</chapter>

<chapter name="Haem">
<b>Haem ....,</b> Ord, der er sammensatte hermed
(af gr. άίμα, Blod), maa søges under <sp>Hæm</sp> ...
</chapter>

<chapter name="Haff">
<b>Haff</b> (jvfr dansk Hav), Navnet paa 3 store
Strandsøer ved Kysten af Østersøen. De er
dannede hver ved sin Flodmunding, har fersk
Vand og adskilles for største Delen fra Havet
ved Sanddyner ell. Øer. Se <sp>Frisches H.</sp>,
<sp>Kurisches H.</sp> og <sp>Pommersches H.</sp>
<i>G. Ht.</i>
</chapter>

<chapter name="Haffner">
<b>Haffner,</b> tysk, efter en ubevist Tradition
adelig Slægt, der kom til Danmark med
Feltpræsten, Magister <sp>Reinhold H.</sp>, hvis Søn,
Løjtnant <sp>Reinhold Wilhelm v. H.</sp>
(1689—1754), blev Fader til Oberstløjtnant
<sp>Reinhold Jacob v. H.</sp> (1731—1806). Af
sidstnævntes Sønner skal her nævnes
Generalkvartermesterløjtnant, norsk Oberstløjtnant <sp>Johan
Friedrich Wilhelm v. H.</sp> (1768—1822),
Generalløjtnant, Kammerherre <sp>Johan
Wolfgang Reinhold v. H.</sp> (s. d.) og
Generalmajor, Kammerherre <sp>Adam Mogens
Wenzel v. H.</sp> (s. d.). Den ældste af disse Brødres
Efterkommere lever i Norge; hans Søn, norsk
Statsraad og Kommandør <sp>Wolfgang
Wenzel H.</sp> (s. d.), blev Fader til Oberst <sp>Johan
Frederik Wilhelm H.</sp> (s. d.). For J. W.
R. v. H.'s Efterkommere oprettedes 21. Septbr
1831 Stamhuset Egholm med lineal-agnatisk
Succession. Han var Fader til Politikeren,
General, Kammerherre <sp>Wolfgang v. H.</sp> (s. d.),
hvis Datter <sp>Ebba Wilhelmine</sp>
(1836—1914) ved sit Ægteskab bragte Stamhuset til
den sv. grevelige Slægt Piper, til Oberst,
Kammerjunker <sp>Waldemar v. H.</sp> (1816—94), hvis
Søn var den kendte Hippolog, Kammerherre
<sp>Johannes Wolfgang v. H.</sp> til Brodda
(1845—1913), og til <sp>Thyra Valborg</sp>
(1821—81), der ægtede Politikeren, Lensgreve
Christian Emil Krag-Juel-Vind-Frijs.
<i>P. B. G.</i>
</chapter>

<chapter name="Haffner, Adam Mogens Wenzel og Johan Wolfgang Reinhold og Wolfgang">
<b>Haffner,</b> 1) <sp>Adam Mogens Wenzel</sp>,
dansk Officer, f. 5. Marts 1774 i Kbhvn, d. 19.
Marts 1844 smst., blev Sekondløjtnant ved
Artillerikorpset 1791. Han vandt Kronprins
Frederik's Yndest, kom saaledes til
Generalkvartermesterstaben og blev 1802 Kaptajn og Lærer
ved Artilleriinstituttet. 1807 var han ansat ved
Hovedkvarteret i Holsten, kom efter Slaget ved
Kjøge til Castenschiold's Korps som Stabschef
og attacheredes 1808 som Major og
Overkvartermester Marskal Bernadotte. 1810 blev han
Chef for Toldlinien paa Holstens Grænse og
Kommandant i Altona, hvilken Stilling han dog
ikke magtede, og under de vanskelige Forhold
1813 kom han til alvorlig at krydse
Regeringens Planer, saa at han i Maj kaldtes til Kbhvn
og blev idømt Fæstningsarrest. H. ansattes paa
ny som Generalkvartermester-Løjtnant, blev
Oberst 1816 og udnævntes 1823 til Chef for
Artillerikorpset, 1828 til Generalmajor, men søgte
1831 sin Afsked p. Gr. a. den mod ham
herskende Misfornøjelse (16 Artilleriofficerer
klagede over ham til Frederik VI). Aaret efter
stilledes han <i>à la suite</i> og fik Storkorset 1840.

2) <sp>Johan Wolfgang Reinhold</sp>,
dansk Officer, ovenn.'s Broder, f. 24. Jan. 1770,
d. 10. Aug. 1829, blev 1786 Sekondløjtnant i
Artillerikorpset og var 1809 avanceret til Oberst,
Generalkvartermester og Chef for Guidekorpset,
til Generalmajor 1812. H. blev saaledes under
Krigen 1807—14 en af Frederik VI's militære
Raadgivere, men lagde sig dog nærmest efter
Forplejningen, idet Bureauet herfor 1810 var
underlagt Generalkvartermesterstaben. H.
købte 1812 Hovedgaarden Egholm, hvoraf 1831 med
tilliggende Gods et Stamhus oprettedes. Han
dekoreredes med Storkorset af Dannebrog 1817
og blev Generalløjtnant 1820.

3) <sp>Wolfgang</sp>, dansk Officer og Politiker,
foreg.'s Søn, f. 10. Septbr 1810 i Valby, d. 28.
Apr. 1887 i Kbhvn. Han blev 1825
Sekondløjtnant ved Livregimentets Kyrasserer, 3 Aar
senere ved Hestgarden, avancerede til
Premierløjtnant 1833, men traadte Aaret efter ud af
aktiv Tjeneste for at overtage Bestyrelsen af
Stamhuset Egholm. Han tog nu med Iver fat
paa landøkonomiske Opgaver, afløste Hoveriet
1844—49 og blev Medlem af Sogne- og
Amtsraad, 1840 Suppleant til Roskilde
Stænderforsamling. Under Felttoget 1848 førte han som
Ritmester Befalingen over en Eskadron
Herregaardsskytter. Ved at blive valgt til
Landstingsmand for 2. Kreds 18. Oktbr 1866, hvilken
Stilling han beholdt til sin Død, traadte han
ind i det politiske Liv og kom straks til at
spille en betydelig Rolle, saa at han 22. Septbr
1869 afløste Estrup som Indenrigsminister (han
fik Obersts Karakter s. A.) og 28. Maj 1870
blev Krigs- og Marineminister. Som saadan
lagde han Grunden til den Forsvarsplan, der
senere bragtes frem. Forinden traadte han dog
ud af Ministeriet (23. Decbr 1872), men blev
paa ny Krigs- og tillige Marineminister 11. Juni
1875. Uden Held søgte H. at gennemføre sin
Forsvarsplan, og ej heller lykkedes det ham at
reformere den milit. Retspleje, hvorfor han,
tillige p. Gr. a. Svaghed, tog sin Afsked 28. Juli
1877. H., der 1871 havde faaet Generals
Karakter, blev 1875 Storkors af Dannebrog. Efter
Afskedigelsen vedblev H. at spille en betydelig
politisk Rolle og betragtedes som Landstingets
første Mand, hvis Mening havde afgørende Bet.
for Højre. Han blev da ogsaa Formand for
Landstingets Højregruppe og for Højres
Repræsentantskab, i hvilke Stillinger han var
meget virksom, medens han stadig interesserede
sig levende for Landets Forsvar og den
skandinaviske Tankes Fremgang.
<i>P. Nw.</i>
</chapter>

<chapter name="Haffner, Wolfgang Wenzel og Johan Frederik Wilhelm">
<b>Haffner,</b> 1) <sp>Wolfgang Wenzel</sp>, norsk
Søofficer, f. i Kria 23. Novbr 1806, d. smst. 11.
Novbr 1892, blev Sekondløjtn. 1824 og deltog 1828
i det Togt, en norsk og svensk Eskadre foretog
til Middelhavet, særlig til Røverstaterne, til
Beskyttelse af de forenede Rigers Skibsfart.
Fra 1833 var han i fl. Aar Lærer ved
Søkadetinstituttet; 1839—48 var han Kavaler hos
Prinserne Karl, Gustaf og Oskar, senere ogsaa hos
Prins August, Lærer for de tre førstnævnte i
Matematik og norsk Sprog samt for Prins
