Frugter. <sp>Træ-G.</sp> (<i>Cuculinæ</i>) er mindre Arter,
der i et Tal af henved 60 er udbredte i den
gl. Verdens Tropelande, medens enkelte gaar
op i de tempererede Egne; de kendes paa, at
de runde Næsebor ligger i smaa Rør; Vingerne
er spidse, Halen lang. Alle Arter lægger
Æggene hos andre Fugle. Medens de fleste
Slægter har lidet fremtrædende Farver, hører
hertil ogsaa de pragtfuldeste af alle G.: de i Afrika
levende <sp>Guld-G.</sp> (<i>Chrysococcyx</i>) med prægtig
Metalglans paa Oversiden, medens Undersiden
er hvidlig, <sp>Glans-G.</sp> (<i>Chalcococcyx</i>) i Indien
og paa Sunda-Øerne, smaa Arter af Størrelse
som en Lærke og den ret store sydafrikanske
<sp>Smaragd-G.</sp> (<i>Metallococcyx smaragdineus</i>
Sw.), grøn med Metalglans paa Overside og
Bryst.

Til Slægten <i>Cuculus</i> med henimod en Snes
Arter, udbredte i den gl. Verdens Tropeegne,
hører den berømteste af Fam., G. (Kukker,
Kukmand) (<i>C. canorus</i> L.). Navnet G. findes i
noget forsk. Form paa de skandinaviske Sprog,
paa Tysk og Engelsk. Ordet, der paa
oldnordisk er <i>gaukr</i>, er vist beslægtet med »Gøgl« og
»gø« (Grundbetydning: spotte, udskælde). Det
af Stemmen dannede Kukkernavn, fr. <i>Coucou</i>,
eng. <i>Cuckow</i>, tysk <i>Kuckuk</i>, er nok saa hyppig
anvendt, og gaar igen i saa at sige alle europ.
Sprog. G.'s Krop er noget større end Solsortens.
Farven er hos Hannen paa Oversiden, Sving-
og Styrefjer smuk graablaa, medens
Undersiden er sortgraa med lysere Pletter og
Tværbaand. Hunnen er mere urent farvet og
Tværstribningen fortsætter sig helt op paa Halsens
Underside; de 1 Aar gl. Hunner er af og til
rustrødt farvede paa Overkroppen. Ungen har
i St f. den graablaa Farve paa Ryggen en
sortbrun Farve med rødlige Tværbaand; paa Issen
findes enkelte hvide Pletter. — Indsiden af
Næbbet og Svælget er kraftig rødt, Næbbet
sort, Fødderne graalige. G. yngler i det meste
af Europa og en stor Del af Asiens tempererede
Egne, i Norge alm. helt op til den nordligste
Del. I Danmark findes den, om end i forsk. Tal,
over det meste af Landet. I Alm. anses den for
en Skovfugl, men den hører fuldt saa meget
til paa store Mosestrækninger med lidt Krat i
Nærheden; det er i det hele mere en Egns
Rigdom paa Smaafugle, egnede til Plejeforældre

<img>Fig. 3. Skadegøg (<i>Coccystes glandarius</i>).</img>

<img>Fig. 4. Kæmpegøg (<i>Scythrops novæ-hollandiæ</i>).</img>

<img>Fig. 5. Gøg (<i>Cuculus canorus</i>).</img>
