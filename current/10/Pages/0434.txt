tapre Hustru. Men efter at Elfsborg var faldet,
overgav ogsaa G. sig (1. Juni). Den blev jævnet
med Jorden, men genopbyggedes senere. 1687
sløjfedes den som Fæstning, og man begyndte
i dens Sted at bygge Fæstningstaarnet
<sp>Götalejon</sp> (s. d.).
<i>(A. S.). A. M. D.</i>
</chapter>

<chapter name="Gullbringusýsla">
<b>Gullbringusýsla</b> ['gødlbreŋgøsisla] danner
tillige med Kjósarsýsla et Herred i det
sydvestlige Island og strækker sig langs Kysten
fra Selvogur til Bunden af Hvalfjorden. Areal
1980 km<sup>2</sup>, Indbyggerantal (1910) 5995 (med
Reykjavik 17595). G. indeslutter bl. a. hele
Halvøen Reykjanes med dens udstrakte
Lavamarker; de fleste Steder er Jordbunden stenet,
klippefuld og ufrugtbar, men da Indb.
hovedsagelig ernærer sig ved Fiskeri, er G.
forholdsvis tæt befolket, især langs Strandkanten
ved den sydlige Faksebugt, hvor der findes en
uafbrudt Række af større og mindre
Fiskerlejer (Havnefjord, Vatnsleyustrønd, Njarðvik,
Keflavik, Leira, Garður, Suðurnes, Hafnir,
Grindavik). Foruden Reykjavik, der danner en
egen Jurisdiktion, findes i G. Handelspladserne
Keflavik og Havnefjord, hvor Sysselmanden
bor; af mere kendte Steder i G. kan desuden
nævnes Bessastadir og Krisuvik.
<i>Th. Th.</i>
</chapter>

<chapter name="Gullfoss">
<b>Gullfoss</b> ['gødlfås], et meget betydeligt
Vandfald i den vandrige Hvitá i det sydlige Island;
da G. ligger i Nærheden af Geysir, besøges
den ofte af Turister.
<i>Th. Th.</i>

<img>Gullfoss.</img>
</chapter>

<chapter name="Gulli-Kvintetten">
<b>Gulli-Kvintetten,</b> bekendt rom.
Kammermusikselskab, der staar under Ledelse af den
udmærkede Pianist Luigi <sp>Gulli</sp>, f. 13. Juni
1859, og hvis Strygekvartet bestaar af Roberto
<sp>Fattorini</sp>, f. 1. Novbr 1870 (1. Violin),
Raffaele <sp>Zampetti</sp>, f. 16. Jan. 1869 (2.
Violin), Ettore <sp>Marengo</sp>, f. 28. Marts 1869
(Bratsch) og <sp>Cesare Bedetti</sp>, f. 7. Jan. 1868
(Cello). Kvintetten giver aarlige Koncerter i
Rom i Sæsonen (Jan.—Marts) og har ved sit
udmærkede og fint gennemarbejdede Samspil
som ved de enkelte Instrumentalisters
fremragende Egenskaber vundet overordentligt
Bifald ogsaa uden for Italien, særlig i Norden, i
Berlin og Paris.
<i>S. L.</i>
</chapter>

<chapter name="Gulliver's Rejser">
<b>Gulliver's Rejser</b> [eng. 'ga£<sub>i</sub>vəz-], se <sp>Swift</sp>.
</chapter>

<chapter name="Gullmars-Fjorden">
<b>Gullmars-Fjorden,</b> en Indskæring fra
Skagerrak paa Bohuslen's Skærkyst, sydvestlige
Sverige; den skiller Bohuslen's mellemste og
nordligste Skærgaard fra hinanden.
<i>G. Ht.</i>
</chapter>

<chapter name="Gullstrand, Allvar">
<b>Gullstrand,</b> <sp>Allvar</sp>, sv. Læge, f. 5. Juni
1862 i Landskrona, blev Student i Upsala 1880,
<i>cand. med.</i> 1884 og tog Licentiateksamen ved
Karolinska Institutet 1888 og Doktorgraden med
en Afh. om Astigmatismens Teori 1890. Han
ansattes som Docent i Oftalmologi ved Karol.
Inst. 1891, men udnævntes til Prof. i dette Fag
i Upsala 1894. Ved Linné-Jubilæet blev han
Æresdoktor (1907), efter at han fra 1905 havde
været Medlem af Vidensk. Akademi. G. har
særlig beskæftiget sig med Dioptrik og har paa
dette Omraade været Foregangsmand i fl.
Henseender. Han udgav 1889: <i>Methode pratique
pour déterminer l'astigmatisme par la
dénivelation opthalmométrique</i>, en ny Maade til at
bestemme Astigmatismens Grad ved Hjælp af
et nyt Instrument. I »Objektive Darstellung und
photographische Abbildung von
Augenmuskellähmungen (1892), der prisbelønnedes, anvistes
ogsaa ny Veje, idet Lammelsen af
Øjenmusklerne bestemtes ved at iagttage Refleksbilledets
Beliggenhed i Hornhinden ved Blik i forsk.
