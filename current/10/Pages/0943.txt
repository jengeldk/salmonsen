mellem store, middelstore og smaa
Ejendomme. Herom kan henvises til Tabel c, hvor der
sondres mellem store Gaarde (12 Tdr H. ell.
derover), Bøndergaarde (fra 1—12 Tdr H.) og
Huse med Jord (under 1 Td. H.):
<table>
<td c><sp>Tabel</sp> c.<td c>1873<td c>1905
<td><td c>Antal<td c>Antal
<td>Store Gaarde<td r>1961<td r>2093
<td>Bøndergaarde<td r>72194<td r>74517
<td>Huse med Jord<td r>132638<td r>183210
<td>Huse uden H.<td r>32626<td r>29310
<td><td r>239419<td r>289130
<td><td c>Tdr H.<td c>Tdr H.
<td>Store Gaarde<td r>53874<td r>58182
<td>Bøndergaarde<td r>279751<td r>271109
<td>Huse med Jord<td r>39331<td r>43128
<td><td r>372956<td r>372419
</table>

En Fremgang i Antallet af Ejendomme har
fundet Sted inden for alle Grupper, størst dog
fer Huse med Jord. Hartkornstilliggendet
derimod er aftaget for en enkelt af Grupperne,
nemlig Bøndergaardene, men tiltaget for
Husene og de store Ejendomme.
<i>C. T.</i>
</chapter>

<chapter name="Hartkornsskatter">
<b>Hartkornsskatter,</b> se <sp>Hartkorn</sp>.
</chapter>

<chapter name="Hartleben, A.">
<b>Hartleben,</b> <sp>A.</sp>, Boghandlerfirma i Wien,
grundlagt 1803 i Budapest af <sp>Konrad
Adolph H.</sp> (1788—1863), siden 1844 med
Hovedsæde i Wien. Under Efterfølgeren <sp>Adolph
H.</sp> (adlet 1888) gik Firmaets Afdeling i
Budapest, Sortimentet og hele det ung. Forlag over
paa andre Hænder. 1875 optoges Firmaets
mangeaarige Medarbejder Eugen Marz (f. 1844
i Leipzig) som Associé; siden 1892 er han
Eneejer. Forlaget omfatter omtr. alle Grene af
Litt., særlig bør nævnes »Chemisch-technische
Bibliothek« og »Bibliothek der Sprachenkunde«.
Foruden Forlag tillige Sortimentsboghandel og
Kommissionsforretning. Filialer i Budapest og
Leipzig.
<i>J. L. L.</i>
</chapter>

<chapter name="Hartleben, Otto Erich">
<b>Hartleben,</b> <sp>Otto Erich</sp>, tysk Forf., f. 3.
Juni 1864 i Klausthal, d. 11. Febr 1905 i Italien.
H. var opr. Jurist, men opgav Embedsbanen for
udelukkende at vie sig til Litt. Han har skrevet
Noveller som »Die Geschichte vom
abgerissenen Knopfe« og »Vom gastfreien Pastor« og en
lang Række dram. Arbejder, af hvilke 1 Akts
Cyklus'en »Die befreiten« er opført paa
Dagmar-Teatret i Kbhvn, medens Folketeatret har
spillet hans Officerstragedie »Rosenmontag«.
Dette Drama, der 1902 blev kronet med
Grillparzer-Prisen, har med Josef Kainz i
Hovedrollen hørt til Burg-Teatrets betydeligste
Forestillinger i det moderne Repertoire. Af H.'s
andre Skuespil kan nævnes »Hanna Jagert«,
»Die sittliche Forderung« — overs. til Brug
for Folketeatret, men endnu ikke spillet —
»Ein Ehrenwort« og Ibsen-Parodien »Der
Frosch«. Sine Digte har H. samlet i »Meine
Verse«. Efter hans Død har hans Hustru udg.
en Række Breve fra ham til hende samt
»Tagebuchfragment eines Lebens«. (<sp>Litt</sp>.: C.
Flaischleins biografiske Studie [1896]).
<i>C. B-s.</i>
</chapter>

<chapter name="Hartlepool">
<b>Hartlepool</b> ['ha.<sub>ə</sub>t<sub>ə</sub>£pu.£], Søstad i det
nordøstlige England, Durhamshire ved Floden Tees
Munding. H. har (1918) 20618 Indb., en god
Havn, Dokker og Skibsværfter. 4 km fra
Staden, adskilt fra den ved H. Bay ligger
<sp>West-H.</sp> (1918: 63932 Indb.), opstaaet i den senere
Halvdel af 19. Aarh. Begge Byer, men især
West-H. driver anseligt Skibsbyggeri, Fiskeri,
har betydelige Jernværker og Savværker.
Handelen er meget stor. Der indføres mest
Tømmer, Jern- og Kobbermalm og Levnedsmidler,
udføres mest Jern- og Bomuldsvarer, og Kul
fra Durham-Minerne. H. er ogsaa kendt som
Badested, og langs Kysten i Nærheden findes
mærkelige Huler. H. er vokset op omkr. et
Kloster, der blev grundet her 640.
Stadrettigheder fik den 1201. I Middelalderen var den
en betydelig Handelsby, gik siden tilbage, men
blev fra 18. Aarh. et søgt Badested. Sammen
med West-H. sender H. et Medlem til
Parlamentet. 16. Decbr 1914 blev West-H.
bombarderet af tyske Krydsere.
<i>G. Ht.</i>
</chapter>

<chapter name="Hartley, Charles August">
<b>Hartley</b> ['ha.<sub>ə</sub>.t£<sub>i</sub>], <sp>Charles August</sp>, Sir,
eng. Vandbygningsingeniør, f. 1825 i Hewarth
(England), d. 2. Febr 1915, var opr.
Jernbaneingeniør, men beskæftigede sig senere
udelukkende med Vandbygningsarbejder. Efter
1855—56 at have været i tyrk. Tjeneste, beklædte
han indtil 1907 Stillingen som Overingeniør ved
de paa Foranledning af den europ.
Donau-Kommission foretagne Arbejder til Forbedring af
Besejlingsforholdene i Donau-Mundingen. Blev
adlet 1862. H. var Medlem af fl. a.
internationale Kommissioner, saaledes for Suez-Kanalens
Udvidelse og for en Regulering af Mississippi
og søgtes af forsk. Landes Regeringer som
Sagkyndig i Havnebygningsspørgsmaal m. v.,
saaledes i Triest, Madras, Constanza, Varna,
Odessa, og i Spørgsmaal ang. Reguleringen af
Floderne Don, Dnjepr, Ganges,
Kystsikringsbejder i Rumænien m. m. Har skrevet: <i>Delta
of the Danube</i> og <i>History of the Engineering
Works of the Suez Canal</i>.
<i>J. M.-P.</i>
</chapter>

<chapter name="Hartley, David">
<b>Hartley</b> ['ha.<sub>ə</sub>t£<sub>i</sub>], <sp>David</sp>, eng. Læge og
Psykolog, f. 30. Aug. 1705 ved York, d. i Bath
28. Aug. 1757; studerede først Teologi i
Cambridge, men kastede sig derefter over
Lægekunsten. Ved sit Skrift <i>Observations on man,
his frame, his duty and his expectations</i> (1749)
blev han den egl. Grundlægger af den eng.
Associationspsykologi. Der var ganske vist
tidligere af andre Forf. gjort spredte Forsøg i
samme Retning, især havde man forsøgt at
forklare alle højere Følelsers Opstaaen ved
Association af lavere, men først H.
gennemfører Tankegangen konsekvent, idet han vil
forklare alle sammensatte sjælelige
Fænomener som opstaaede ved Association mellem
enkle Fornemmelser og Forestillinger. Han
paaviser, at der herved tillige finder en
Sammensmeltning Sted, hvoraf ofte fremgaar
komplicerede Fænomener, i hvilke de opr.
Bestanddele ikke kan paavises, og ligeledes, at
opr. bevidste Virksomheder ved Gentagelse
bliver ubevidste, automatiske.
<i>Alfr. L.</i>
</chapter>

<chapter name="Hartlieb, Samuel">
<b>Hartlieb</b> ['hartli.b], <sp>Samuel</sp>, tysk-eng.
Socialreformator, d. 1662 i London, bosatte sig
1628 i England. Rastløs arbejdede han med
uegennyttig Begejstring for de forskelligste
praktiske og ideelle Opgaver, udgav talrige
Skr og førte en omfattende Brevveksling med
Europas fremragende Mænd. Sammen med
