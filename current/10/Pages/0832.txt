bragte en Strømkæntring. Paa den ene Side var
der grundlagt en Masse ny
Industriforetagender og paa den anden Side havde Landbruget
faaet at føle den udenlandske Konkurrence, og
man gik over til den autonome Toldbeskyttelse
med stedse stigende Toldsatser. Efter
Bismarcks Afgang 1890 gik man dog tilbage til
Konventionaltarif-Princippet og sluttede sig til
Systemet af mellemeuropæiske H., der allerede
omfattede Østerrig-Ungarn, Italien, Schweiz og
Belgien. Paa Grundlag af Toldtariffen af 1902
sluttedes dernæst en Rk. H., der dog først
kunde træde i Kraft 1906 med Gyldighed til 1917,
idet man forfulgte en bevidst Plan om en
mellemeuropæisk Toldunion, hvorunder man ogsaa
ønskede at inddrage Skandinavien, saaledes som
det ogsaa under Verdenskrigen blev foreslaaet.

I vor Tid gør der sig i England en stærk
imperialistisk Bevægelse gældende for ud af
Moderlandet og dets Dominions at danne en
<sp>Commercial Union</sp>, efter at England
hidtil, siden 1886, i sine H. havde taget
Forbehold m. H. t. Kolonierne og Indien, idet det
overlodes disse selv, om de vilde tiltræde
Traktaterne, og derved stiller disse frit.

Den <sp>nordamerikanske</sp> Toldlovgivning,
som den inaugureredes med Mac-Kinley
Tariffen 1890, som ganske vist mildnedes noget
ved Wilson-Bill'en 1894, og dens senere
Udvikling ved <sp>Dingley-Tarifen</sp> 1897 og
<sp>Payne-Bill</sp>'en 1909 har rejst sine Toldmure om
de forenede Stater til Fremme af Trustvæsenet
og det storkapitalistiske Oligarki, mod hvilket
man dog under Verdenskrigen har truffet visse
Begrænsninger.

Af vigtigere danske H. skal anføres:

<sp>Amerikas</sp> forenede Stater: Traktat 26.
Apr. 1826. Betinget Mestbegunstigelses-Traktat
m. H. t. Handel og Skibsfart. <sp>Belgien</sp>:
Traktat af 18. Juni 1895: Nationalbehandling m. H.
t. Handel, Industri og Skibsfart. <sp>Bulgarien</sp>:
Etaarige, gentagne Aftaler om
Mestbegunstigelse m. H. t. Handel og Skibsfart. <sp>Chile</sp>:
Traktat 4. Febr 1899: Mestbegunstigelse m. H. t.
Handel og Skibsfart med Undtagelse af
specielle Toldtariffer. <sp>Frankrig</sp>: Traktater fra
1742, 1842 med Tillæg af 1910 om
Nationalbehandling m. H. t. borgerlige Rettigheder,
Haandværk, Industri, Handelsnæring og
Skibsfartafgifter. <sp>Opsagt</sp> 3. Septbr 1918 med
stiltiende Fornyelse for et Tidsrum af 3
Maaneder ad Gangen indtil Afslutning af ny
Traktat. <sp>Grækenland</sp>: Traktat 25. Decbr 1843
og 31. Oktbr 1846. <sp>Opsagt</sp> ved Note af 24.
Marts 1919 til Ophør 26. Marts 1920.
<sp>Holland</sp>: Traktat af 15. Juni 1701, Noteveksling
af Novbr-Decbr 1904. Alm. Mestbegunstigelse;
Nationalbehandling m. H. t. Handelsnæring
betinget af Gensidighed. <sp>Italien</sp>: Traktat 1.
Maj 1864 med Tillæg af 17. Septbr 1902:
Nationalbehandling m. H. t. Skibsafgifter;
Mestbegunstigelse m. H. t. Handel, Haandværks-
og Fabriksdrift, Skibsfart, Fiskeri og
Toldafgifter. <sp>Japan</sp>: Traktat 12. Febr 1912:
Mestbegunstigelse m. H. t. Udøvelse af Erhverv og
Næringsveje, Udførelse af industrielle og
fabriksmæssige Foretagender, Skatter og
Afgifter, Ind- og Udførselsforbud, Handelsrejsende,
Skibsfart, Kystfart m. m.;
Nationalbehandling m. H. t. Handel, Lettelser ved Vare-, Ind-
og Udførsel, Toldgodtgørelser, Præmier m. m.
Til Traktaten slutter sig en særlig
Toldkonvention af s. D. Kina. Traktat 13. Juli 1863:
Konsularjurisdiktion; kun Adgang til visse kin.
Havne; Mestbegunstigelse m. H. t. Toldafgifter;
bunden kin. Toldtarif, revideret 1904.
<sp>Meksiko</sp>: Traktat 3. Maj 1910: Ubetinget
Mestbegunstigelse m. H. t Ind- og Udførsel, Toldafgifter,
Handel, Industri, Skibsfart m. m. undtagen for
saa vidt angaar Toldunioner med Nabostater;
Mestbegunstigelse m. H. t. Kystfart af
Novbr—Decbr 1904. <sp>Norge</sp>. Traktat 2. Novbr 1826
med senere Tilføjelser: Nationalbehandling m.
H. t. Skibsafgifter o. l. samt Afsætning af
Varer fra de respektive Skibe. <sp>Portugal</sp>:
Deklaration af 14. Decbr 1896: Mestbegunstigelse
m. H. t. Skibsfart, betinget Mestbegunstigelse
m. H. t. Vareafgifter. <sp>Rumænien</sp>: Traktat
11. Apr. 1910: Nationalbehandling m. H. t.
Udøvelse af Handels- og Industrivirksomhed, dog
med Undtagelse af Regler, som bringes i
Anvendelse over for alle Fremmede i Landet,
ligesom der gøres et Forbehold m. H. t. eventuelle
Toldkonventioner med Norge og Sverige samt
særlige Bestemmelser i Grænsedistrikter;
Mestbegunstigelse m. H. t. Behandling af Skibe og
Ladninger. <sp>Rusland</sp>: Traktat af 2. Marts
1895. Opsagt 24. Oktbr 1917 fra 24. Oktbr 1918.
<sp>Schweiz</sp>: Traktat 10. Febr 1875 med Tillæg
af 22. Maj s. A. Omfattende
Nationalbehandling; Mestbegunstigelse m. H. t. Vareafgifter og
Told. <sp>Serbien</sp>: Deklaration af 30. Novbr
1909: Mestbegunstigelse m. H. t. Handel,
Skibsfart, Industri og Indførselsafgifter; undtaget er
Grænsetrafik og Toldunioner. <sp>Siam</sp>: Traktat
21. Maj 1858: Alm. Mestbegunstigelse for
Danske i Siam: blivende Ophold kun inden for
nærmere angivne Omraader.
Nationalbehandling af danske Skibe og bunden Indførselstold
i Siam. Om Registrering af og Jurisdiktion over
danske Undersåtter i Siam var givet nærmere
Regler i Konventionen af 24. Marts 1905, men ved
Traktat af 15. Marts 1913 har Danmark givet
Afkald paa Konsularjurisdiktionen. <sp>Spanien</sp>:
Traktat af 2. Marts 1895. Opsagt 24. Oktbr 1917
fra 24. Oktbr 1918. <sp>Storbritannien</sp>:
Traktat af 11. Juli 1670, Traktat 16. Juli 1824,
Deklaration 9. Maj 1912: Alm. Mestbegunstigelse
(Sverige undtagen); Nationalbehandling m. H.
t. Skibsafgifter. <sp>Sverige</sp>: Traktat 2. Novbr
1826 m. fl., se ovf. under Norge. Om
Behandling af Fartøjer og om Fiskeri er truffet en
Rk. særlige Aftaler. <sp>Tyskland</sp>: Fredstraktat
30. Oktbr 1864, Art. 21, og Noteveksling af
Marts—Apr. 1885: Mestbegunstigelse m. H. t.
Vareindførsel. I øvrigt kan ældre Traktater med
de enkelte tyske Forbundslande endnu faa
nogen Bet. Ret til Kystfart er gensidig
indrømmet. <sp>Østerrig-Ungarn</sp>: Traktat 14. Marts
1887: Nationalbehandling af Skibe og Ladning;
Mestbegunstigelse m. H. t. Handel, Skibsfart,
Industri, Ind- og Udførsel, Toldafgifter m. m.
Undtagen er Kystfart, Fiskeri, Grænsehandel
og Forpligtelser iflg. Toldunionen.
<i>Ch. V. N.</i>
</chapter>

<chapter name="Handelsusancer">
<b>Handelsusancer</b> [-y'saŋs<sub>ə</sub>r], d. s. s.
<sp>Handelssædvaner</sp>.
</chapter>
