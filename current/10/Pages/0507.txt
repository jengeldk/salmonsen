væsentligst seminarieuddannede Lærere og
Lærerinder, der søgte Kursus'et. Foruden dem
kom der en Del Studenter og Kandidater, idet
ogsaa de højere Skoler ønskede Lærere i G., der
tillige kunde paatage sig andre Fag. 1911
udskiltes det etaarige Gymnastikkursus fra
Statens Lærerhøjskole som en selvstændig
Institution under Navn af Statens
Gymnastik-Institut; det maatte foreløbig nøjes med en
midlertidig Træbygning paa lejet Grund, men
nu (1920) er der Udsigt til snarlig Opførelse af
blivende Bygninger paa egen Grund. — 1919
optoges Svømning som et obligatorisk Led i
Undervisningen.

For at skaffe de Lærere og Lærerinder, der
var ansatte i Skolerne, inden
Gymnastikhaandbogen kom, Lejlighed til Uddannelse i den ny
G. lod Staten afholde 4 Ugers Feriekursus.
Medens de tidligere Feriekursus i den gl. G. kun
besøgtes af ganske enkelte, havde Haandbogens
G. navnlig ved de frivillige Foreningers Arbejde
rundt om i Landet vundet sig et saa godt Navn,
ogsaa inden for Lærerstanden, at der allerede
1900 optoges 200 Lærere og Lærerinder paa
disse Kursus. Det var ikke en forbigaaende
Interesse, Lærerstanden herigennem viste for G.
Antallet af Deltagere i Feriekursuset tog til og
har nu i mange Aar været mellem 300 og 400
aarlig. Da de fleste Deltagere nu i Forvejen er
uddannede i den ny G., er det en videregaaende
Uddannelse, de søger, hvad der er saa meget
mere Grund til, som Faget er i stærk Udvikling.

Endelig afholdes der — oprindelig efter
Forslag af Lærer <sp>P. Winther</sp>, Ryslinge —
udenfor Ferierne saakaldte Instruktionskursus i
G. rundt om i Landet, naar en Egns Lærere
og Lærerinder gennem den stedlige Kreds af
Danmarks Lærerforening fremsætter Ønske
derom til Ministeriet; disse Kursus har været
talrigt besøgte og har bidraget meget til
Gymnastikkens Fremgang i Skolerne.

Seminariernes militære Gymnastiklærere, der
ikke kendte den ny G., blev i Løbet af faa Aar
erstattede med Lærere, uddannede i den ny G.,
væsentlig paa det etaarige Kursus. Allerede ved
Eksamen 1901 blev der eksamineret i den ny
G. ved alle Seminarier. — Foruden til de vigtige
Pladser paa Seminarierne toges der ogsaa
Lærere fra etaarigt Gymnastikkursus til andre
betydningsfulde Pladser, saasom Tilsynshavende
med G. i de forsk. Amtsskytteforeninger, Lærere
ved Statens Feriekursus i G. og ved
Skytteforeningernes Delingsførerkursus. Uden det
etaarige Kursus vilde den ny G. ikke have bredt
sig tilnærmelsesvis saa hurtigt; der vilde have
manglet Lærere til de mange, der søgte
Uddannelse.

Den Mand, der som Gymnastikinspektør kom
til at gøre et overordentlig betydningsfuldt
Arbejde i disse Overgangsaar fra den gl. til den
ny G., var Oberst <sp>Ramsing</sp>. Han efterfulgte
Oberstløjtnant Amsinck 1899, altsaa lige da den
ny Haandbog blev autoriseret, og dens G. skulde
føres ud i Livet. Som mangeaarig Formand for
Overbestyrelsen for de danske Skytteforeninger
havde han været Vidne til, at den svenske G.
havde taget saa stærkt Opsving og vundet saa
almindelig Tilslutning, at den — særlig efter
den skandinaviske Skytte- og Gymnastikfest i
Kbhvn 1901 — saa at sige var den eneste G.,
der øvedes i disse Foreninger. Skønt over 60
Aar gl satte han sig med overraskende
Grundighed ind i den ny G., og han havde en
overordentlig heldig Haand til at føre den frem
uden mange Rivninger ell. megen
Gnidningsmodstand. Da han døde 1904, kunde han
efterlade Arbejdet for den legemlige Opdragelse i
Skolen i frodig Vækst til sin Eftermand, den
tidligere nævnte K. A. Knudsen.

For at fremme Gymnastikundervisningen ved
Landsbyskolerne vedtog Rigsdagen 1907 at yde
de Landkommuner, der vilde bvgge
Gymnastikhuse ved deres Skoler, et Statstilskud paa
Halvdelen af, hvad Husene kostede. Denne
Bestemmelse, der traadte i Kraft 1. Apr. 1907,
udvidedes 1. Apr. 1909 til ogsaa at gælde
Købstadkommunerne og tillige til at gælde
Tilvejebringelse af Idrætspladser saavel ved Landsby- som
ved Købstadskoler. Dermed har den danske
Stat støttet Ungdommens legemlige Opdragelse
kraftigere end vistnok nogen anden Stat. Skønt
denne Bestemmelse ophævedes 1911, fik den dog
Virkning ud over disse Aar, idet der var bygget
Gymnastikhuse ved c. 400 Skoler og disse
virkede som Eksempel, saa at det, navnlig naar
ny Skoler skal opføres, bliver mere og mere
almindeligt at bygge Gymnastikhuse og anlægge
Idrætspladser. Paa samme Tid som Rigsdagen
bevilgede Støtte til Opførelse af Gymnastikhuse,
bevilgede den ogsaa Midler til Ansættelse af 14
mandlige og 3 kvindelige Medhjælpere ved
Gymnastikinspektionen til at føre et vejledende
Tilsyn, navnlig i Landsbyskolerne. Disse
»Gymnastikkonsulenter«'s Virksomhed har bidraget
til at faa Gymnastikken ind i fastere Gænge i
Landsbyskolen.

En ikke uvigtig Bestemmelse, som
Skolemyndighederne har taget for at fremme den
legemlige Opdragelse i Skolerne, er den, at der ved
Mellemskoleeksamen (1908), Realeksamen (1909)
og Studentereksamen (1919) er indført en
Aarskarakter i G., der tæller lige med Karaktererne
for de andre Fag ved Udregningen af
Eksamensresultatet. Skolen har hermed erkendt det som
sin Opgave og sin Pligt at sørge for Barnets
legemlige Opdragelse jævnsides med den
aandelige. Hvad det vil betyde for den enkeltes og
for Slægtens Sundhed, at der bliver arbejdet
med Kraft ogsaa i Gymnastiktimerne i de Aar,
da Legemet er stærkest i Udvikling og faar sin
blivende Form, er ikke vanskeligt at tænke sig.

Ligesom G. har haft en stor Fremgang i
Skolerne, er den ogsaa gaaet stærkt fremad i
de frivillige Foreninger; navnlig gælder dette
Skytteforeningerne. Medens Antallet af
gymnasticerende Medlemmer, der øvede Lings G., 1892
beløb sig til c. 3000 Mænd, var der 1914 c. 18000
Mænd, c. 9700 Kvinder og c. 3100 Drenge.
Under Verdenskrigen faldt disse Tal, saa at der
i 1918 kun var 12300 Mænd, 8100 Kvinder og
1600 Drenge, men nu efter Krigen er der atter
Tegn til Stigning. Sine Lærere i G.
(Delingsførere) faar Skytteforeningerne uddannede dels
paa de saakaldte Delingsførerkursus paa 4
Uger, der holdes om Efteraaret, dels paa
Delingsførerskoler i de 5 Vintermaaneder
