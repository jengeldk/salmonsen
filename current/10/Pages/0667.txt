Forsikringsvirksomhed, som endnu har fundet
mindst Udbredelse i Danmark. Man har her
endnu langt tilbage, inden man naar saa vidt
som f. Eks. i Preussen og Sachsen, hvor omtr.
Halvdelen af Agermarken er forsikret mod
Hagelskade. Noget maa vel Grunden hertil
søges i den Omstændighed, at i Mellemeuropa og
særlig i Bjerglande er Hagelskade hyppig og
ofte af stor ødelæggende Virkning, i Danmark
er den forholdsvis sjældnere og mindre
betydende. De danske Foreningers samlede
Forsikringssum udgør op imod 250 Mill. Kr. De
udbetalte Erstatninger veksler naturligvis meget
i de enkelte Aar, fra under 100000 Kr til over
600000 Kr.
<i>H. H-l.</i>
</chapter>

<chapter name="Hagelstam, Otto Julius">
<b>Hagelstam</b> ['ha.g<sub>ə</sub>lstam], <sp>Otto Julius</sp>,
finsk-svensk Militær, Kartograf og økonomisk
Forf., f. i Nagu Sogn i Finland 11. Marts 1785,
d. i Sthlm 28. Apr. 1870, blev 1808 Løjtnant i
Flaaden, deltog med stor Tapperhed i over 20
Søslag. Efter Fredsslutningen forblev H. i sv.
Tjeneste, blev 1810 Kaptajn ved
Sømaalingskorpset og udførte de flg. Aar talrige
Sømaalinger. 1814 sendtes han som
Regeringskommissær til Kbhvn for at modtage alle Kort o. a.
Aktstykker vedrørende Norge. Resultaterne af
disse o. a. kartografiske Arbejder foreligger
bl. a. i hans »Karta öfver
skärgårdskrigsteatern« (1814), »Karta öfver Norge« (1815) og
»Karta öfver Sverige« (1817—18). 1820 udgav
H. »Karta öfver Sverige och Norge«. Da
Flaaderne 1824 blev slaaede sammen, forfremmedes
H. til Oberst og sattes paa Vartpenge. Bl. H.'s
senere kartografiske Arbejder maa nævnes
»Karta öfver Helsingfors« (1836) og »Krigskarta
för efterkommande sjöförsvarare« (1852). 1818
blev H. adlet. Han deltog med Interesse i
Rigsdagsarbejdet samt arbejdede i Tale og Skrift
med Held for Skærgaardsforsvarets Udvikling
og Husbehovbrændingens Afskaffelse. En
Brochure af ham herom uddeltes i 45000 Eks. og
bidrog meget til den ny Brændevinslovgivning.
— For de Kort og Oplysninger, H. under
Krim-Krigen overgav den eng. Admiral Napier, fik
han af den eng. Regering en til en Værdi af
1000 £ anslaaet Gulddaase med Brillanter,
hvilken hans Enke testamenterede til den sv. Stats
hist. Mus.
<i>A. M. D.</i>
</chapter>

<chapter name="Hagemann, Axel Otto Christian">
<b>Hagemann</b> ['ha.g<sub>ə</sub>-], <sp>Axel Otto
Christian</sp>, norsk Forstembedsmand og Forf., f.
i Øjestad Præstegæld 4. Maj 1856, d. 1. Septbr
1907, Student 1874, studerede 1876—78 veddet
sv. Skovinstitut i Sthlm, boede fra 1879 som
Skovfoged i Saltdalen i Nordland langt oppe i
en ensom Skovbygd mellem Lapper og
Rydningsmænd, blev 1887 Forstassistent i Alten og
var Skovforvalter i Vestfinmarken 1896—1900,
da han ansattes som Skovinspektør i
Nordlandske Skovinspektorat. I Alten deltog han
med Iver i det kommunale og politiske Liv og
var 1894—96 en af Finmarkens konservative
Stortingsrepræsentanter. Som videnskabelig
Zoolog har han leveret adskillige Bidrag til
Fagtidsskrifter og udg. en anset
forstentomologisk Haandbog, »Vore norske Forstinsekter«
(1891). For den større Almenhed er han blevet
kendt ved nogle Bøger, hvori han har givet
Billeder af Folke- og Naturlivet i Norges
nordligste Landsdele, bygget paa et fortroligt
Kendskab til disses Historie, hvis Detailler han har
studeret i de lokale Arkiver og i den endnu
levende Tradition, og paa et ikke mindre
indtrængende Kendskab til Naturen og dens
Dyreverden i Egne, som ligger uden for alm.
Turisters Veje. Af hans Skr skal særlig nævnes
»Under Polarkredsen« (1886) og »Blandt
Lapper og Bumænd« (1889) samt »Engelskmanden
under Finmarken« (1891), en Rk. af hist.
Billeder fra Krigens Tid 1807—12.
<i>(J. B. H.). W. S.</i>
</chapter>

<chapter name="Hagemann, Gustav Adolf">
<b>Hagemann,</b> <sp>Gustav Adolf</sp>, dansk
Fabrikant og Kemiker, f. 16. Maj 1842 ved
Aarhus, d. i Kjøbenhavn 26. Apr. 1916. Efter at
være uddannet ved polyteknisk Læreanstalt,
hvor han 1865 tog Afgangseksamen i Kemi med
Udmærkelse, drog H. endnu s. A. i
Kryolitmine- og Handelsselskabets Tjeneste til
Sodafabrikken Natrona ved Pittsburgh i
Pennsylvanien for at kontrolere Kryolitafleveringen fra
den. Han blev tillige Kemiker ved <i>Pennsylvania
salt manufacturing company</i>, fandt og
undersøgte fl. ny Mineraler i Kryolitten, hvoriblandt
det saakaldte <sp>Hagemannit</sp>, og byggede
1867—68 for egen Regning to Bromfabrikker i
Pennsylvanien og Ohio. 1870 vendte han tilbage
til Danmark, blev Medejer af
Kryolit-Sodafabrikken Øresund, slog ogsaa ind paa
Træcellulosefabrikationen, men blev væsentlig knyttet til
de danske Sukkerfabrikker. 1872 byggede han
Sukkerfabrikken i Odense, 1878 planlagde og
byggede han Fællessukkerkogeriet paa Skt
Croix, ligesom senere Fabrikkerne i Nakskov,
Stege og Assens. 1880 blev han Direktør i
Selskabet »De danske Sukkerfabrikker«, hvad han
var til 1897, da han traadte tilbage som
saadan og valgtes til Kommitteret. Han har
tillige virket som Medlem af Bestyrelserne for
Tuborg Fabrikker, de danske Spritfabrikker,
Burmeister & Wain og var 1880—1902
Borgerrepræsentant i Kbhvn. Han var Formand i
Overbestyrelsen for »Finsens med. Lysinstitut«,
hvis Forretningsudvalg han stiftede 1896,
Formand for Aktieselskabet »De danske
Sukkerfabrikker« og Medlem af Styrelsen for »Den
Letterstedtske Forening« (1899). 1902 blev H.
Direktør for Polyteknisk Læreanstalt og
oprettede 1907 det storslaaede »G. A. H.'s
Kollegium«, der er Bolig for 50 studerende unge
Mænd ell. Kvinder. H. var et fremragende
Eksempel paa, hvorledes videnskabelig
Uddannelse kan nyttiggøres i det praktiske Liv, var
levende samfundsinteresseret og maa anses for
en af de Personligheder, der har ydet den
største Indsats i dansk Forretningsliv i vor
Tid. Det skal endnu nævnes, at han 1896 købte
en Plantage paa Skt Croix og anlagde en
Sukkerfabrik paa den. I Forbindelse med sin
saaledes store praktiske Virksomhed har han syslet
med Undersøgelser om Vindens Hastighed,
konstrueret en Vindmaaler og i en Række paa
Tysk udkomne Smaaskrifter deltaget i en
international Diskussion om kem. Forbindelser
og kem. Energi.
<i>(C. N.). R. B.</i>
</chapter>

<chapter name="Hagemanns Kollegium">
<b>Hagemanns Kollegium,</b> se <sp>Hagemann,
G. A.</sp>
</chapter>

<chapter name="Hagemannit">
<b>Hagemannit,</b> et Mineral af tæt Konsistens
og brun Farve, der findes i Kryolitten ved
