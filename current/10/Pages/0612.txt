Fodfolksgeværer var det 10,15 mm
Jarmann-Gevær og det 12,17 mm Remington-Gevær.

<sp>Sverige</sp>. Geværmodel 1896 er et moderne
Mauser-Gevær, der bl. a. udmærker sig ved, at
Magasinet ligger helt skjult i Skæftet (Fig. 17).
Ved Mekanismen (Fig. 18) mærkes Laasestolen
<i>L</i>, Stangen <i>s</i> med Aftrækkeren <i>a</i>, Bundstykket
<i>b</i>, Hanen <i>h</i>, Slagstiften <i>t</i> og Magasinet <i>M</i>.
Geværet lades med 5
Patroner ad Gangen, som
er anbragte i en
Ladeskinne <i>kk</i> (Fig. 19),
der, naar Patronerne
er trykkede ned i
Magasinet, stødes bort ved
Lukningen af Laasen.

<sp>Rusland</sp>.
Geværmodel 1891 benævnes
efter Løbvidden
3-Liniers-Geværet. Viseret
er inddelt i Skridt. Det ældste russ. Gevær,
Berdan-Geværet, Model 1871, af 10,66 mm
Kaliber, var et af de bedste enkeltladende
Baglade-Geværer.

<sp>Tysklands</sp> nyeste
Fodfolksgevær, Gevær 1898, er et af de
mest moderne Mauser-Geværer,
der ved Overgangen til
Spidsskarp afløste Gevær
1888.
Begge Geværer
har 7,9 mm
Kaliber,
men Gevær
1898
mangler i
Modsætning til
Gevær 1888
Overrør, er
stærkere
konstrueret
og bruger
Sabel- i
St. f. Kniv-Bajonet. Mekanismen ligner det sv.
Geværs (Fig. 18). Det ældre tyske 11-mm
Mauser-Gevær af Model 1871 blev i 1884 omdannet
til Magasingevær med Rørmagasin omtr. som
Lebel-Geværets (Fig. 21).

<sp>Frankrig</sp>. Geværmodel 1886 (Fig. 21),
Lebel-Geværet, er særlig bekendt, fordi det var
det første Magasingevær af lille Kaliber, 8 mm.
Det har vist en ualmindelig stor Levedygtighed,
idet det — bortset fra Overgangen til
Spids-Ammunition — kun er ændret lidt (1893) siden
1886 og
desuagtet nu
under Verdenskrigen tog
Kampen op
mod det
moderne
Mauser-Gevær. At man
dog ogsaa i
Frankrig har
erkendt de
kasseformede
Magasiners Fordele fremfor Rørmagasinet, ses
deraf, at den franske Rytterkarabin, Model
1890, har Mannlicher-Magasin (til 3 Patroner).

<sp>Schweiz</sp>. 1912 paabegyndtes en
gennemgribende Ændring af Geværmodel 1889, der faar
ny Pibe med 4 Riffelgange, Kurvevisér, Magasin
til 6 Patroner og Spidsskarp med 825 m's
Begyndelseshastighed. Geværet har
Ligetræksmekanisme.

<sp>Østerrig</sp>. Geværmodel 1895 har
Ligetræksmekanisme. Patronpakken (Fig. 20) og
Magasinet har en skæv Form for at forhindre, at den
øverste Patrons Krave i Magasinet kommer bag
ved den næste Patron. Viseret er inddelt i
Skridt.

<sp>England</sp> indførte i 1889 det 7,7 mm
Lee-Metford-Gevær, der havde et løst (aftageligt)
Lee-Magasin, og som i det hele afveg stærkt

<img>Fig. 18.</img>

<img>Fig. 19.</img>

<img>Fig. 20.</img>

<img>Fig. 21.</img>
