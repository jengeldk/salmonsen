18—20 Spande pr Min. I 10 Arbejdstimer vil
Rumfanget af de tømte Spande derfor være
2000—5000 m<sup>3</sup>, men da Spandenes
Fyldningsgrad kun er c. 0,15 i haard Jord, voksende til
c. 0,6 i let Jord, og Jordens Udvidelse ved
Løsningen samtidig svinger fra c. 50 % til c. 25 %,
vil den udgravede Fyldmasse, maalt i Graven,
efter Maskinens Størrelse ligge mellem c. 200
og c. 500 m<sup>3</sup> for fast Jord og mellem c. 1000
og c. 2500 m<sup>3</sup> for let Jord, svarende henh. til
c. 1 m<sup>3</sup> for haard og c. 5 m<sup>3</sup> for let Jord pr
Hestekrafttime. Maskinens
Bevægelsesmekanisme kan sædvanlig indstilles til 3 forsk.
Hastigheder, saa at man som Regel kan opnaa, at
en Vogn netop bliver fuldt læsset i den Tid,
Maskinen bruger til at køre forbi den. Den lille
Fyldningsgrad i haard Jord hidrører fra, at
stærk Modstand mod Spandskæret vipper
Spandens Bagende op, og derved løftes den
efterfølgende Spand næsten fri af Skrænten, en
Ulempe, som man ikke kan imødegaa ved at
give den opadgaaende Underpart af Kæden
Styring ved en Slæde ligesom den nedadgaaende
(tomme) Overpart, fordi det er nødvendigt, at
de arbejdende Spande kan glide af paa Sten,
der sidder fast i Jorden. Til Betjening af
Maskinen og Løshakning af grundfaste Sten
kræves 3—5 Mand, til Forskydning af Maskinsporet,
som trækkes 1 à 1,5 m ad Gangen bort fra
den udgravede Skrænt, kræves 8 à 10 Mand.
Alt i alt bliver Maskingravningen ikke
væsentlig billigere end Haandarbejde, men i Forhold
til Arbejdsstyrken mangedobles Dagsarbejdet.

Den ældste fr. Maskine (Couvreux) har enkelt
Ledetromle ved den nederste Ende af
Spandslæden, og hver Trækning af Maskinsporet
giver derfor en Kam i Udgravningens Bund. En
forbedret tysk Konstruktion af Vollhering &
Bernhardt (Lübecker Maschinenbau-Gesellsch.)
har forneden to Ledetromler siddende saaledes,
at Spandkæden føres vandret paa et Par m's
Længde, og derved afrettes Bunden jævnt. En
anden Forbedring ved denne Maskine bestaar
i, at Maskinhuset har Form som en Portal,
der spænder over Læssespor og Tipvogne, saa
at Kedlen, der i Forhold til Læssesporet ligger
modsat Kran og Spandkæde, virker kraftigt
som Kontravægt. Lübeck-Maskinen, der er vist
i Fig. 1, er mere stabil end Gouvreux-Maskinen
og derfor bedre egnet til haard Jord. Begge
Typer anvendtes første Gang i Danmark ved
Bygningen af Kbhvn's Frihavn.

Spandkædemaskiner med dybtliggende
Gravepunkt kræver store Installationsforberedelser,
idet Terrainet først skal planeres parallelt med
Bunden af den færdige Udgravning; de passer
derfor bedst til nogenlunde store og dybe
Grave, der om fornødent udgraves i fl. Lag. Det er
heldigt at Graven er lang, baade for
Rangeringen af Tipvognstoget og af Hensyn til
Trækningen af Maskinsporet, som kun kan taale svage
Krumninger. Graven bør ligeledes være bred, da
Maskinen for hvert Lag maa lade den c. 5 m
brede Strimmel, som optages af Maskin- og
Læssespor, blive staaende til Bortgravning med
Haandkraft, hvilket virker særlig uheldigt ved
smalle Udgravninger. For at undgaa dette
Haandarbejde har man indrettet Maskinen
saaledes, at den lange Spandslæde kan ombyttes
med en kortere, der i nedfiret Stilling netop
naar Jorden i Højde med Maskinsporet.
Spandene lukkes i Ryggen og vendes paa Kæden,
hvis Omløbsretning forandres, saa Underparten
gaar nedad, og Spandene graver da, idet de
drejes opad omkr. den nederste Ledetromle,
og tømmes, idet de drejes nedad omkring
Drivtromlen. Maskinen kan arbejde sig ind mod en
Skrænt, idet den først langs Foden graver en
Rende, som udvides opad ved successiv
Ophejsning af Spandkæden. Arbejdet gaar
temmelig langsomt, fordi Spandene kun arbejder paa
en lille Del af hele deres Vandring.

To franske Konstruktører, <sp>Jaquelin &
Chèvre</sp>, har bygget en mere effektiv
Spandkædemaskine med højtliggende Gravepunkt,
hvor Spandkæden bæres af en drejelig Kran.
Udlæggerens Underside styrer Spandene, idet
de under Gravningen trækkes opad langs
Skrænten, og fra Toppen af Udlæggeren løber
Kæden vandret tilbage til en Ledetromle over
Kranstammen, og ved at drejes ned over denne
Tromle tømmes Spandene ud over en Slidsk,
saa Jorden glider ned paa et Transportbaand,
der afleverer den i en Læssetragt ved Bagsiden
af Maskinhuset. Under Gravningen kan Kranen
svinges gennem en Halvcirkel fra den ene Side
af Maskinen til den anden, hvorved udgraves
et kegleformet — egl. konoideformet, da
Spandkædebanen er krumliniet — Indsnit i
Skrænten, og idet Maskinen skydes frem, kan dette
Indsnit uddybes, saa der efterhaanden dannes
en Gennemskæring, hvis Bredde er det
dobbelte af Kranens Udladning. Maskinen arbejder
godt i ensartet Jord, men fastsiddende store
Sten volder særlige Vanskeligheder, fordi
Spandene er styrede under Gravningen, saa de ikke
kan vige af for Stenene.

<sp>Skovlmaskinernes</sp> Arbejdsorgan er
en enkelt stor, kasseformet Skovl med faste
Sider, af hvilke den forreste springer frem for
de andre og i Reglen er forstærket med
Gravetænder, samt en plan Bundklap drejelig om
Hængsler ved Skovlskaftet og lukket med en
Smæklaas, som aabnes ved Snoretræk, naar den
fulde Skovl er svunget hen over en Vogn og
skal tømmes, idet Bundklappen aabnes.
Skovlens Rumfang er sædvanlig c. 1 m<sup>3</sup>. Til svær
Jord kan man nøjes med det halve, da Skovlen
kun kan udgrave saa meget i eet Tag, men man
kan ogsaa lade den større Skovl tage fat to
Gange for at blive fyldt. Til let Jord kan
Skovlen være større, og man har bygget Maskiner,
hvis Skovl rummer indtil 6 m<sup>3</sup> Jord. Til
Skovlen er befæstet et stærkt Skaft, hvori den er
ophængt i en Kran saaledes, at Skovlen
bevæges i en cirkulær Bane, naar den hejses op ved
Hjælp af en Tallie paa Enden af
Kranudlæggeren. Skaftets Ophængning er bevægelig, saa
Skovlen kan trækkes tilbage ell. skydes frem
og selv vige af for store Sten. Naar Gravningen
skal begynde, hænger Skovlen lodret ned og
trykkes ved sin egen og evt. Kranudlæggerens
Vægt mod Jorden, saa Gravetænderne presses,
ned og under Ophejsningen mod den ved
tidligere Gravning frembragte krumme Skrænt
bryder Jorden løs, saa at Skovlen fyldes. Den
