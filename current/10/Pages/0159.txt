<chapter name="Griqua">
<b>Griqua</b> ['gri.kwa], sydafrikansk Folkeslag,
hovedsagelig en Blanding af Hottentotter og
Hollændere, men isprængt med Buskmands- og
Kaffer-Elementer. Navnet er optaget efter en
lille Hottentot-Stamme, Grigriqua, ved Afrikas
Vestkyst S. f. Oranje-Floden. Ved 1810 drog
denne, der allerede da var stærkt blandet, imod
Ø. under Ledelse af deres fremragende Fører
Adam Kok og sluttede sig til en langt talrigere
Blandingsbefolkning, »Bastaards«, ved Oranjes
sydlige Bred. I Forening overskred de Floden,
fordrev de der omstrejfende Buskmænd og tog
Navnet G. De udfoldede nu omkr. 1825 en ikke
uanselig Magt. Imidlertid indtraadte der en
Spaltning mellem G. V. og G. Ø. f. Vaal-Floden
under Ledelse af henh. Waterboer og Kok. Hos
de først nævnte indtraf en Forfaldstid efter c.
1850, foraarsaget ved Tørke, Kvægsygdomme og
Drukkenskab; samtidig trængte de Hvide frem,
og efter Diamantfundet ved Kimberley 1867
overtog England efter fredelig Overenskomst
Landet (saakaldet G.-Land West). Den anden
Gruppe opgav ligeledes frivilligt sit Land, da
Oranje-Staten oprettedes, og drog 1861—63
videre mod Ø. til det saakaldte G.-Land East ved
Natal, hvor Egnen var affolket ved Kaffernes
Plyndringer. Ogsaa dette Land blev 1876
overtaget af England. G. taler et fordærvet
Hollandsk, er Kristne og næsten helt europæiserede.
Det vigtigste Erhverv er Kvægavl. (<sp>Litt</sp>.: G.
Fritsch, »Die Eingeborenen Sud-Afrikas«
[Breslau 1872]; <sp>G. W. Stow</sp>, <i>The native races
of South Afrika</i>, 3. Udg. [London 1910]).
<i>K. B.-S.</i>
</chapter>

<chapter name="Griqualand">
<b>Griqualand</b> ['gri.kwa£and], <sp>Vest-G.</sp> og
<sp>Øst-G.</sp>, to Distrikter i Kaplandets nordlige og
østlige Del, der har faaet Navn efter de derboende
Griquas. <sp>Vest-G.</sp> ligger N. f. Oranje-Floden
paa begge Sider af Vaals Udløb og er c. 45000
km<sup>2</sup>. Det for en stor Del af tørre Stepper
bestaaende Land fik først Interesse for
Europæerne, da man 1867 fandt Diamanter i Egnen
Ø. f. Vaal, hvor nu den vigtige Mineby
<sp>Kimberley</sp> ligger. 1871 søgte Griqua-Høvdingen
Waterboer at faa sit Land ind under
Englændernes Protektorat, og 1881 indlemmedes det
officielt under Navnet G. West i Kaplandet.
Hovedstaden er <sp>Griqua-Town</sp>. 1862
vandrede en Del Griquaer under Adam Kok over
Drage-Bjergene og nedsatte sig i den Del af
Kaffraria, der nu benævnes <sp>Øst-G.</sp> (<sp>East-G.</sp>),
som 1876 inkorporeredes i Kaplandet og nu er
c. 19700 km<sup>2</sup> med (1911) 249000 Indb., hvoraf c.
8000 Hvide, Resten overvejende Kaffere og
Basutoer, der ernærer sig ved Kvægavl. Det
frugtbare og skovrige Land egner sig dog ogsaa til
Agerbrug og er rigt paa Tømmer og Kobber.
Hovedstaden er <sp>Kokstad</sp>.
<i>C. A.</i>
</chapter>

<chapter name="Gris (se Svin)">
<b>Gris,</b> se <sp>Svin</sp>.
</chapter>

<chapter name="Gris (Kortspil)">
<b>Gris,</b> <sp>at spille G.</sp>, Navn paa et gl. folkeligt
Kortspil, der under forsk. Former kendes
Landet over. (<sp>Litt</sp>.: <sp>Feilberg</sp>, »Jysk Ordbog«
I, 487).
<i>G. K-n.</i>
</chapter>

<chapter name="Grisaille">
<b>Grisaille</b> [gri'za.j], se <sp>Camaîeu</sp>.
</chapter>

<chapter name="Grisar, Albert">
<b>Grisar</b> [gri'za.r], <sp>Albert</sp>, belgisk Musiker
(1808—69), flygtede fra sin Lære hos en
liverpoolsk Handelsmand for i Paris at studere
Kompositionslære under Reicha. 1833 optraadte han
i Bryssel som Komponist med en Opera, der
skaffede ham et Stipendium, for hvilket han
paa ny drog til Paris for at studere videre.
Han forblev nu i Paris og Omegn til sin Død —
bortset fra en Studierejse til Italien — og fik
en Række Arbejder opført paa <i>Opéra-comique</i>
og <i>Théâtre lyrique</i>. Hos Pariserne stod G., der
foruden en Del ufuldendte Operaer efterlod sig
talrige Romancer, i megen Yndest; men han
hører dog ikke til <i>Opéra-comique</i>'s betydeligere
Navne.
<i>W. B.</i>
</chapter>

<chapter name="Grisebaaerne">
<b>Grisebaaerne,</b> nogle Undervandsbaaer i
Kattegat mellem den norske Øgruppe Hvaler

<img>Situationsplan over Grisebaaerne.</img>
