paa Plantevæksten (Elektrokulturer). G. har
udøvet en overordentlig Virksomhed som
Skribent, især af Tidsskriftartikler, men ogsaa af
større Værker, hvoraf kan nævnes:
<i>L'alimentation de l'homme et des animaux</i>, 2 D. 1893;
<i>Études expérimentales sur l'alimentation du
cheval de trait, 7 memoires</i> 1892—97 og
<i>L'agriculture et les institutions du monde au
commencement du 20. siècle</i>, 4 Bd, 1905—06.
<i>R. K.</i>
</chapter>

<chapter name="Grande-Eau, La">
<b>Grande-Eau, La</b> [la-grã'd-o], højre Biflod
til Rhône i det schweiziske Kanton Waadt,
udspringer som en vild Bjergstrøm fra
Gletscherne paa Creux de Champ, modtager fra
Oldenhorn Dard, der danner et prægtigt Vandfald,
og træder efter at have gennemløbet den
smukke, frugtbare, men for Laviner og
Bjergskred udsatte Alpedal Ormont ved Aigle ind i
Rhône-Dalen for at udmunde 3 km længere
mod V. Dens Løb er 26 km langt.
<i>G. Ht.</i>
</chapter>

<chapter name="Grandel, Lars">
<b>Grandel</b> ['grand<sub>ə</sub>l], <sp>Lars</sp>, sv. Medaillør, f.
1750 i Skara, d. i Sthlm 31. Maj 1836. G.
studerede ved Akad., 1770—80 under Ljungberger,
fra 1780 i Paris og fra 1782 i Rom. Her virkede
han længe og var sine Landsmænd en god
Hjælper, men 1794 fængsledes han for
Jakobinisme og slap først fri Maj 1795 efter en
Behandling, der gav Mén for hele Livet, forvistes
fra Kirkestaten og vendte over Firenze hjem til
Sthlm, hvor han straks blev Akademiprofessor,
1799 Medaillør ved den kgl. Mønt og 1803
Akademisekretær; 1816—28 fungerede han som
Akademidirektør. G.'s Værker er
ny-klassicistiske: Medaille ved Kongens Overtagelse af
Kanslerposten i Upsala 1796 (1799), over
Kroningen 1800 o. m. m.
<i>A. Hk.</i>
</chapter>

<chapter name="grande nation, la">
<b>grande nation, la</b> [la-grã.d-na's<sub>i</sub>å] (fr.), den
store Nation ɔ: det franske Folk, et for første
Gang 1797 og ofte senere af Napoleon benyttet
Udtryk.
</chapter>

<chapter name="Grandefoged">
<b>Grandefoged,</b> se <sp>Ejerlag</sp>.
</chapter>

<chapter name="Grandestævne">
<b>Grandestævne,</b> se <sp>Bystævne</sp> og
<sp>Ejerlag</sp>.
</chapter>

<chapter name="grande tenue">
<b>grande tenue</b> [grã.d-t<sub>ö</sub>'nu] (fr.), se <sp>en
grande tenue</sp>.
</chapter>

<chapter name="Grande Terre">
<b>Grande Terre</b> [grã.d-'t.æ.r], se
<sp>Guadeloupe</sp>.
</chapter>

<chapter name="Grand' Eury, François Cyrille">
<b>Grand' Eury</b> [grãd-ö'ri], <sp>François
Cyrille</sp>, fr. Geolog, f. 9. Marts 1839 i
Houdreville, d. 22. Juli 1917. Efter at have fuldendt
sine Studier blev G. Mineingeniør og Prof. i
deskriptiv Geometri ved Bjergværksskolen i
Saint-Etienne. Han har særlig undersøgt Loire-
og Gardbassinernes geol. Bygning og publiceret
flere Afhandlinger herom, hvoriblandt kan
fremhæves <i>Flore carbonifère du dép. de la
Loire et du centre de la France</i> (2 Bd og
Atlas, 1877) samt <i>Géologie et Paléontologie du
bassin houiller du Gard</i> (1890).
<i>J. P. R.</i>
</chapter>

<chapter name="grandeza">
<b>grandeza</b> [gran'det.sa] (sp.), Størrelse,
Højhed. En Grandes Værdighed, fornem
Optræden. Ital. <i>grandezza</i>.
</chapter>

<chapter name="Grand Forks">
<b>Grand Forks</b> ['gränd-'få.<sub>ə</sub>ks], By i U. S. A.,
Stat North Dakota, ligger 250 m o. H., 310 km
ØNØ. f. Bismarck ved Red River. (1910) 12500
Indb. G. F., der er Sædet for Statens Univ. og
et vigtigt Jernvejscentrum, har store
Savværker.
<i>H. P. S.</i>
</chapter>

<chapter name="Grand Haven">
<b>Grand Haven</b> ['gränd-'he<sub>i</sub>v<sub>ə</sub>n], By i U. S. A.,
Stat Michigan, ligger ved Grand Rivers Udløb
i Michigan-Søen og har mange Sommervillaer,
Dampskibsfart til Milwaukee samt Tømmer- og
Kornhandel. (1910) 5900 Indb.
<i>H. P. S.</i>
</chapter>

<chapter name="Grandi, Ercole di Giulio">
<b>Grandi,</b> <sp>Ercole di Giulio</sp>, virkede i
Ferrara, hvor han sysselsattes af Hertugen, og
hvor han døde i Beg. af 1530'erne. Han var
Elev af Costa, hvad hans Hovedværk, to
Loftsbilleder i Pal. Scrofa Calcagnini i Ferrara,
vidner om; i samme By ses endvidere en Del
bibelske Billeder, især fra hans tidligere Periode,
som »Christus paa Korset«, »Maria af
Ægypten« og »Sebastian's Martyrdød«; hans smukke
»Skt Georg«, Corsini-Galeri i Rom, er fra en
senere Tid; i Londons Nationalgaleri er han
repræsenteret ved »Paulus' Omvendelse« og
»Madonna med Hellige«.
<i>A. Hk.</i>
</chapter>

<chapter name="Grandi, Giuseppe">
<b>Grandi,</b> <sp>Giuseppe</sp>, ital. Billedhugger, f.
1843 i Valganna, d. 30. Novbr 1894 ved Varese
(Genua). G., som slog igennem med sit første
større Værk: »Buespændende Odysseus« (Brera
i Milano), har udf. talrige Monumenter over
berømte Mænd: Ney, Volta etc. Sidste Arbejde
det efter hans Død afslørede Monument i
Milano til Minde om Revolutionen i denne By 1848.
<i>A. Hk.</i>
</chapter>

<chapter name="Grandidier, Alfred og Guillaume">
<b>Grandidier</b> [grãdi'd<sub>i</sub>e], 1) <sp>Alfred</sp>, fransk
Rejsende og Naturforsker, f. 1836 i Paris.
1859—60 foretog han store Rejser i Nord- og
Sydamerika, Ostindien og paa Afrikas Østkyst.
Særlig er hans Navn dog knyttet til Undersøgelsen
af Øen Madagaskar, som han bl. a. 1865—70
gennemkrydsede 3 Gange, og af hvis Natur og
Folk han er en af de bedste Kendere. Hans
Hovedværk over denne Ø er <i>Histoire physique,
naturelle et politique de Madagascar</i> (1876),
hvoraf der er udkommet over 40 Bd.

2) <sp>Guillaume</sp>, f. 1873 i Paris, foreg.'s
Søn, berejste 1898 Madagaskar, hvor han
særlig drev palæontologiske Studier, og saaledes i
Antsirabe i Hovalandet fandt Rester af
Madagaskars uddøde Fauna. 1901—02 besøgte han
atter Øen. Hans Hovedværk er <i>Bibliographie
de Madagascar</i> (1906).
<i>C. A.</i>
</chapter>

<chapter name="Grandidierit">
<b>Grandidierit,</b> et Mineral af ret indviklet
Sammensætning (væsentlig bestaaende af SiO<sub>2</sub>,
Al<sub>2</sub>O<sub>3</sub>, MgO og Jernilter), der forekommer som
lange, prismatiske Krystalindivider af blaalig
grøn Farve ved Fort Dauphin paa Madagaskar.
<i>O. B. B.</i>
</chapter>

<chapter name="grandios">
<b>grandios</b> (ital.), storartet, ophøjet, storstilet.
</chapter>

<chapter name="grandioso">
<b>grandioso</b> [gran'd<sub>i</sub>oso] (<i>con grandezza</i>) (ital.).
musikalsk Foredragsbetegnelse: prægtig,
storladent, pompøst.
<i>S. L.</i>
</chapter>

<chapter name="Grand Island">
<b>Grand Island</b> ['grä.nd-'a^i£<sub>ə</sub>nd]. By i U. S. A.,
Stat Nebraska, ligger ved Platte River og har
Roesukkerfabrikker samt livlig Handel. (1910)
10300 Indb.
<i>H. P. S.</i>
</chapter>

<chapter name="grandissimo">
<b>grandissimo</b> (ital.), størst; et Spil i Whist
Boston m. fl.
</chapter>

<chapter name="Grandjean">
<b>Grandjean</b> ['graŋsjaŋ], en efter
Familietraditionen fra Lyonegnen stammende Slægt,
der efter det nantiske Edikts Ophævelse skal
være kommet til Danmark. Den ældste her fødte
Mand, kgl. Skovrider <sp>Ludvig G.</sp> (1688—1767)
— uden Tvivl Søn af en Kvartermester i
Rytteriet <sp>Augustinus G.</sp> —, blev Fader til tre
