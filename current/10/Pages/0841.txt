Forsøg paa at mægle mellem Mengtse (s. d.) og
Hsün Tzû. I Længden sejrede dog Mengtse's
Tanker.
<i>F. de F.</i>
</chapter>

<chapter name="Hank">
<b>Hank</b> ['häŋk] (eng.), Streng, se <sp>Garnmaal</sp>.
</chapter>

<chapter name="Hanka, Václav">
<b>Hanka</b> ['hanka], <sp>Václav</sp>, tschk. Filolog og
Digter (1791—1861), studerede først Jura, men
kastede sig derpaa over Litteraturen; 1818 blev
han ansat ved det bøhmiske Nationalmuseum,
hvor han 1823 blev Bibliotekar. Fra 1848 var
han Docent i slaviske Sprog ved Univ. i Prag.
H. opnaaede Yndest ved sine formfuldendte og
elskværdige Digte (»Pisně«, 1815) og ved
Oversættelser fra andre slaviske Sprogs poetiske
Litteratur. Han fordybede sig i filologiske
Studier og forfattede en tschk. (1822), en polsk
(1839), en kirkeslavisk (1846) og en russ. (1850)
Grammatik. En Samling gammeltschekkiske
Digte har han udg. under Titlen: »Starobylá
sklâdáni«, 1—4 (1817—24). Men først og
fremmest er hans Navn knyttet til Opdagelsen af
nogle tilsyneladende meget gl. tsch.
Haandskrifter, af hvilke de vigtigte var de saakaldte
Königinhofer- og Grüneberger-Haandskrifter.
Disse Fund hilstes straks med Begejstring, man
mente her at staa over for hidtil savnede
Vidnesbyrd om en ældgammel selvstændig tschk.
Kultur, men snart ytredes der fra nogle
Sprogforskeres Side Tvivl om Haandskrifternes
Ægthed. En langvarig Strid om dette Spørgsmaal
begyndte, men det maa nu anses for bevist, at
H. af misforstaaet Patriotisme har begaaet en
Rk. litterære Falsknerier. Dette har
selvfølgelig berøvet hans Navn den Glans, hvori det
stod for hans Samtidige; ikke desto mindre
maa det indrømmes, at hans Virksomhed —
ogsaa Fremdragningen af de delvis forfalskede
Haandskrifter — nationalt og litterært har haft
stor Bet. for den tschk. Nation.
<i>H. C-e.</i>
</chapter>

<chapter name="Hankel, Hermann">
<b>Hankel</b> ['haŋk<sub>ə</sub>l], <sp>Hermann</sp>, tysk
Matematiker, f. i Halle 14. Febr 1839, d. 29. Aug.
1873. Efter at have studeret i Leipzig og
Göttingen, hvor han vandt en Pris for en Afh. om
Vædskers Bevægelse, virkede H. som Prof. i
Matematik, 1867—69 i Erlangen, derefter i
Tübingen. 1867 udgav han 1. Bd af. »Vorlesungen
über die komplexen Zahlen und ihre
Funktionen«, der aldrig blev fuldført, og efter hans
Død er udkomne »Die Elemente der
projectiven Geometrie in syntetischer Behandlung«
(1875) og »Zur Geschichte der Matematik in
Alterthum und Mittelalter« (1874). Denne sidste
Haandbog, der udmærker sig baade ved en
fortrinlig Fremstilling og ved Paalidelighed, naaede
H. ikke at faa fuldført, saa at en Del af den gr.
Matematik mangler.
<i>Chr. C.</i>
</chapter>

<chapter name="Hankel, Wilhelm Gottlieb">
<b>Hankel</b> ['haŋk<sub>ə</sub>l], <sp>Wilhelm Gottlieb</sp>,
tysk Fysiker, f. 17. Maj 1814 i Ermsleben, d. 17.
Febr 1899 i Leipzig. H. studerede i Halle, hvor
han 1847 blev Prof. Fra 1849 var han Prof. i
Leipzig, indtil han 1887 traadte tilbage som
Følge af en Øjensygdom. H.'s talrige fysiske
Arbejder angaar især elektriske Forhold,
saasom Krystallers Elektrisering ved Opvarmning;
termo-elektriske Strømme; Magnetisering ved
elektriske Udladninger; Vædskers elektriske
Ledningsevne og dens Afhængighed af
Temperaturen; Maaling af Strømstyrke ved
Ledningstraadens Udvidelse; Flammers Elektricitet,
atmosfærisk Elektricitet og Redskaber til dens
Maaling; Fotoelektricitet, elektrisk Polarisation
m. m. Hans Arbejder findes i »Elektrische
Untersuchungen« (1856—92), Poggendorff's og
Wiedemann's »Annalen«.
<i>K. S. K.</i>
</chapter>

<chapter name="Hankeou">
<b>Hankeou</b> ['kãk<sub>h</sub>o<sub>u</sub>], se <sp>Hankou</sp>.
</chapter>

<chapter name="Hankiang">
<b>Hankiang</b> ['kãdзã], Flod i Kina, udspringer
paa Nordsiden af Lanshan i Prov. Shensi,
løber mod Ø. i Længdedalen mellem Lanshan og
Tsinlingshan, flyder ind i Prov. Hupe, hvor den
bøjer mod SØ. og udmunder i Jangtsekiang. H.
er sejlbar for mindre Skibe.
<i>M. V.</i>
</chapter>

<chapter name="Hankou">
<b>Hankou</b> ['kãk<sub>h</sub>o<sub>u</sub>], <sp>Hankov</sp>, <sp>Hankeou</sp>
(Han-Flodens Munding), Traktathavn i Kina i
Prov. Hupe, ved den nordlige Bred af
Jangtsekiang, ved Han-Floden adskilt fra Staden
Hanjang, medens Byen Wutshang ligger S. f.
Jangtsekiang. Disse tre Byer, som danner en samlet
Bebyggelse, skal før Tajping-Oprøret tilsammen
have haft fl. Mill. Indb., men er nu gaaet
stærkt tilbage. Kun Hankou har ved sin livlige
Handel igen formaaet at hæve sig. 1858
aabnedes Byen for Handelen med Europæerne, og
1861 anlagdes en britisk Koloni Ø. f. Staden. H.
er Udførselshavn for Provinserne Hupe, Hunan,
Kveitshou og Szetshvan og har britisk, amer.,
tysk, fr., russ. og jap. Konsulat. Indbyggernes
Antal anslaas til 400000—800000. Handelen er
for en stor Del i Hænderne paa kin.
Handelshuse. Fl. Dampskibslinier besørger Forbindelsen
med Shanghai. Der udføres Te, Tobak,
Raasilke, Rabarber, Galæbler, Moskus.
<i>M. V.</i>
</chapter>

<chapter name="Hankov">
<b>Hankov,</b> se <sp>Hankou</sp>.
</chapter>

<chapter name="Hanksit">
<b>Hanksit,</b> et farveløst ell. hvidt, heksagonalt
Mineral, bestaar af Natriumsulfat og -karbonat
(4Na<sub>2</sub>SO<sub>4</sub>.Na<sub>2</sub>CO<sub>3</sub>) og forekommer ved fl.
Saltsøer, bl. a. Borax Lake i California.
<i>(N. V. U.). O. B. B.</i>
</chapter>

<chapter name="Hankø Bad">
<b>Hankø Bad,</b> et Kystsanatorium, anlagt 1877
paa den 4 km lange, 1 km brede, skovbevoksede
Hankø, der ved et smalt Sund er skilt fra
Fastlandet i Onsø Herred, Smaalenenes Amt. Ved
sin overmaade smukke Beliggenhed lige ud mod
den aabne Kristianiafjord har Badet faaet en
stadig stigende Søgning. Fl. større Hoteller
samt c. 20 mindre Villaer er opførte til Bolig
for Badegæsterne. Klimaet er mildt, Badene
varme og kolde Søbade, Gytjebad o. l., staar
under Tilsyn af en egen Badelæge.
Etablissementet staar i daglig Dampskibsforbindelse med
Kria, Fredrikstad og Fredrikshald. Egner sig,
foruden til Rekreationssted, til Behandling af
Svækkelsestilstande, Neurasteni, Gigt og
Reumatisme, Skrofulose, Rachitis. Sæson Juni-Aug.
<i>E. F.</i>
</chapter>

<chapter name="Hanle">
<b>Hanle,</b> lille Plads i Landskabet Ladak i den
indobritiske Vasalstat Kashmir, 4595 m o. H.,
en af Jordens højeste, fast beboede Pladser;
bestaar kun af nogle faa Huse, der omgiver et
buddhistisk Kloster. I den 12 km lange Dal, som
omgiver en Pladsen nærliggende, 4438 m højt
beliggende Sø, kan trods Højden endnu dyrkes
noget Byg.
<i>M. V.</i>
</chapter>

<chapter name="Hanley">
<b>Hanley</b> ['hän£<sub>i</sub>], By i Mellemengland,
Staffordshire, ligger ved Trent umiddelbart N. f.
Stoke i det saakaldte »Potteries«-Distrikt. (1911)
66255 Indb. 1910 blev H. o. fl. Nabobyer forenet
med Stoke on Trent. Den driver stor
