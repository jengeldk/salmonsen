allerede nævnte fremhæves de til Botanisk
Have og Museum knyttede Institutter for alm.
og anvendt Botanik, de kem. og fys.
Statslaboratorier, det miner.-geol. Institut, det astron.
Observatorium i Forstaden Bergedorf ved Bille,
Museet for H.'s Historie, det etnogr. Museum,
det hygiejniske Institut, det 1875 af
Rigsregeringen oprettede »Deutsche Seewarte«, hvis
Opgave er at studere Havets meteor. og fys.
Forhold, forsaavidt de har Bet. for Søfarten,
Instituttet for Skibs- og Tropesygdomme, der
uddanner Skibs- og Tropelæger, det 1908
grundede Kolonialinstitut, der dels uddanner
Embedsmænd, Købmænd, Industridrivende og Land-
mænd, der vil udvandre til de tyske Kolonier
o. a. oversøiske Egne, dels giver økonomiske
og videnskabelige Oplysninger om oversøiske,
særlig tysk-koloniale Spørgsmaal. Særlig Bet.
har det saakaldte »Allgemeine
Vorlesungswesen«, som er opstaaet af det 1613 grundede
Akademiske Gymnasium, der indtog en
Mellemstilling mellem en Latinskole og et Univ.; de
ved Byens videnskabelige Institutioner ansatte
Videnskabsmænd afholder offentlige
Forelæsninger i en Mængde forsk. Fag under Ledelse
af et Professorkonvent, bestaaende af
Institutionernes Direktører. H.'s »Wissenschaftliche
Stiftung«, der er grundet 1907, og hvis
Grundkapital, skænket af rige Borgere, beløber sig
til over 4 Mill. Rm., skal bane Vejen for en
Omdannelse af Forelæsningsvæsenet til et Univ.
En Forelæsningsbygning, der ogsaa rummer
Kolonialinstituttet, er 1909—11 opført i Roterbaum.
H. har mange videnskabelige Selskaber,
deriblandt en Forening for hamburgsk Historie, en
naturvidenskabelig Forening og en Forening
for plattysk Sprogforskning. 1913 fandtes i H.
20 højere Statsskoler, deraf 2 Gymnasier og 2
Realgymnasier, 78 Privatskoler og 249
Folkeskoler. Udgiften til Folkeskolerne var henved
16 Mill. Rm. Bl. Byens Hospitaler er det største
Sygehuset i Eppendorf, der er bygget efter
Pavillon-Systemet. I Forstaden Ohlsdorf ligger
den store Centralkirkegaard med Krematorium.

Med Forlystelsesanstalter er H. vel forsynet.
Der findes 7 større Teatre og mange Musiksale
og Varieteer. De bedst kendte Kafeer og
Restauranter ligger i Kvarteret omkr.
Binnen-Alster og den sydlige Del af Aussen-Alster
(Alster-Pavillonen ved Jungfernstieg, Alsterlust paa
en Ø i Aussen-Alster, Pfordte i Hotel Atlantic
i »An der Alster«). Matroslivet og de grovere
Forlystelser udfolder sig særlig i Skt Pauli. —
Den smukke zool. Have, N. f. Botanisk Have,
har ikke alene videnskabelig Bet., men er
tillige et meget yndet Forlystelsessted; og det
samme gælder Hagenbeck's berømte Dyrepark
i Landsbyen Stellingen, der ligger paa preuss.
Grund, N. f. Altona og Eimsbüttel. Sejlture paa
Elben til Landsbyen Blankenese og
Marskegnene Vierlande er ogsaa en yndet Fornøjelse
for Hamburgerne.

<img></img>
