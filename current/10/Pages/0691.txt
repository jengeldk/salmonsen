Kanter danner en nedadvendende Spidsbue;
den bruges i St f. Spaden og har det Fortrin at
arbejde hurtigere samt at skørne Jorden bedre;
derimod kan man ikke naa saa dybt med H.
som med Spaden, og paa Tørvejord er H.
ubrugelig. <sp>Spids</sp>- og <sp>Bredhakken</sp> er den
samme som ved andet Jordarbejde og bruges
til at bryde faste Lag i Jorden med.
Lugehakken har et kort, lige Træskaft; Bladet
er 2-sidigt og har i Alm. til den ene Side en
skarp, lige Kant, der sidder vinkelret paa
Skaftets Retning, og til den anden Side en Række
korte Tænder.
<i>C. V. P.</i>
</chapter>

<chapter name="Hakkebræt">
<b>Hakkebræt,</b> 1) (Cymbal, ital. <i>cembalo</i>, fr.
<i>tympanon</i>), gl. Strengeinstrument af tysk
(østerrigsk) Oprindelse; det bestaar af en
trapezformet, flad Lydkasse, over hvilken er spændt
Metalstrenge, der af den Spillende anslaas med
to Hamre. Omfanget var opr. to, senere indtil
fire Oktaver. Det maa betragtes som en af
Forløberne for Klaveret og findes nu som Regel
kun hos omvandrende Spillemænd, særlig i
Zigeunerorkestre. Benævnelsen H. benyttes
undertiden for dermed at betegne et daarligt,
forslidt Klaver.
<i>S. L.</i>

2) (Søudtryk), den øverste Krumning af
Skibets Agterspejl og saaledes den Kant af
Rælingen, der danner Agterskibets Form over
øverste Dæk.
<i>H. E.</i>

<img>Hakkebræt.</img>
</chapter>

<chapter name="Hakkelse">
<b>Hakkelse</b> er ituskaaret Straafoder. Det er
særlig Halm, i sjældnere Tilfælde Grønfoder
og Hø, der skæres i H., i hvilken Form disse
Fodermidler lettere blandes med Kraftfoder og
kræver mindre Tyggearbejde end i uskaaren
Tilstand. H. kan være »kort« ell. »lang« ɔ:
Straaet kan være skaaret i kortere ell.
længere Stykker. Den Halm, der skal opfodres
paa Heste, skæres sædvanlig til kort H. af
Længde c. 1 1/2 cm. medens H. til Køer, naar
saadan anvendes, som oftest gøres 2—4 Gange
længere. H. er endvidere anvendt i visse tekn.
Øjemed, f. Eks. som Isolationsmateriale ved
Opbevaring af Is, iblandet Ler til Mønning paa
Tage, ligesom den Halm, der bruges i
Papirfabrikationen, skæres i H., inden den
behandles videre.
<i>R. Børup.</i>
</chapter>

<chapter name="Hakkelsemaskine">
<b>Hakkelsemaskine</b> benyttes ved Halmens
Skæring til Hakkelse; den bestaar af Kiste,
Skæreapparat samt Organer til Fremføring af
Halmen. Der er 2 Typer, nemlig <sp>Skive-H.</sp>
med Knive, der gaar i en lodret Plan vinkelret
paa Kisten, og <sp>Tromle-H.</sp> med Knivene
anbragt skruestillet paa en Tromle, hvis Akse er
vinkelret paa Kistens Længderetning. Her i
Landet bruges mest Skive-H.

Skæreapparatet virker som en Saks, hvor
Mundstykket er den faste Saksekæbe og
Knivene den bevægelige. Mundstykkets Forkant er
derfor belagt med en skarp Staalplade. For at
udjævne Uregelmæssigheder i Kraftforbruget
forsynes Skive-H. med et Svinghjul, der maa
være saa stort, at Knivene kan skære igennem,
uden at der mærkes Stød. Svinghjulet maa
helst være inden for H.'s Hovedramme, saa at
det har Lejer paa hver Side. Navnlig paa alle
H. til Heste- og Motorkraft maa det fordres,
at Svinghjulet er understøttet paa begge Sider.
H. til Heste- og Motorkraft har 2—3 Knive; de
anbringes saaledes, at een af Knivene begynder
at skære, før den foregaaende hører op.

Knivens Æg er krum og skal have en saadan
Form, at Skærearbejdet saa vidt muligt er ens
hele Tiden. Æggen maa under Omdrejningen
skære Mundstykkets Midtlinie under samme
Vinkel, c. 30°; den maa derfor krumme
stærkest ved den indre Ende. Den heldige
Snitvinkel kan opnaas, baade naar Knivens Æg er
konveks og naar den er konkav. Den buede
konvekse Kniv, der skærer først med den indre
Ende, er nu den alm. Den er let at slibe og
giver bedre Frigang for Halmen end den
konkave Kniv, som først skærer med Yderenden.

I Reglen bliver Halmen ført frem mellem 1

<img>Fig. 1. Hakkelsemaskine med konkave Knive
til Haandkraft.</img>

<img>Fig. 2. Tromle-Hakkelsemaskine til Heste- eller
Motorkraft.</img>
