for blind Tillid til ham, og at han desuden selv
havde for ringe økonomisk Indsigt til at kunne
forvalte et stort Pengeinstitut. Han maatte
derfor ikke alene opgive sit nys vundne Embede,
men nødtes ogsaa af sine Standsfællers Uvilje
til at trække sig tilbage fra det offentlige Liv.
Først 1914 vendte han tilbage dertil, idet han
blev valgt ind i Landstinget, hvor han tog ikke
ringe Del i Forhandlingerne og var Ordfører
for fl. vigtige Udvalg. 1918 blev han en af de
tingvalgte Landstingsmænd.
<i>E. E.</i>
</chapter>

<chapter name="Hansen, Ole (norsk Officer)">
<b>Hansen,</b> Ole, norsk Officer, f. 31. Juli 1842
paa Torshov i Enebak, blev Sekondløjtnant
1863, Premierløjtnant 1867, Kaptajn 1879,
Oberstløjtnant 1892, Oberst 1897, Generalmajor
1898, Generalløjtnant og kommanderende
General samt Chef for Arméstyrelsen 1903, tog ved
naaet Aldersgrænse 1910 Afsked fra aktiv
Tjeneste. H. har ved Siden af indehaft mange
militære Tillidshverv, bl. a. i en Aarrække
været knyttet til Ledelsen af Krigsskolen. Han
er oftere optraadt som Forf. af vigtige Indlæg
i aktuelle militære Spørgsmaal og har bl. a.
udgivet »Bør der oprettes en central
Vaabenplads for Norge?« (1876), »Forslag til
Infanteriets Organisation« (1881), »Om
Marineetablissementets Flytning« (1884) og »I hvilket Forhold
staar Armé og Marine til hinanden lige
overfor Spørgsmaalet om, hvor Hovedvægten skal
søges lagt i de forenede Rigers Forsvar?« (1888).
For den førstnævnte Afh. fik han »Norsk
militært Tidsskrift«'s Sølvmedaille, for den
sidstnævnte sammes Guldmedaille. 1909 fremsatte
han »Forslag til Organisation af de fem
sydligste Brigader« og 1913 et »Forslag til
Infanteriets Forstærkning«. Ved sine mangesidige
Indsigter forenet med skarpt Blik for de
praktiske Krav og disses Løsning nyder H. Anseelse
som en af den norske Hærs mest fremragende
Personligheder.
<i>(K. V. H.). K. F.</i>
</chapter>

<chapter name="Hansen, Oscar Otto Christian">
<b>Hansen,</b> <sp>Oscar Otto Christian</sp>,
filosofisk og pædagogisk Forf., f. 14. Decbr 1856 i
Rudkøbing, kom først sent til at studere
(Student 1882) og kastede sig over filosofiske og
kulturhist. Studier. Han tog Magisterkonferens i
Filosofi 1887, blev <i>Dr. phil.</i> 1892 for en Afh. om
Kant's Erkendelsesteori, og udgav bl. a. 1897
»Filosofien i Danmark i det 18. og 19. Aarh.« I.
En varm Interesse for Opdragelse og
Folkeoplysning førte ham senere mere ind i
pædagogiske Studier; han udgav »Opdragelseslære«
(1898) og »Pædagogik I. Pædagogikkens alm.
Del« (1916); desuden 1902 en populær
Fremstilling af Udviklingslæren. Han var
Folketingsmand (for Valby-Kredsen) 1896—1903 og blev
1905 beskikket til som Docent i Pædagogik at
lede Undervisningen af de akademisk
uddannede Lærere ved den højere Almenskole.
<i>Cl. W.</i>
</chapter>

<chapter name="Hansen, Peder">
<b>Hansen,</b> <sp>Peder</sp>, dansk Biskop og
Skolemand, f. 8. Maj 1746 i Kbhvn, d. 26. Decbr
1810 i Odense. Efter at have bestaaet sine
Eksaminer med Udmærkelse studerede han Teologi
i Halle og Jena, hvorefter han blev Præst, 1780
fik Titel af <i>Prof. theol.</i> og 1786 blev Sognepræst
ved Helligaandskirken i Kbhvn. I denne Stilling
udfoldede han en rig Virksomhed for
Almueskolevæsenets Forbedring, hvad der især satte
Spor i »Helliggejstes Kirkeskole«, som han
bragte op til at blive en Mønsterskole i Tiden.
Fattigvæsenets Ordning laa ham stærkt paa
Sinde, og han blev Medlem af Kommissionen,
der udarbejdede Planen af 1. Juli 1799 for
Indretningen og Bestyrelsen af Fattigvæsenet i
Kbhvn. S. A. blev han Biskop i Kristianssand.
Her arbejdede han ikke alene for Byens
Skolevæsen, men oprettede et Seminarium for
Stiftets Skolelærere og tog selv levende Del i
Undervisningen. 1803 blev han kaldet til Biskop
i Odense. Ogsaa her lagde han Kraft i sit
Arbejde for Skolevæsenets Forbedring, holdt
pædagogiske Forelæsninger for Lærerne og ledede
selv et Kursus i praktisk Skolegerning. Bl. hans
mange Skr kan nævnes: »Prædikener« (3 Bd,
1779—87), »Arkiv for Skolevæsen o. s. v.«, I—II
(1800—03) (<sp>Litt</sp>.: <sp>Joak. Larsen</sp>,
»Kjøbenhavns Skolevæsens Historie« [Kbhvn 1881];
<sp>samme</sp>, »Den danske Folkeskoles Historie
1784—1818« [Kbhvn 1893]; <sp>T. Høverstad</sp>,
»Norsk Skulesoga 1739—1827« [Kria 1918]).
<i>Fr. Th.</i>
</chapter>

<chapter name="Hansen, Peter">
<b>Hansen,</b> <sp>Peter</sp>, dansk Maler, f. i Faaborg
13. Maj 1868. Hans Fader <sp>Syrak H.</sp> (f. 9. Septbr
1834, d. 28. Marts 1904), en af Hilker's
dygtigste Elever, udførte smukke Arbejder paa fynske
Herregaarde o. a. St., vandt den
Neuhausen'ske Præmie for Dekorationer til et Raadhus
1873 og vakte Opmærksomhed paa den nord.
Udstilling 1888 med sine Lakarbejder, ligesom
han var en af de første i Danmark, der
komponerede originale Tapetmønstre og bragte dem
til Udførelse.

1882—85 besøgte P. H. København's tekniske
Skole, derefter i omtr. 7 Aar Zahrtmann's
Studieskole. Paa Charlottenborg debuterede
han 1889 med et Dobbeltportræt, to Smaapiger,
der senere indbragte ham en Medaille paa
Udstillingen i Chicago; i de flg. Aar kom bl. a.
»Bølgende Rug« og »Landsbyskolen«, der begge
tildrog sig en Del Opmærksomhed. I endnu
højere Grad gjaldt dette om det store »Et Bal«,
der 1894 var at se paa den fri Udstilling, og
som senere fra Sthlm-Udstillingen 1897 solgtes
til det Fürstenberg'ske Galeri i Göteborg. Sin
første Udenlandsrejse foretog H. 1899, da han
i længere Tid opholdt sig i Rom og i Olevano,
og malede et af sine Hovedværker, »Piazza S.
Giovanni i Rom«. Efter sin Hjemkomst bosatte
han sig i Faaborg og har der malet saavel
Figurbilleder som Landskaber med rigt bevæget
Staffage, deriblandt »Paa Isen bag Byen«,
udstillet 1901 og købt til Kunstmuseet, og
»Pløjemanden vender«, 1902. Fra 1903—05 var han
med det Stoltenberg'ske Legat i Italien, mest
i Napoli og Pompeji, og malede der bl. a.
»Neapolitansk Gadesælger« (Kunstmuseet),
»Gødningesankere«, »Pompejanske Bagere« og
»Tiggere uden for en Kirke«, hvilket sidste
erhvervedes til Kunstmuseet. Fra 1905 har han
levet i Kbhvn og især gjort sine Studier i
Vesterbros og Valbys Udkanter. Bl. hans senere
Arbejder kan nævnes »Faar paa Valby Fælled«
(1906), »Adam og Eva« (1908) samt »Høst« og
»Legende Børn« (1909), af hvilke det
sidstnævnte er købt til Kunstmuseet. Mellem sine
Samtidige staar H. højt ved sit sunde,
personlige Natursyn, sine Skildringers Kraft og noble
