1912]; <sp>Busse</sp>, »Die
Handschriftendeutungskunde« [2. Opl., München 1897]; <sp>Marer</sp>, »G. og
Hypnotisme« [Kbhvn 1899]; <sp>Lehmann</sp>, »G.«
[Kbhvn 1899]; <sp>Georg Meyer</sp>, »Die
wissenschaftlichen Grundlagen der Graphologie« [Jena
1901]; <sp>Binet</sp>, <i>Les révélations de l'écriture</i>
[Paris 1906]; <sp>Schneidemühl</sp>, »Handschr.
und Charakter« [Leipzig 1911]).
<i>Johannes Marer.</i>
</chapter>

<chapter name="Grafospasme">
<b>Grafospasme</b> (gr.), se <sp>Skrivekrampe</sp>.
</chapter>

<chapter name="Grafostatik">
<b>Grafostatik,</b> d. s. s. <sp>grafisk Statik</sp>.
</chapter>

<chapter name="Grafotypi">
<b>Grafotypi</b> (gr.), en af Englænderen Hitchcock
opfunden Maade at fremstille Plader til
Illustrationstryk. En Metalplade blev dækket med
et Lag Kridtpulver, udrørt i et Bindemiddel;
Laget blev stærkt sammenpresset, og derpaa
tegnede man med en Slags Blæk, der kunde
trænge ind i Massen og gøre den uopløselig, saa
at Resten senere kunde bortfjernes med Vand
og en Børste. Man fik saaledes en Tegning i
Relief, der kunde kopieres galvanoplastisk. Men
Metoden er for længe siden gaaet af Brug.
<i>C. E. A.</i>
</chapter>

<chapter name="Grafström, Anders Abraham og Tor Frithiof">
<b>Grafström</b> ['gra.vström], <sp>Anders
Abraham</sp>, sv. Digter og Præst, f. i Sundsvall 1790,
d. i Umeå 1870. Han blev Student i Uppsala
1809, filos. Magister 1815. I 1821 blev han
Lektor ved Karlbergs Krigsskole, men 1830 lod han
sig præstevie og blev 1835 Sognepræst i Umeå.
1849 blev han Medlem af Sv. Akademien, som
allerede 1823 havde tilkendt ham sin dobbelte
Pris for en Sang i Anledning af Kronprinsens
og Kronprinsessens Formæling. G. er Forf. til
flere Digte, som i Indhold og Tone har megen
Lighed med Franzéns. Han tilhørte hverken
den ny romantiske Skole ell. den ældre
akademiske, men regnedes til Neutrerne; i Markalls
»Sömnlösa nätter« skildres han spydigt som
»Enkens Søn fra Nain, en inderlig skikkelig
Person«. Nogen stor Digter blev G. aldrig, men
der er en vis mild Ynde over hans Lyrik, og
der gaar en varm Følelse igennem den, som,
sammen med Sprogets Velklang, skaffede hans
Digte Yndest hos mange; gennem Musikken er
fl. af dem blevet vidt udbredt, ogsaa i Danmark,
saaledes »Välkommen och farväl«. Hans alt for
elegiske Opfattelse af Digterens og Digtningens
Kaar fremkaldte Tegnérs berømte Digt
»Sången«. G.'s Digte er udkomne i fl. Saml. under
de forsk. Titler: »Skaldeforsök« (2 H. 1826 og
1832), »Sånger från Norrland« (1841), »Nya
Sånger från Norrland« (1848), og »Julliljor« (1851,
2. Opl. 1852). 1864 udgaves hans »Samlade
Skaldestycken«. G. har tillige skrevet Teksten
til det af Forsell udgivne Billedværk »Ett år i
Sverige« (1827—35), forfattet en
Levnedsskildring af sin Svigerfader, Digteren F. M.
Franzén (1867), udgivet Prædikener m. m. (<sp>Litt</sp>.:
<sp>Dahlgren</sp>, »Minnestal öfver A. A. G.« i Sv.
Akad. Handl. 1872).

2) <sp>Tor Frithiof</sp>, ovenn.'s Søn, Præst og
Digter, f. 1827, Student 1845, <i>Dr. phil.</i> 1851, d.
1883 som Ordensbiskop, Overhofprædikant og
Sognepræst i Sthlm. Han har foruden en Saml.
Prædikener forfattet flere af det sv. Akademi
prisbelønnede Digte: »Franz Michael Franzén,
elegier« (1848), »Sångens framtid« (1852) og
»Fjellappen« (1861). G.'s Poesier blev udg.
samlede 1884 med en Levnedsskildring, forf. af C.
D. af Wirsén.
<i>I. F-H.</i>
</chapter>

<chapter name="Grafton (Byer i U. S. A.)">
<b>Grafton</b> ['gra.ft<sub>ə</sub>n], 1) By i U. S. A., Stat
Massachusetts, ligger ved Blackstone River 80
km SV. f. Boston. (1910) 5700 Indb. G. har
Skotøjsfabrikation. — 2) By i U. S. A., Stat
West Virginia, ligger 120 km SV. f. Wheeling.
(1910) 7600 Indb. G. er Baneknudepunkt med
Jernbaneværksteder, Støberier, Savmøller og
Handel med Træ og Kul.
<i>H. P. S.</i>
</chapter>

<chapter name="Grafton (Byer i Australien)">
<b>Grafton</b> ['gra.ft<sub>ə</sub>n], By i New-South Wales,
ligger N. f. Sydney ved den sejlbare Clarence,
75 km fra dens Munding i Shoalbay. (1917) 5210
Indb., den har Handel med
Landbrugsprodukter. I Omegnen drives Avl af Sukker, samt
Bjergværksdrift paa Guld, Sølv og Kobber.
<i>M. V.</i>
</chapter>

<chapter name="Grafton, Augustus Henry Fitzroy, Hertug af">
<b>Grafton</b> ['gra.ft<sub>ə</sub>n], <sp>Augustus Henry
Fitzroy</sp>, Hertug af, engelsk Statsmand
(1735—1811), Sønnesøn af nedenn. H. F. G. og
Ætling af Kong Karl II, arvede 1757
Peersværdigheden og vakte Opsigt ved sin Opposition
imod Jarl Butes' Ministerium 1763. Han var
Juli 1765 til Maj 1766 Statssekretær under
Bockingham og blev Juli 1766 første
Skatkammerlord under Lord Chatham og under
dennes Sygdom efterhaanden den ledende, ja
fra Septbr 1767 ogsaa i Virkeligheden
Førsteminister. Ved sit udsvævende Levned og sit
aabenlyse Forhold til en letfærdig
Eventyrerske vakte han Forargelse og tabte derved sin
Anseelse og Indflydelse. 1769 søgte han
forgæves at faa tilbagekaldt de Toldafgifter, som
var paalagt de nordamerikanske Kolonier og
der havde vakt stor Uvillie, men blev
overstemt af sine Embedsfæller, og Jan. 1770 trak
han sig tilbage fra Regeringen. Dog blev han
Juli 1771 Lord Seglbevarer under Lord North,
men uden synderlig Indflydelse, og udtraadte
Novbr 1775, da han forgæves havde søgt at
bilægge Striden med Kolonierne i Nordamerika,
hvis Modstand han i de flg. Aar billigede.
Derfor blev han ogsaa Marts 1782 paa ny Lord
Seglbevarer under Rockingham indtil dette
Ministeriums Opløsning Apr. 1783. Efter den Tid
stod han uden for det offentlige Liv.
<i>E. E.</i>
</chapter>

<chapter name="Grafton, Harry Fitzroy, Hertug af">
<b>Grafton</b> ['gra.ft<sub>ə</sub>n], <sp>Harry Fitzroy</sp>,
Hertug af, uægte Søn af den eng. Konge Karl II
og Barbara Villiers, siden Hertuginde af
Cleveland, (1662—90). Han blev 1682 eng.
Viceadmiral og kæmpede med Dygtighed mod Hertugen
af Monmouth. 1688 gik han straks over til
Vilhelm af Oranien, men døde haardt saaret paa
Ekspeditionen mod Irland.
<i>L. K.</i>
</chapter>

<chapter name="Graftonit">
<b>Graftonit,</b> et Mineral af Sammensætning
(Fe,Mn,Ca)<sub>3</sub>P<sub>2</sub>O<sub>8</sub>, der findes som smaa
laksefarvede Krystaller i en Pegmatitgang ved
Grafton i New Hampshire.
<i>O. B. B.</i>
</chapter>

<chapter name="Grágás">
<b>Grágás</b> ['gra.ga.s] (d. e. Graagaas) plejer
man med eet Navn at kalde de isl. Love fra
Fristatstiden, men dette Navn har de opr. faaet
ved en Misforstaaelse. Omtr. 1190 fandtes et
Eksemplar af Trøndernes Love, den ældste
Frostatingslov, der gik under Navnet G. og
sagdes at være skrevet paa Foranledning af
Kong Magnus den Gode c. 1040 og saaledes at
indeholde Olaf den Hellige's Love. I 16. Aarh.
tilskrev man Olaf den Hellige Affattelsen af
Norges ældre Love, og man troede da ogsaa,
