<i>anguineus Garm., a remarkable shark found in
Norway 1896</i> [»Univ. Festskrift til H. M. Kong
Oscar II i Anledning af Regeringsjubilæet 1897«,
Kria 1897]). — <i>Cestraciontidæ</i>: 2 Rygfinner,
hver fortil væbnet med en glat Pig; 2. Rygfinne
over Gatfinnen. Ingen Blinkhinde ved Øjet. De
forreste Tænder smaa og stumpe (hos Ungerne
delte i flere Spidser), Sidetænderne store og
flade. <i>Cestraciontidæ</i>, de saakaldte
<sp>Rokkehajer</sp>, omfatter kun een nulevende Slægt,
<i>Cestracion</i> (<i>Heterodontus</i>), med 4 Arter, hvoraf
<sp>Port-Jackson-H.</sp> (<i>C. Philippi</i> Lac.) er alm.
ved Australien, Kina og Japan, men var forhen
en meget formrig Fam. og maaske den ældste
af alle H., da den kan forfølges tilbage til
devoniske (og sibiriske?) Aflejringer. <i>Scylliidæ</i>: 2
Rygfinner, den forreste over ell. bag ved
Bugfinnerne; Halespidsen vandret, uden Bøjning
opad; Gatfinne til Stede. Ingen Blinkhinde ved
Øjet. Tænderne smaa, med fl. Spidser, en større
i Midten og een ell. fl. paa hver Side. Denne
Fam. omfatter 7 Slægter, udbredte over tropiske
og tempererede Have. De ved Europas Kyster
forekommende Arter er smaa, og selv
Tropernes større (4 m lange) Former er paa ingen
Maade farlige for Mennesket, dertil er deres
Mund for lille og Tandvæbningen for svag;
Krebsdyr, Bløddyr o. s. v. tjener dem til Føde.
Adskillige Arter udmærker sig ved livligere
Farvetegning end just alm. bl. H. I nordiske
Farvande forekommer 3 Arter. Den
<sp>smaaplettede Rødhaj</sp> ell. <sp>Tudsehajen</sp>
(Scyllium canicula Linn.) er let kendelig ved
sin rødgraa Grundfarve, isprængt med
mangfoldige og smaa, mørke Pletter.
Denne Art, der bliver 0,5—1 m lang,
optræder af og til i Øresund, Kattegat,
Vesterhavet og ved den norske Kyst
(til Bergen), men har sit rette Hjem
længere mod S. Den holder i Alm. til
paa 40—90 m's Dybde og lever af
Smaafisk, Bløddyr og Krebsdyr. Som
Flertallet af denne Families
Medlemmer er den æglæggende; hvert
Æg omsluttes af en
hornagtig, gulbrun
Kapsel, hvis fire
Hjørner løber ud i
lange Traade, der af Moderen
under selve Lægningen snos
om Havplanter (smlg. Fig. 3).
Dens Kød er et yderst slet
Næringsmiddel, og Leveren
anses for giftig; Huden kan
benyttes til Polering. <sp>Den
storplettede Rødhaj</sp>
(<i>Scyllium stellare</i> Linn.), der
er graabrun med faa og store
Pletter, hører hjemme i
Middelhavet og ved det sydvestlige Europa, men
strejfer undertiden saa langt mod N. som til
Orkney- og Shetlands-Øerne og er een Gang
fangen i Bohus Lens Skærgaard.
Dens Skind bider endog paa
Marmor og Jern og anses for
et af de bedste Midler til
Finslibning; slebet bruges det bl. a.
til Overtræk paa Sabelhaandtag.
Kødet er ikke meget værd. <sp>Den
sortmundede Rødhaj</sp>
ell. <sp>Ringhajen</sp>, norsk
<sp>Haagjæle</sp> (<i>Pristiurus
melanostomus</i> Gunn.), hvis Halespids bøjer svagt nedad
og har langs hen ad Halefinnens øvre Rand

<img>Fig. 2. Hoved af Kravehajen.</img>

<img>Fig. 3. Rødhaj; i Tangen ses et Par Ægkapsler.</img>

<img>Fig. 4. Sildehaj.</img>

<img>Fig. 5. Rævehaj.</img>

<img>Fig. 6. Tænder
af <i>Galeocerdo</i>.</img>
