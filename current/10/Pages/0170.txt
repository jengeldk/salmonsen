Bülow's Avantgarde, og betydelig længere
tilbage og til venstre fulgte 12. Korps mod
Kleinbeeren. 4. Korps førte indtil Kl. 2 Eftm. en
demonstrerende Kemp, der afbrødes, da 7. Korps
ikke viste sig. Dette Korps var blevet sinket i
sin Fremmarch p. Gr. a. den af Regn opblødte
Jordbund, indtraf først Kl. 3 og kastede
Bülow's Avantgarde ud af G. Kl. 5 havde den
sachsiske Division Sohr, der hørte til 7. Korps,
besat G., medens en fr. og en anden sachsisk
Division, der begge ligeledes hørte til 7. Korps,
var under Fremmarch. Oudinot ønskede ikke
at fortsætte Kampen den Dag, men Kl. 6 Eftm.
angreb Bülow mod Bernadotte's Befaling 7.
Korps med c. 35000 Mand. Da den sachsiske
Division, der havde besat G., veg tilbage for
dette Angreb, beordredes den fr. Division af 7.
Korps frem til Understøttelse, men gik hurtig
tilbage, forfulgt og angrebet af det preuss.
Rytteri, medens Korpsets anden sachsiske Division
under Lecoq dækkede Tilbagetoget. Oudinot saa
sig efter den uheldige Kamp nødsaget til at
trække sig tilbage til Wittenberg, hvorved den
fra Magdeburg til hans Hjælp fremrykkende
Division Girard blev ladt i Stikken og slaaet
ved Hagelberg den 27. s. M. Franskmændene
mistede c. 3000 Mand døde, saarede og fangne.
De Allieredes Tab udgjorde c. 1000 Mand.
(<sp>Litt</sp>.: <sp>Pallmann</sp>, »Die Schlacht bei G.«
[Berlin 1873]).
<i>B. P. B.</i>
</chapter>

<chapter name="grosse">
<b>grosse</b> [gro.s], et med store, tydelige
Bogstaver skrevet Dokument; i fr. Retssprog
særlig den første Udskrift af en Dom ell. andet
til eventuel Tvangsfuldbyrdelse bestemt
Dokument, hvilken Udskrift i Modsætning til senere
Udskrifter (<i>simples expéditions</i>) forsynes med
Eksekutionsklausul.
<i>E. T.</i>
</chapter>

<chapter name="Grosse, Franz Theodor">
<b>Grosse</b> ['gro.s<sub>ə</sub>], <sp>Franz Theodor</sp>, tysk
Historiemaler, f. 23. Apr. 1829 i Dresden, d. 10.
Oktbr 1891 smst. G. udførte sammen med
Læreren Bendemann stereokromiske Vægbilleder
for Slottet i Dresden, slog igennem med »Leda
og Svanen« (1852, Dresdens Gal.), udførte store
dekorative Arbejder for Mus. i Dresden og det
Solms'ske Slot Wildenfels, kom i Italien under
Indflydelse af Rafael's og Nazarenernes Kunst
og malede senere allegoriske og hist. Værker af
sikker Tegning og plastisk Formgivning:
»Englenes Besøg hos Abraham« (1862),
Udsmykningen af Leipzig-Mus.'s Loggier (1864—71),
Aulaen i Meissens Fyrsteskole, Dresdens Teater etc.
Et Motiv fra Dante's Purgatorio (1879) i
Dresdens Gal. 1867 blev G. Prof. ved Dresdens
Akademi.
<i>A. Hk.</i>
</chapter>

<chapter name="Grosse, Julius Waldemar">
<b>Grosse</b> ['gro.s<sub>ə</sub>], <sp>Julius Waldemar</sp>, tysk
Forf., f. i Erfurt 25. Apr. 1828, d. i Torbole
ved Garda-Søen 9. Maj 1902. Han studerede
først Jura i Halle, men efter at have udg. sit
første Drama »Cola di Rienzi« (1851) og faaet
sit Lystspil »Eine Nachtpartie Shakespeares«
opført, rejste han til München for at uddanne sig
til Maler. Omgangen i denne By med saa kendte
Digtere som Geibel og Heyse vakte dog atter
hans Lyst til Poesien. Til 1869 levede G. i
München som Feuilletonredaktør, dels ved »Neue
Münchener Zeit.«, dels ved »Bayerische Zeit.«,
og blev ogsaa knyttet til
Hofteaterintendanturen. Som Sekretær ved Schiller-Stiftelsen
bosatte han sig nu i Weimar, og fulgte i de
næste Decennier Stiftelsen til Dresden og
München og tilbage til Weimar. G. har
udfoldet en meget betydelig Produktion, hvis
Overfladiskhed ikke kan dækkes af hans
sproglige Lethed og behændige Fremstillingsevne.
Han har udg. Digtsamlinger, den tragikomiske
Heltesang »Der Wasunger Not« (1873), talrige
Romaner og Fortællinger — bl. a. »Ein
Revolutionär« (1869), »Gegen den Strom« (1871),
»Da Ponte und Mozart« (2. Opl. 1878), »Der
Narr des Glücks« (1896), »Versäumte Jugend«
(1902). Af hans dram. Arbejder vakte Tragedien
»Tiberius« (1876) Opmærksomhed. Fremdeles
kan nævnes Folkeskuespillet »Fortunat« (1896).
Han har besørget samlede Udg. af sine dram.
Værker og fortællende Digtninge samt udg. sine
Erindringer »Ursachen und Wirkungen« (1896).
<i>C. B-s.</i>
</chapter>

<chapter name="Grossenhain">
<b>Grossenhain</b> ['gro.s<sub>ə</sub>nha^in], By i Sachsen, i
Kreishauptmannschaft Dresden, NNV. f.
Dresden ved Röder, er et Knudepunkt paa
Jernbanelinien Berlin—Dresden og har en betydelig
Tekstilindustri og store Gartnerier. (1910) 12225
Indb. G. er anlagt af Sorberne og nævnes
allerede i 10. Aarh.
<i>G. Ht.</i>
</chapter>

<chapter name="Grosser Arber">
<b>Grosser Arber,</b> se <sp>Arber</sp>.
</chapter>

<chapter name="Grosserer">
<b>Grosserer</b> benævnes den, der har løst
Borgerskab paa <sp>Groshandel</sp>,
<sp>Grossererborgerskab</sp>. Dette koster 200 Kr plus 24 Kr
Stempel. De i Kbhvn bosatte G. er som
saadanne, uden Indmeldelse fra deres Side,
Medlemmer af <sp>Grosserer-Societetet</sp>,
hvortil de har at betale et aarligt Bidrag.
<i>(C. V. S.). C. Th.</i>
</chapter>

<chapter name="Grosserer-Societetet i Kjøbenhavn">
<b>Grosserer-Societetet</b> <sp>i Kjøbenhavn</sp>
oprettedes i 1817 og bestaar af samtlige der
bosatte Grosserere. Dets Anliggender ledes af en
Komité, hvis Medlemmer, 13 i Tallet, vælges
paa G.-S.'s aarlige Generalforsamlinger. G.-S.'s
Komité repræsenterer Handelsstanden lige over
for Regering og Rigsdag og er i det hele dens
Organ udadtil overalt, hvor det gælder at
varetage dens særlige Interesser. Komitéen fører
Tilsyn med Børsbygningen, som ejes af G.-S.,
bestyrer de daglige Børsmøder, afgiver
Responsa over Spørgsmaal, hvis Besvarelse kræver
særlig Handelskyndighed, den deltager i Valget
af Sø- og Handelsrettens Medlemmer, afholder
Mæglereksamen, medvirker ved den officielle
Fastsættelse af Vekselkursen og fører Kontrol
med Fondsbørsen. Til Komiteen er knyttet
Bedømmelses- og Voldgiftsudvalg for
Kornhandelen, Foderstofhandelen, Frøhandelen og
Smørhandelen, samt et Udvalg til Fastsættelse af
Prisnotering for dansk Smør. Siden 1888 udgiver
Komiteen aarlig en udførlig Handelsberetning.
Endelig bestyrer Komiteen de Brock'ske
Handelsskoler (se <sp>Brock, N.</sp>), et
Understøttelsesfond, til hvilket bl. a de saakaldte
<sp>Spærrepenge</sp> (se <sp>Børs</sp>, S. 452) afgives, samt et
stort Antal Legater.
<i>(C. V. S.). C. Th.</i>
</chapter>

<chapter name="grossesse nerveuse ell. indbildt Svangerskab">
<b>grossesse nerveuse</b> [gro'sæs-nærvø.z] (fr.)
ell. <sp>indbildt Svangerskab</sp>, en Tilstand,
der undertiden opstaar hos Kvinder, navnlig
barnløse. De indbilder sig da at være svangre,
og Underlivets Omfang tiltager lidt efter lidt.
De øvrige Svangerskabstegn (som
