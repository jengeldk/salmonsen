Gange opholdt sig i Udlandet i Studieøjemed,
saaledes 1890—91 i Jena hos Haeckel og
Kükenthal, og 1901—1902 i Bonn hos Ludwig. Ved
sine gennem mange Aar fortsatte faunistiske
Undersøgelser, foretagne hovedsagelig i
Bergens Stift, har han i høj Grad forøget
Kendskabet til Norges Havfauna. Af hans Arbejder,
som er offentliggjorte i forsk. Tidsskrifter og
væsentlig omhandler de lavere Havdyr, kan
nævnes: »Undersøgelser over Dyrelivet i de
vestlandske Fjorde« (i Bergens Museums
Aarsberetning 1887 og 1888), »Echinodermfaunaen i
de vestlandske Fjorde« (Bergens Museums
Aarbog 1894—95), »Oversigt over det nordlige
Norges Echinodermer« smst. 1902), »Bidrag til
Kendskaben om de nordiske Alcyonarier« (smst.
1893). Desuden har han bearbejdet en Del af
det ved forsk. Ekspeditioner (Michael Sars's
Undersøgelser, den norske Nordhavsekspedition,
Framekspeditionen etc.) indsamlede zoologiske
Materiale.
<i>R. H. S.</i>
</chapter>

<chapter name="Grieg, Joachim">
<b>Grieg</b> [gri.g], <sp>Joachim</sp>, norsk
Forretningsmand og Politiker, f. i Bergen 19. Decbr 1849.
Han blev Skibskaptajn 1874 og deltog som Fører
af »Vøringen« i den norske Nordhavsekspedition
1876—78. 1. Jan. 1884 grundlagde han i eget
Navn en Skibsmægler- og
Befragtningsforretning i Bergen, der er vokset op til et af
Landets betydeligste Foretagender i sin Slags.
Siden 1898 har G. en Filial af sin Virksomhed
i Kria. Foruden at deltage i Bergens
kommunale Liv har G. repræsenteret sin Fødeby paa
Stortinget 1906—09, hvor han tilhørte det
liberale Samlingsparti. G. var Medlem af
Konsulatkomiteen af 1904, og 1907 en af Norges
Delegerede ved 2. Fredskonference i Haag. Ligeledes
var han 1913 Medlem af den norske Komité til
Forberedelse af den 3. Haagerkonference og er
f. T. Medlem af Komiteen til Udredning af visse
Spørgsmaal vedr. Folkenes Forb.
<i>(K. V. H.). K. F.</i>
</chapter>

<chapter name="Grien">
<b>Grien</b> [gri.n], se <sp>Baldung, H.</sp>
</chapter>

<chapter name="Griepenkerl, Christian">
<b>Griepenkerl</b> ['gri.p<sub>ə</sub>nkærl], <sp>Christian</sp>,
tysk Historiemaler, f. 17. Marts 1839 i
Oldenburg, d. 22. Marts 1916. Han hjalp sin Lærer
Rahl i Wien ved store Freskoarbejder, udførte
med Bitterlich de Rahl'ske Udkast for den ny
Opera og skabte, paa Foranledning af Arkitekt
Hansen, selvstændige Loftsbilleder for
Ephrussi, Epstein og F. Klein's Paladser. Han
dekorerede derpaa, som sædvanlig med mytologiske
ell. »allegoriske Arbejder, bl. a. Slottet
Hörnstein, Storhertuginden af Toscana's Villa i
Gmunden, Villa Simon i Hietzing (her et af
hans smukkeste Værker, »Afrodite og Adonis'
Bryllup«) og Augusteum i Oldenburg, hvor han
1878 fuldendte en Rk. Oliebilleder paa Lærred
(Prometheus-Myten, Kunstens Heroer i Tidens
Løb m. m.), Mødesalen i Videnskabernes ny
Akademi i Athen (Prometheus-Myten, malet i
Voksteknik) og Herrehuset i Wiens
Parlamentsbygning (1882—83). G. har ogsaa malet gode
Portrætter fra Wiens Kunstnerkredse. Hans
Kunst skattes højt p. Gr. a. dens dygtige, varme
Kolorit, fine Formfølelse og smukke
Komposition. 1875 blev han Prof. ved Wiens Akademi.
<i>A. Hk.</i>
</chapter>

<chapter name="Griepenkerl, Wolfgang Robert">
<b>Griepenkerl</b> ['gri.p<sub>ə</sub>nkærl], <sp>Wolfgang
Robert</sp>, tysk Forf., f. i Hofwil i Kanton
Bern 4. Maj 1810, d. i Braunschweig 16. Oktbr
1868. Han var Søn af Æsthetikeren Prof. Fr.
K. G. og blev 1839 Lærer i Litteraturhistorie
ved Carolinum i Braunschweig og Aaret etter
i Prof. ved Kadetakademiet smst. Hans
Forfatterskab falder i to Dele —
æstetisk-kunsthistorisk og digterisk. Han har skrevet »Die Oper
der Gegenwart« (1847) med Reformforslag før
Wagner, »Der Kunstgenius der deutschen
Literatur des letzten Jahrhunderts«, men det var
navnlig hans Sørgespil »Maximilian
Robespierre« (Bremen 1851) og »Die Girondisten« (smst.
1852), der gjorde hans Navn kendt i videre
Kredse. Meget yndede paa Scenen blev ogsaa
Skuespillene »Ideal und Welt« (1855), »Auf
der hohen Rast« (1860) og »Auf St. Helena«
(1862). Der er kraftige dramatiske Virkninger i
G.'s Skuespil, og Sproget viser hans poetiske,
højt stræbende Natur. Som saa mange af
Overgangstidernes Digtere endte han sine Dage i
Sorg og Nød. (<sp>Litt</sp>.: <sp>Sievers</sp>, »Robert G.,
biographisch-kritische Skizzen« [1879]).
<i>C. B-s.</i>
</chapter>

<chapter name="Grierson, George A.">
<b>Grierson</b> ['gri.<sub>ə</sub>s<sub>ə</sub>n], <sp>George A.</sp>, indisk
Sprogforsker, f. 1. Jan. 1851 i Glenageary ved
Dublin. Efter Afslutningen af sine Studier
modtog han Ansættelse i den civile indiske Tjeneste,
hvor han virkede i 20 Aar og samtidig ivrigt
studerede Sanskrit og navnlig de moderne
indiske Talesprog, paa hvilket Omraade han
sikkert er vor Tids kyndigste Forsker. Da det
store Arbejde med Undersøgelsen og
Beskrivelsen af samtlige Sprog og Dialekter i Britisk
Indien (<i>Linguistic Survey of India</i> [1903 ff.],
Folioværk i mange Bd, endnu ikke sluttet) blev
planlagt, blev han valgt til Leder af dette
Foretagende 1898, et Hverv, som han endnu
varetager i London, efter at han 1899 forlod Indien.
G. er Medlem af fl. lærde Selskaber,
Æresdoktor ved Univ. i Halle m. m. og Vicepræsident i
<i>Royal Asiatic Society</i>; 1905 tildelte <i>Institut de
France</i> ham <i>Prix Volney</i>. Foruden sine
personlige Bidrag til <i>Linguistic Survey of India</i>
(navnlig Skildringer af indo-ariske Dialekter) har
han udgivet: <i>Handbook of the Kaithi
character</i> (1880, 2. Udg. 1889), <i>Introduction to the
Maithilī Language of North Bihār</i> (1881—82),
<i>Seven Grammars of the Dialects and
Sub-Dialects of the Biharl-Language</i> (1883—87), <i>Bihar
Peasant Life</i> (1885), i Forening med <sp>Hoernle</sp>:
<i>A comparative Dictionary of the Bihārī
Language</i> (1.—2., 1885—89), <i>The Modern
Vernacular Literature of Hindustān</i> (1889), <i>The Salsaiya
of Bihārī</i> (1896), <i>Essays on Kāçmīrī Grammar</i>
(1899), <i>The Languages of India</i> (1904), <i>The
Pisāca Languages of North-Western India</i> (1906),
<i>A specimen of the Khas or Naipalī Language</i>
(Reprint 1908), <i>A Manual of the Kashmīrī
Language, comprising grammar, phrase book and
vocabularies</i> (1.—2., 1912), desuden forsk.
Bidrag i Tidsskrifter, især i <i>Indian Antiquary</i>.
<i>D. A.</i>
</chapter>

<chapter name="Gries">
<b>Gries,</b> se <sp>Bozen</sp>.
</chapter>

<chapter name="Griesbach">
<b>Griesbach</b> ['gri.sbak], Landsby og
Badested i den badensiske Kreds Offenburg, i den
snævre Rench-Dal i Schwarzwald ved Foden af
Kniebis, 600 m o. H. Der findes 9 Kilder (Temp.
8—10°), som indeholder Kalk, Jern, fri Kulsyre,
nogle tillige svovlsurt Natron; de benyttes
