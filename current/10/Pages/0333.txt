undværes. I Slutn. af Juli kom de hertil og fik
indsamlet 47 Hunde, hvorefter de, via Island,
hvor deres Maskinist, der var blevet syg, blev
ombyttet med Maskinist <sp>Iversen</sp> fra det
danske Stationsskib, satte ind i Isen og kom til
Land paa Østkysten af G. ved
<sp>Shannon</sp>-Øen paa c. 75° Br. Forsøg paa at komme
længere N. paa mislykkedes, og Skibet fortøjedes
derfor i <sp>Alabama Havn</sp> ved Øens
Nordende. Rejsen N. paa blev herved betydelig
forlænget, idet der var 170 km til Danmarkshavn,
hvor Danmarksekspeditionen havde overvintret.

Samme Efteraar foretoges en møjsommelig
Slæderejse langs Kysten op til det Sted, hvor
Jørgen Brønlund's Lig var begravet. Stedet
blev fundet og undersøgt, men alle
Eftersøgninger efter de øvrige Omkomne var forgæves.
Efter al Sandsynlighed har deres sidste
Teltplads været paa Havisen, som senere er brudt
op og drevet bort med Strømmen. 17. Decbr
kom de tilbage til »Alabama«, efter i 84 Dage
at have tilbagelagt 900 km over et meget
vanskeligt Terrain, og for en stor Del i den
mørke Tid, hvor Solen ikke var over
Horisonten. De drog ud med 21 Hunde, men kom
tilbage med kun 7; de øvrige havde maattet
bukke under for Rejsens Besværligheder.

Hovedekspeditionen til Danmarks-Fjorden
afgik 3. Marts 1910. Den bestod af to Mand,
<sp>Mikkelsen</sp> og Maskinist <sp>Iversen</sp>, og et
Hjælpeparti paa tre Mand under Ledelse af
Ekspeditionens Næstkommanderende,
Premierløjtnant <sp>Laub</sp> med tilsammen 21 Hunde. Den
Vejlængde, der skulde tilbagelægges, inden
Hovedekspeditionen kom tilbage til Alabama
Havn, var c. 1900 km (som fra Kbhvn til
Messina) med Vished om ikke at træffe et levende
Menneske undervejs, alt maatte de føre med
sig med Undtagelse af den Forsyning, de kunde
vente at finde i de fra Danmarks-Ekspeditionen
udlagte Depoter, og det Vildt, de kunde
nedlægge undervejs. Det var overhovedet en af de
dristigste Ekspeditioner, der nogen Sinde er
iværksat. Vejen gik over Kystisen ind til
Bunden af <sp>Dove-Bugten</sp> (76 3/4° Br.). Her gik
den op over Indlandsisen gennem
Storstrømmen. Paa 77 1/4° Br. skiltes
Hjælpeekspeditionen under Laub fra
Hovedekspeditionen. Laub foretog en Slæderejse langs Nord-
og Nordvestsiden af Dronning Louise's Land,
optog Kort over denne Strækning og vendte
derefter tilbage til Danmarkshavn til
»Alabama«. Ved Ankomsten her 23. Maj modtog
man den triste Efterretning, at »Alabama« var
sprunget læk og sunket allerede 13. Marts. De
to af Ekspeditionens Medlemmer, der var blevet
tilbage ved Skibet, havde bjerget i Land fra
Vraget, hvad de kunde, de havde bygget et
midlertidigt Telt i Land, og man gik nu i Gang
med, af det Tømmer, der kunde reddes fra
Skibet, at bygge et Hus til eventuel
Vinterbolig. I den Ordre, Næstkommanderende havde
modtaget fra Lederen, stod, at man skulde
afvente hans Tilbagekomst indtil 1. Aug. Da han,
hvis Omstændighederne viste sig gunstige,
vilde søge gennem den formodede Peary-Kanal til
Vestkysten, og der søge Forbindelse med
Polar-Eskimoerne. Situationen var jo alt andet end
lystelig; Retraiten hjem efter var af skaaret,
og man kunde kun nære et svagt Haab om, at
et ell. andet Fangstfartøj tilfældigvis skulde
komme ind til Kysten og tage dem op. Dette
Haab gik i Opfyldelse, 27. Juli fik de
Forbindelse med den norske Galease »7. Juni« af
Aalesund, der havde overvintret ved Germania
Havn paa Sabine-Øen for at jage Bjørne og
Ræve. Denne optog nu de 5 tilstedeværende
Medlemmer, og da den aftalte Frist for
Hovedekspeditionens Tilbagekomst var udløbet, afgik
de 7. Aug. og kom ind til Aalesund i Norge
15. Aug.

Hovedekspeditionen arbejdede sig med 15
Hunde frem over Indlandsisen, kortlagde en
Del Nunatakker og kom 13. Maj til Land ved
Enden af en ved Bunden af Danmarks-Fjorden
liggende stor Sø. Paa Vestsiden af
Danmarks-Fjorden (81° 25′ Br.) fandt de en Rapport fra
Mylius-Erichsen, skrevet 12. Septbr 1907, der
berettede, at de i Fjorden havde haft en god
Jagt, og efter at Fjordisen var blevet sikker,
havde opgivet Tanken om at gaa over
Indlandsisen, men tiltraadte Tilbagevejen langs
Yderkysten. Fl. St. fandt de tydelige Fodspor,
Teltpladser o. a. Efterladenskaber, og i en
Varde, noget længere ude i Fjorden, en
Beretning, hvoraf det fremgik, at Mylius-Erichsen
havde konstateret, at Peary-Kanalen ikke
eksisterer. Dermed maatte Mikkelsen opgive al
Tanke om at søge Forbindelse med
Polar-Eskimoerne. Hjemrejsen blev lagt uden om
Nordostrundingen og ned langs Kysten. Det
viste sig, at Mylius-Erichsen havde været ved
et Depot, der var udlagt i Nærheden af
Nordostrundingen, men ikke ved de sydligere
Depoter paa Amdrup Land (80 3/4° Br.). Alt taler
derfor for, at Mylius-Erichsen p. Gr. a. aabent
Vand har maattet søge op paa Indlandsisen
N. f. dette Sted, og at han derfra har arbejdet
sig ned til Lambert's Land, hvor de alle tre
er omkomne af Sult og Udmattelse.

Ejnar Mikkelsen's Hjemrejse var i højeste
Grad besværlig og vanskelig. Fl. St. maatte de
standse p. Gr. a. Sygdom og Mangel paa
Proviant, for ved Jagt at skaffe det nødvendige til
Livets Ophold. 18. Aug., noget S. f. Brønlund's
Grav, maatte de slagte den sidste Hund og
derefter selv trække Slæden hele Resten af Vejen
over Is med store dybe Revner med aabent
Vand. Fremgangen var ringe, og i Skærfjorden
(77 1/2° Br.) tvang aabent Vand dem til at
efterlade Slæde, Dagbøger og Udrustning, for til
Fods over Landet at naa Danmarkshavn. De
naaede denne 18. Septbr fuldstændig udmattede
og afkræftede, uden Proviant. Af det
derværende Depot fik de dannet sig en ny Udrustning
med Slæde o. s. v. Et Forsøg paa at hente
Dagbøgerne i Skærfjorden maatte opgives p.
Gr. a. Afkræftelse, og først 5. Novbr var de i
Stand til at rejse videre. 25. Novbr naaede de
Alabama Havn, fandt Skibet sunket og
Kammeraterne borte, men tillige det Hus, som de
havde bygget til dem, og rigelig Forsyning med
Proviant m. m. Taget paa Huset var delvis
ødelagt af Storm, saa at Huset var fuldt af Sne,
ved at fjerne dette, har de rimeligvis
bortkastet den Rapport, som Laub havde efterladt,
