Opfattelse den fornemste af <sp>Gopī</sp>'erne og en
Inkarnation af Çrī, af hvem Naturen (<sp>Prakṛiti</sp>)
er en Aabenbaringsform, og hvis Navn de altid
nævner <sp>foran</sp> Kṛishṇa's (jfr. ogsaa <sp>Gaṇeça</sp>).
Sektens øvrige hellige Bøger er i Folkesprogene.
<i>(S. S.). D. A.</i>
</chapter>

<chapter name="Harkányi, Bela">
<b>Harkányi</b> ['hårka.n<sub>j</sub>i], <sp>Bela</sp>, ung. Astronom,
f. 11. Apr. 1869 i Budapest, blev 1899
Observator ved Observatoriet i Ö-Gylla, hvor han
fornemmelig har beskæftiget sig med
astrofysikalske Problemer og bl. a. har offentliggjort
i dette Observatoriums Publikationer
fotometriske Maalinger af <i>Nova Persei</i> (1901).
<i>J. Fr. S.</i>
</chapter>

<chapter name="Harkavy, Adam Jakovievitsch">
<b>Harkavy</b> ['gark<sub>a</sub>vi.?)], <sp>Adam
Jakovievitsch</sp>, russ. Orientalist, f. 1839, studerede
paa Rabbinerskolen i Vilna, derpaa ved Univ. i
Petrograd, hvor han en Aarrække var
Bibliotekar ved det kejserlige Bibliotek, og hvor han
særlig har gjort sig fortjent ved at undersøge,
beskrive og delvis udgive Samlingens semitiske
Haandskrifter, »Studien und Mittheilungen aus
der Skt Petersburger kaiserl. Bibliothek«, Bd
I—V [1879—92]). Han har ogsaa udg. »Altjüd.
Denkmäler aus der Krim« (1876), foruden
mange Skr og Afh. paa Fransk, og især paa
Russisk, saaledes »Om muselmanske Forf.'s
Efterretninger om Slaver og Russer« (1870), »Om
Semiters, Indoeuropæers og Hamitters
oprindelige Hjem« (1872) m. m.
<i>V. S.</i>
</chapter>

<chapter name="Harkness, William">
<b>Harkness</b> ['ha.<sub>ə</sub>knes], <sp>William</sp>, amer.
Astronom, f. 17. Decbr 1837 i Ecclefechan
(Skotland), d. 28. Febr 1903 i Jersey City N. Y.,
studerede i Rochester, tog 1862 den med.
Doktorgrad i New York, ansattes s. A. ved <i>Naval
Observatory</i> i Washington, blev 1873 Prof. ved
<i>United States Navy</i> og 1894 Chef for den astron.
Afdeling af <i>Naval Observatory</i>. 1897—99
Direktør for <i>Office of the American Ephemeris and
Nautical Almanac</i>. 1874 var H. Medlem af den
amer. Venus-Kommission med Station i
Hobarttown. Af hans Arbejder kan mærkes: <i>The
solar parallax and its related constants
including the figure and density of the earth</i> (1891).
H. var Præsident for <i>Philosophical Society</i> i
Washington og 1893 Præsident for <i>American
Association for the Advancement of Science</i>,
hvor han foredrog: <i>The magnitude of the solar
system</i>.
<i>J. Fr. S.</i>
</chapter>

<chapter name="Harkort, Friedrich Wilhelm">
<b>Harkort</b> ['ha.rkårt], <sp>Friedrich Wilhelm</sp>,
tysk Politiker, (1793—1880), var siden 1816
Metalfabrikant i Westfalen og blev 1830 Medlem
af Provinslanddagen; var tidlig virksom for at
fremme Bygning af Jernbaner og
Dampskibsfart paa Rhinen og Weser. 1848 valgtes han til
Nationalforsamlingen i Berlin, hvor han stillede
sig paa Regeringens Side imod Demokraterne;
valgtes 1849 til andet Kammer og sluttede sig
her til det gammelliberale Parti. Han rettede
1851 skarpe Angreb paa Junkerpartiet, fordi
det stadig stillede Krav paa Forrettigheder,
men ikke vilde gøre tilsvarende Ydelser til
Samfundet. I Striden om Hærordningen 1862
grundlagde han tillige med Bockum Dolffs venstre
»Centrum og kæmpede desuden for
Næringsfrihed og Skattereform; senere sluttede han sig
til Fremskridtspartiet. 1867 opgav han sit Sæde
i Underhuset for at blive Medlem af den
nordtyske (og senere den tyske) Rigsdag, men trak
sig 1873 tilbage fra det offentlige Liv.
<i>E. E.</i>
</chapter>

<chapter name="Harland, Henry">
<b>Harland</b> ['ha.<sub>ə</sub>£<sub>ö</sub>nd], <sp>Henry</sp>, nordamer.
Romanforfatter (1861—1905), f. i Petrograd,
men opdraget i Amerika, Rom og Paris. Han
gjorde sig under Pseudonymet »Sydney Luska«
kendt ved et Par Romaner <i>Mrs. Peixada</i> og
<i>The Yoke of the Thorah</i>, der indvandt et nyt
Omraade for den amer. Litt. ved at skildre
jød. Liv i New York. Han fortsatte senere med
en Række Skitser og mindre Fortællinger fra
det samme Omraade. 1890 rejste han til
England, hvor han 1893 gjorde Lykke med en
Samling Skitser: <i>Madmoiselle Miss and other
Stories</i>. Hans mest læste Bog <i>The Cardinals
Snuff-box</i> udkom 1900. Den er oversat til
Dansk.
<i>I. O.</i>
</chapter>

<chapter name="Harlebeke">
<b>Harlebeke</b> ['har£<sub>ə</sub>b<sub>ə</sub>k<sub>ə</sub>], By i Belgien, Prov.
Vestflandern ved Floden Lys og ved Banen
Gent—Tournai. (1911) 8446 Indb. Tobaks- og
Lærredsindustri.
<i>G. Ht.</i>
</chapter>

<chapter name="Harlech">
<b>Harlech</b> ['ha.<sub>ə</sub>£ek], lille By i Wales,
Grevskab Merioneth, ikke langt fra Kysten med
Ruiner af et i Rosenkrigene stærkt omstridt
Slot.
<i>G. Ht.</i>
</chapter>

<chapter name="Harlekin">
<b>Harlekin</b> (ital. <i>Arlecchino</i>) er en af de
komiske Tjenerskikkelser i den ital.
improviserede Maskekomedie (<i>la commedia dell'arte</i>).
Figuren er rimeligvis ikke oprindelig ital., men
stammer fra den fr. Djæveltype Herlequin og
er først af en ital. Skuespiller indført i <i>la
commedia dell'arte</i> i Paris i 16. Aarh. H. er
snart fremstillet som den dumme enfoldige
Tjener, der altid lader sig føre bag Lyset, snart
og især i senere Fremstillinger som fiffig og
uforskammet. Han udmærker sig desuden ved
sin store Bevægelighed, og Behændighed. Hans
Dragt var opr. tætsluttende med hist og her
paasyede brogede Lapper, sort Maske og et
Træsværd i Bæltet. Senere bliver Lapperne
regelmæssig trekantede, ordnede paa bestemt
Maade, og Masken erstattet af Halvmaske. Som
den berømteste Fremstiller af H.'s Rolle maa
nævnes Domencio Biancolelli, der spillede paa
det ital. Teater i Paris i sidste Halvdel af 17.
Aarh. Her i Danmark har Holberg benyttet
Typen i »De Usynlige«, ligesom den stadig
findes i den Casorti'ske Pantomime i Tivoli, en
direkte Aflægger af den ital. <i>commedia dell'arte</i>.
Her fremstilles han som en vims Pudsenmager,
Colombine's Elsker og til sidst forenet med
hende. (<sp>Litt</sp>.: <sp>O. Driesen</sp>, »Der Ursprung
des H.'s« [Berlin 1904]).
<i>E. M-r.</i>
</chapter>

<chapter name="Harlekinsommerfugl">
<b>Harlekinsommerfugl,</b> se <sp>Maalere</sp>.
</chapter>

<chapter name="Harlem">
<b>Harlem,</b> se <sp>Haarlem</sp>.
</chapter>

<chapter name="Harless, Gottlieb Christoph">
<b>Harless</b> ['harlæs], <sp>Gottlieb Christoph</sp>,
klassisk Filolog, (1738—1815), Prof. i Erlangen
fra 1765. H. var væsentlig Samler; hans
Hovedværk er Bearbejdelsen af Fabricius'
<i>Bibliotheca græca</i> (12 Bd, Hamburg 1790—1809,
ufuldendt, Register 1838), et stort Repertorium for
Notitser.
<i>A. B. D.</i>
</chapter>

<chapter name="Harless, Gottlieb Christoph Adolph von">
<b>Harless</b> ['harlæs], <sp>Gottlieb Christoph
Adolph von</sp>, luthersk Teolog, f. 21. Novbr
1806 i Nürnberg, d. 5. Septbr 1879 i München.
Opvokset i et godt Hjem, men under en mere
æstetisk end religiøs Paavirkning, udviklede han
sig i sin Studentertid (fra 1823) først i
