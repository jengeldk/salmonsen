under Prof. Mohr og Köln-Domens Bygmester
Zwirner. 1850 kom han til Kria, hvor
Opførelsen af Trefoldighedskirken efter hans forrige
Lærer Chateauneuf's Planer og Tegninger
straks blev overdraget ham. Den Dygtighed,
hvormed han udførte dette Hverv, henledede
Opmærksomheden paa ham og skaffede ham
saa megen Sysselsættelse, at han besluttede at
tage fast Ophold i Kria, hvor der dengang
udfoldedes en livlig Byggevirksomhed. Sammen
med den ældre H. Schirmer opførte han
saaledes den tidligere Hovedstationsbygning for
Eidsvoldsbanen i gotisk Stil. I Fællesskab
overtog de ogsaa Restaurationen af Gamle Akers
Kirke, en af Norges ældste Levninger fra
Middelalderen, og fl. af de statelige
Privatbygninger i Kria (bl. a. Hoppe's og Peter Petersen's
Gaarde i Karljohansgade), som opførtes efter
den store Brand 1858, byggedes af dem,
ligesom en hel Del Kirker o. a. offentlige
Bygninger rundt om i Landet opførtes efter deres
Udkast (Reknæs Hospital ved Molde, Børsen
og Realskolen i Trondhjem). Fra 1862 ophørte
Fællesskabet med Schirmer, og H. virkede
siden som en af de mest søgte Kria-Arkitekter
baade i det offentliges og det privates Tjeneste
(Grønlands Kirke, Bygningerne for den
geografiske Opmaaling, Kunstforeningen og
Kunstindustrimuseet, det militære Samfund,
Handelsstandens Forening o. fl. — alle i Kria). Ved
Siden af sin Arkitektvirksomhed drev han
ogsaa et Stenhuggeri, hvorfra fl. Monumenter er
udgaaede, saaledes Meridianstøtten ved
Hammerfest o. fl. Gravmindesmærker. Han var
tillige en dygtig Arkitekturmaler og en søgt
Tegnelærer.
<i>(Fr. O.).</i>
</chapter>

<chapter name="Hanno den Store">
<b>Hanno den Store,</b> den betydeligste af de
mange karthagiske Hærførere og Statsmænd af
Navnet H., var efter den 1. puniske Krig Fører
for det aristokratiske Fredsparti i Karthago og
en bitter Modstander af Hamilkar Barkas og
hans Slægt, der ved en aktiv Krigspolitik
ønskede at skaffe Karthago dets tidligere
Magtstilling tilbage. I Krigen mod de oprørske
Lejetropper efter Afslutningen af den 1. puniske
Krig havde han Overanførselen sammen med
Hamilkar, men viste sig mindre dygtig, hvorfor
han til sidst blev afsat. Han vedblev derefter
at bekæmpe Hamilkar's og senere Hasdrubal's
og Hannibal's Krigspolitik, men uden Held; dog
skyldes det sikkert for en Del hans
Bestræbelser, at Hannibal fik saa ringe Understøttelse
paa Felttoget i Italien. Efter Slaget ved Zama
skal han have været Ordfører for det
karthagiske Gesandtskab, der forhandlede med Romerne
om Fredsbetingelserne for Afslutningen af den
2. puniske Krig.
<i>H. H. R.</i>
</chapter>

<chapter name="Hanno II den Hellige">
<b>Hanno II den Hellige,</b> d. s. s. <sp>Anno</sp>.
</chapter>

<chapter name="Hannover (Provins)">
<b>Hannover,</b> Prov. i det nordvestlige Preussen,
indtil 1866 et selvstændigt Kongerige. H.
begrænses mod N. af Vesterhavet, mod NØ.
danner Elben, paa ganske korte Strækninger nær,
Grænsen og adskiller H. fra Holstein, Hamburg,
Mecklenburg og Brandenburg. Mod SØ. og S.
grænser H. til preuss. Sachsen, mod SV. til
Hessen-Nassau, Lippe, Schaumburg-Lippe og
Westfalen, mod V. til Holland. Som Enklaver i
Provinsen H. ligger Braunschweig, Bremen og
Oldenburg, medens paa den anden Side smaa
hannoveranske Enklaver ligger spredte mellem
Grænselandene. Areal: 38511 km<sup>2</sup> med (1910)
2942436 Indb., 77 pr km<sup>2</sup>. H. bestaar af seks
Regeringsdistrikter: H., 5718 km<sup>2</sup>, 748115 Indb.,
131 pr km<sup>2</sup>; <sp>Hildesheim</sp>, 5352 km<sup>2</sup>, 567997
Indb., 106 pr km<sup>2</sup>; <sp>Lüneburg</sp>, 11341 km<sup>2</sup>,
546405 Indb., 48 pr km<sup>2</sup>; <sp>Stade</sp>, 6788 km<sup>2</sup>,
429355 Indb., 63 pr km<sup>2</sup>; <sp>Osnabrück</sp>, 6204
km<sup>2</sup>, 376607 Indb., 61 pr km<sup>2</sup>; <sp>Aurich</sp>, 3108
km<sup>2</sup>, 273957 Indb., 88 pr km<sup>2</sup>. Henved Halvdelen
af Befolkningen er altsaa koncentreret paa de
to sydlige Regeringsdistrikter H. og
Hildesheim, der i Areal kun udgør godt en Fjerdedel
af Provinsen. Foruden dem har kun
Regeringsdistriktet Aurich med sit frugtbare Marskland
en tæt Befolkning. Efter Konfessionen fandtes
1910: 2504805 Protestanter, 405693 Katolikker,
15545 Jøder. M. H. t. <sp>Terrainet</sp> raader i H.
en skarp Modsætning mellem den bakkede,
bjergfulde sydlige Del og den flade, af Heder
og Moser opfyldte nordlige Del. Længst mod SØ.
falder en Del af <sp>Harzen</sp> paa hannoveransk
Territorium. N. og V. herfor breder sig det
saakaldte <sp>subhercyniske Bakkeland</sp>,
der af hannoveransk Territorium omfatter
Regeringsdistriktet Hildesheim og de sydligste
Dele af Regeringsdistrikterne H. og Osnabrück.
Dette mest af mesozoiske Dannelser bestaaende
Bjergland dannes af en Mængde fra Ø. til V.
strygende Bakkedrag, der stadig afbrydes af
de fra S. til N. løbende Floddale; det er
frugtbart og Bjergene lægger ikke store Hindringer
i Vejen for Samfærdselen. Den større, nordlige
Del af H. hører til det nordtyske Lavland og
minder meget om Vestjylland. Gamle
Morænelandskaber (»Bakkeøer«) veksler med sandede
Hedeflader. Særlig paa <sp>Lüneburgerheide</sp>
mellem Weser og Elben er Lyngheden
fremherskende. Hvor Moser ikke dækker Landet,
strækker sig ofte nøgne Sandhøje, overstrøede
med store Sten, kun sparsomt bevoksede med
Lyng og Gyvel. Mange St. er Heden nu
beplantet med Fyrreskov. I denne ufrugtbare Egn
findes dog Oaser, navnlig hvor der strækker sig
Lavninger mellem Bakkerne. Ved Randen af de
ofte i Bunden sumpede Dale træffes gode
Kornmarker. I Lüneburgerheide er betydelige af de
lavereliggende Strækninger dækkede af
<sp>Moser</sp>, men V. f. Weser bliver Mosestrækningerne
hyppigere og af større Udstrækning. Terrainet
er her saa fladt, at det ofte er umuligt med
Øjet at skelne Lavninger og Højder. De lavere
Steder er overalt opfyldte af Moser, og
Moserne breder sig fra Dalene op over de lave
Højder, der adskiller dem; Hundreder af km<sup>2</sup>
ligger hen som utilgængelige Sumpe og Moser.
De betydeligste er <sp>Arembergische Moor</sp>
(1500 km<sup>2</sup>), <sp>Bourtanger Moor</sp> (1400
km<sup>2</sup>), og <sp>Hochmoor</sp> i Østfriesland (700
km<sup>2</sup>), alle Højmoser. I det hele indtager
Moserne 14,6 % af Prov.'s Overflade, og i
Regeringsdistrikterne Osnabrück, Aurich og Stade
henh. 20, 25 og 28 %. Ved Vesterhavskysten
og langs Floderne Elben, Weser og Ems findes
<sp>Marskland</sp>, der indtager et Areal af 2420
km<sup>2</sup> og er beskyttet mod Oversvømmelser af
Diger. Ved Dollart-Bugten forøges Marsken
