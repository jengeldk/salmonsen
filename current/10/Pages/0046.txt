Sønner, der alle har efterladt Afkom. Den
ældste, Skovrider ved Vemmetofte Kloster
<sp>Joachim Augustinus G.</sp> (1714—85), var
Fader til <sp>Christian G.</sp> (1740—1810), som
fulgte Faderen i Embedet, og til Arvefæster af
Fuglebjerggaard og Kastrup,
Landvæsenskommissær, Kammerraad, cand. theol. <sp>Ludv. Joh.
G.</sp> (1745—1801), der udøvede en ikke
ubetydelig Virksomhed som Landmand og Bondens
Velgører. Nævnte C. G. var Fader til
Vagtmester i Rytteriet <sp>Eggert Christoffer
Mogens G.</sp> (1768—1810) og til Prokurator,
Landvæsenskommissær, virkelig Justitsraad <sp>Carl
Vincens G.</sp> til Sparresholm, senere til
Vennerslund (1771—1844). Denne, der var barnløs,
stiftede Nykjøbing Asyl og Det G.'ske Legathus
i Sundby, Stadager Sogn; i Følge hans
Testamente oprettedes Stamhuset Vennerslund (s.
d.) med lineal agnatisk-kognatisk Sukcession,
Erektionspatentet blev kgl. konfirmeret 10.
Marts 1847. Stamhuset tilfaldt først hans
nævnte Broders Søn, <i>cand. jur.</i> <sp>Ludvig G.</sp>
(1808—61). Dennes Søn, Kammerjunker, <i>cand.
jur.</i> <sp>Joh. Carl Wilh. G.</sp> (1834—82), der 1863
lagde det adelige Gods Dytteböl i Angel (2461
Tdr Land med c. 800 Indb.) ind under
Stamhuset, fra hvilket det atter frasolgtes 1873, blev
Fader til den tredie Stamhusbesidder, <i>cand.
jur.</i> <sp>Joh. Lud. G.</sp> (f. 1862). Nævnte
Kammerraad L. J. G. var bl. a. Fader til
Kystbefalingsmand <sp>August G.</sp> til Conradineslyst
(1784—1863). Hans Søn, <sp>Christian Frederik
Bredo G.</sp> til Urbanslyst (1811—77), der ejede
den Collin'ske Gaard, hvor han drev et meget
kendt Konditori, og som var den første, der
rationelt indrettede Ismagasiner i Kbhvn, blev
Fader til Oberstløjtnant <sp>Harald Frederik
G.</sp> (f. 1841), Forf. af en Rk. gode genealogiske
Arbejder og Udgiver af Festskriftet »De kgl.
danske Ridderordener«, udkommet i Anledning
af Christian IX's 40 Aars Regeringsjubilæum,
og til Komponisten, kgl. Syngemester <sp>Axel
Carl William G.</sp> (s. d.), hvis Søn er
Personalhistorikeren, Arkivregistrator <sp>Poul
Bredo G.</sp> (s. d.). Medlemmer af Slægten har ejet
mange Landejendomme og stiftet fl. Legater.
(<sp>Litt</sp>.: <sp>H. F. Grandjean</sp>, »Stamt. o. Fam.
G.« [Kbhvn 1896]; »Personalhist. Tidsskr.«, 5.
Rk., IV og 6. Rk., VI; »Genealog. Tidsskr.«, II;
»Fra Arkiv og Museum«, III).
<i>Chr. Bl.</i>
</chapter>

<chapter name="Grandjean, Axel Carl William">
<b>Grandjean</b> ['graŋsjaŋ], <sp>Axel Carl William</sp>,
dansk Komponist, f. 9. Marts 1847 i Kbhvn.
Efter sin Uddannelse som Musiker paa
Konservatoriet i Kbhvn (1867) forsøgte han først
Teaterkarrieren og debuterede paa det kgl.
Teater som Arv i »Jean de France«. Men snart
kastede han sig udelukkende over Musikken.
Hans Teaterinteresse har faaet afgørende
Indflydelse paa Arten af hans Kompositioner,
hvoraf den væsentligste Part tilhører Scenen og er
opførte paa det kgl. Teater: Operaerne »De to
Armringe«, »Colomba«, »I Møllen«, »Oluf«,
Balletterne »Bacchusfesten« og »I Karnevalstiden«,
Opera-Balletten »Helgensværdet«, Musik til
Skuespillet »Broder Rus«. Fremdeles har han
samlet den originale Musik fra Holberg's
Komedier til Tegner's Holberg-Udg. Forsk.
mindre Arbejder, Sange for een og fl. Stemmer og
Klaverstykker, foreligger trykte. I
»Musikforeningen« er opført et Korstykke »Trækfuglen«.
G. var 1886—87 Musikdirigent i Dagmarteatret
og 1883—84 Dirigent i Studenter-Sangforeningen
samt 1891—99 i Handels- og
Kontoristforeningen og har 1899—1918 beklædt Embedet som
Syngemester og Orkesterdirigent ved det kgl.
Teater. 1919 udg. han »Spredte Minder«.
<i>A. H.</i>
</chapter>

<chapter name="Grandjean, Poul Bredo">
<b>Grandjean</b> ['graŋsjaŋ], <sp>Poul Bredo</sp>, dansk
Personalhistoriker og Heraldiker, foreg.'s Søn,
f. 5. Septbr 1880 i Kbhvn. Registrator i
Rigsarkivet 1910. Er en af den danske
genealogisk-biografiske Litt.'s dygtigste og frugtbareste
Forf. Har udg. Slægtshistorier, bl. a.
vedkommende Familierne Prahl (1901), Deichmann,
Gyldendal (1905), With fra Romø (1906),
Glahn (1907), Raadmand Poul Bentzen's Slægt
(1911). Mouritz Tüchsen's Slægt, Familierne
Nobel og Junge (1913), Graae (1914), Valeur (1915),
Vieth (1917). Desuden talrige Afh. i Tidsskr
som: »Kgl. danske Forstembedsmænd« før 1660
og 1660—1790« i »Tidsskr. f. Skovvæsen«,
Gravskrifter m. v. i »Personalhist. Tidsskr.« og
Artikler og Anmeldelser i Blade, navnlig i »Berl.
Tid.«. Medarbejder ved Salmonsens Leksikon.
Holdt 1919 heraldiske Forelæsninger paa
Kunstakademiet og udgav s. A. »Dansk Heraldik«.
<i>S. H. F.-G.</i>
</chapter>

<chapter name="grand jeu">
<b>grand jeu</b> [grã-'зø] (fr.), fr. Benævnelse for
»fuldt Værk« ɔ: den samtidige Benyttelse af
alle Stemmerne i Orglet.
<i>S. L.</i>
</chapter>

<chapter name="Grand-Junction">
<b>Grand-Junction</b> ['gränd-'dзanksj<sub>ə</sub>n], By i
U. S. A., Stat Colorado, ligger 315 km VSV. f.
Denver, 1396 m o. H. paa højre Bred af Grand
River. (1910) 7600 Indb. G.-J. er
Jernvejscentrum.
<i>H. P. S.</i>
</chapter>

<chapter name="Grand-Junction-Kanal">
<b>Grand-Junction-Kanal</b> ['gränd-'dзãnksj<sub>ə</sub>n-]
en 145 km lang, 13 m bred og 1,5 m dyb Kanal
i England, bygget 1805; den forbinder
Oxford-Kanalen ved Braunston (Northamptonshire)
med Themsen, hvori den udmunder ved
Brentford c. 8 km V. f. London. Kanalen
gennemskærer Grevskaberne Middlesex, Hertford,
Bedford, Buckingham og Northampton og har i alt
98 Sluser. Den forbinder de fleste Kanaler i
Sydengland med Themsen.
<i>J. M.-P.</i>
</chapter>

<chapter name="grand jury">
<b>grand jury</b> ['gränd-'dзu.r<sub>i</sub>]. I eng.-amer.
Straffeproces findes foruden den dømmende
Jury en særlig Anklagejury, der sammensættes
af et større Antal Medlemmer (12—23) og derfor
benævnes g. j. Den fungerer ved
Retssessionernes Beg. i ikke-offentlige Møder og bestemmer,
hvorvidt de m. H. t. hver enkelt Sigtet
udarbejdede Anklageskrifter (<i>bills of indictment</i>) er
tilstrækkelig begrundede til at fremmes til
videre (offentlig) Behandling ell. bør tilbagevises,
hvilket sidste dog ikke udelukker, at samme
Anklage kan føres frem for næste g. j. <i>The
g. j.</i> træffer sin Bestemmelse efter alene at
have hørt Anklagens Vidner, medens hverken
den Sigtede selv ell. Forsvarets Vidner har
Adgang til dens Møder. Til Anklagens
Godkendelse kræves mindst 12 Stemmer, og Formen
derfor er, at Anklageskriftet forsynes med
Paategningen: <i>a true bill</i>. Det siges da at være
<i>found</i>. Hvis Anklagen tilbagevises, lyder
Paategningen: <i>not a true bill</i>, og Anklageskriftet
siges da at være <i>thrown out</i> ell. <i>ignored</i>.
