(hvor der dog kun finder en Opbevaring, ikke
tillige en Registrering Sted af de skete
Anmeldelser), England, Holland, Belgien og Italien i
det hele kun har herhenhørende Regler, for
saa vidt angaar Handelsselskaber og visse andre
Arter af Selskaber, kender den tysk-østerr.-ung.
saavel som den nord. Lovgivning ogsaa en
Registrering af Enkeltmands Firma. Efter dansk
Lovgivning er Anmeldelse af saadant fra først
af dog en frivillig Sag, hvorimod Anmeldelsen
bliver til Pligt, saa snart der sker
Forandringer, der bevirker, at Firmanavnet ikke længere
svarer til de virkelige Forhold (se <sp>Firma</sp>).
De gældende danske Regler om H. findes —
bortset fra Aktieselskaber, jfr for Danmarks
Vedk. Aktielov Nr 468 af 29. Septbr 1917 — i
L. om Firma, H. og Prokura af 1. Marts 1889,
der i det hele og store svarer til den sv.
Firmalov af 13. Juli 1887 (jfr dog Lov om
Forandringer i denne af 28. Juni 1895) og den norske
Firmalov af 17. Maj 1890. Der føres herefter
ikke i Danmark noget Centralregister, men
derimod en Rk. lokale H., som i Købstæderne
forestaas af Magistraten og ellers af
Politimesteren. De gjorte Anmeldelser bekendtgøres,
efter at være registrerede, i Statstidende,
hvorhos der under Justitsministeriets Tilsyn
maanedlig udgives en for hele Riget fælles Saml.
af de kundgjorte Anmeldelser, der ved Aarets
Udgang forsynes med Aarsregister. I Norge
føres H. i Byerne af Magistraten, paa Landet
af Fogderne. Anmeldelserne bekendtgøres i den
offentlige Kundgørelsestidende. Ved offentlig
Foranstaltning skal en for hele Riget fælles Saml. af
de kundgjorte Anmeldelser efterhaanden udgives
og snarest muligt forsynes med Aarsregister.

Hvad der overensstemmende med Loven
er blevet registreret og kundgjort, anses
uden videre for at være kommet til
Tredjemands Kundskab, saafremt ikke netop
Omstændighederne giver Grund til at antage, at han
hverken har ell. burde have været vidende
derom. Paa den anden Side er den i god Tro
værende Tredjemand berettiget til at stole paa
Rigtigheden af H.'s Indhold, f. Eks. at de der
opgivne Indehavere af en Forretning stadig er
Indehavere af denne, saa længe andet ikke er
anmeldt. Loven giver detaillerede Forskrifter om,
hvad Anmeldelserne skal oplyse henh. for
Enkeltmands Firma, ansvarlige Selskaber,
Kommanditselskaber o. a. Selskaber med begrænset
Ansvar, og indeholder bl a. de praktisk
betydningsfulde Regler, <sp>at</sp> der fra ansvarlige
Selskaber ikke modtages nogen Anmeldelse, hvori den
enkeltes fulde solidariske Ansvar begrænses, <sp>at</sp>
ved saadanne Selskaber hver enkelt Deltager
antages at kunne forpligte Selskabet, naar ikke
andet fremgaar af Anmeldelsen, og <sp>at</sp> paa den
arden Side Anmeldelsen vel kan udelukke den
enkelte Deltager helt fra Signaturen, men ikke
kan hjemle en begrænset Signaturbeføjelse, samt
<sp>at</sp> der ikke modtages nogen Prokuraanmeldelse
med særlige Begrænsninger. (<sp>Litt</sp>.: <sp>Hage</sp>,
»Haandbog i Handelsvidenskab« [4. Udgave,
Kbhvn 1917]; <sp>Staub</sp>, »Kommentar zum
Handelsgesetzbuch« [9. Opl., 1912]; <sp>Th. Cohn</sp>,
»Das Handels- und Genossenschaftsregister«
[3. Opl. 1910]).
<i>E. T.</i>
</chapter>

<chapter name="Handelsregning">
<b>Handelsregning,</b> Anvendelse af den
elementære Aritmetik paa Handelsforhold, omfatter fl.
beslægtede Regningsarter, særlig Procent-,
Rente-, Diskonto-, Kurs-, Valuta- og
Vekselregning samt Beregning af Varepriser
(Varekalkulation), Maal og Vægt. I Udførelsen af egl. H.,
der i Alm. falder ind under Proportionsregning,
kræves i særlig Grad Sikkerhed og Hurtighed,
hvorfor der lægges megen Vægt paa praktiske
Regnemetoder; desuden er det af Vigtighed, at
Formen er god, Fremstillingen er tydelig og
overskuelig særlig i Udarbejdelser, der staar i
Forbindelse med Handlendes Bogføring og
Korrespondance.
<i>Th. O.</i>
</chapter>

<chapter name="Handelsrejsende">
<b>Handelsrejsende</b> kaldes den, som paa
Næringsdrivendes Vegne rejser i Ind- og
Udland for at skaffe Aftagere til de af vedk.
Næringsdrivende fremskaffede ell. forhandlede
Varer. Man vil i Handelsverdenen i Alm. kun
betragte den som H., der optager Ordres hos
Handlende o. a., der skal bruge ell. handle
med paagældende Varer
<sp>erhvervsmæssigt</sp>, i Modsætning til Rejseagenter, der
sælger Varer til Køberens <sp>eget</sp> Forbrug. Til H.
maa ogsaa henregnes de, der opkøber Varer
for deres Firma hos Producenterne.

Naar den Rejsende arbejder for et enkelt
Firma, vil han som Regel være fast ansat.
Den <sp>faste</sp> Rejsende har gerne en vis Gage
samt Rejsespeser, disse enten med et bestemt
Beløb pr Rejsedag (ell. Diæter plus Billet- og
Transportudgifter) ell. efter Regning. Den faste
Rejsende antages at være ansat med 3
Maaneders Opsigelse og maa ikke uden sit Firmas
Samtykke arbejde for andre end dette. Ofte
ydes der den faste Rejsende Tantième ell.
Omsætningsbonifikation, og omvendt staar han ofte
<sp>Delcredere</sp>, d. v. s. indestaar for
Indgangen af de Beløb, for hvilke hans Kunder efter
Aftale med ham opnaar Kredit hos Firmaet,
helt ell. delvis. Staar han kun Delcredere for
en Brøkdel- ell. Procentdel af Kundernes Gæld,
anses denne Andel at angaa den <sp>sidste</sp> Del
af Kundens udækkede Gæld.

Den H., som arbejder for fl. Firmaer, vil
som Regel være provisionslønnet af disse. Den
<sp>Provisionsrejsende</sp> er en selvstændig
Forretningsmand, hvis Forhold til Firmaerne
vil være ordnet ved Aftaler med de enkelte
Firmaer, og hvis Fortjeneste bestaar i
Provision af de Ordres, han tilfører Firmaerne, og
i saa Henseende vil han være ligestillet med
en Agent (s. d.).

Ved L. af 8. Maj 1917 Nr 243 er der truffet
forsk. Bestemmelser paa dette Omraade. Den
Rejsende kan forlange Provision af Leveringer,
der skal ske sukcessive, efterhaanden som de
enkelte Leveringer har fundet St. og er
likviderede. Hvis Kunden kun delvis betaler
Beløbet for Varerne, har den Rejsende i Alm.
ikke Krav paa Provision heraf, med mindre
Restgælden er mindre end Provisionen, da i
saa Fald Differencen tilkommer den Rejsende.
En H. er som Regel ikke bemyndiget til at
forpligte sit Firma ved Køb og Salg, men de
optagne Ordres kræver Firmaets udtrykkelige ell.
stiltiende Sanktion, særlig hvad Kredit angaar,
men Firmaet maa omgaaende meddele Kunden,
