Pengeinstitutioner: L. Bank, Spare- og Laanekassen for
L. og Omegn, en Landmandsbank og en Filial
af Andelsbanken; endelig et Alderdomsasyl og
Vilhelmine Dau's Stiftelse (Fribolig for ugifte
Kvinder). NV. f. Byen langs Fjorden er der et
Lystanlæg, ved hvis Indgang der 1899 er rejst
et Mindesmærke for Kredsens Folketingsmand
Chr. Aaberg.

Byens <sp>Hovederhverv</sp> er Handel,
Haandværk og Landbrug samt Fiskeri. Der drives en
Del Handel paa Limfjorden
og med Byens gode
Opland. Havnen, der er
anlagt 1855—57 og fl. Gange
udvidet og forbedret, er
indtil 4 m dyb, og samme
Dybde har den gravede
Rende, som fra Havnen
fører gennem Vigen ud til
Nissum Bredning. Den
hjemmehørende
Handelsflaade bestaar af
Smaafartøjer; i 1918 saaledes 23
med tils. kun 486 Beg. T. (2 Damp-, 18 Motor-
og 3 Sejlfartøjer). S. A. indgik i Havnen fra
danske Havne: 34 Dampskibe og 5 Sejlskibe
med i alt 998 t Ladning og fra udenlandske
Havne: 2 Dampskibe og 23 Sejlskibe med i alt
1840 t Ladning. L. er Endepunkt for den 29
km lange, private <sp>Vemb—L.-Jernbane</sp>
(aabnet 20. Juli 1879), der sætter Byen i
Forbindelse med den vestjyske Længdebane, og
er Udgangspunkt for den 27,3 km lange,
ligeledes private <sp>L.—Thyborøn-Jernbane</sp>
(aabnet 22. Juli 1899).

Byens Industri er ikke betydelig. Af
industrielle Anlæg kan nævnes: Jernstøberi,
Maskinfabrik, Uldspinderi, fl. Savværker,
Teglværk, Mejeri, Svineslagteri, Fabrikker for
Tobak, Cigarer, Rørvæv, Margarine, Mineralvand
m. m. samt fl. Isværker. Fiskeriet omfatter
væsentligst Aal og Torsk. Byen har fl. Hoteller.
Kommunens Indtægter og Udgifter var 1918—19
henh. 391000 Kr og 330000 Kr; dens Formue og
Gæld s. A. henh. 1940000 og 1229000 Kr.

L. er Sæde for Dommeren i 82. Retskreds og
Politimesteren i 61. Politikreds (begge: L.
Købstad samt Skodborg og Vandfuld Herreder).
Byraadet bestaar af Borgmesteren som
Formand og 7 Medlemmer. Byen hører til L.
Skatte-, Skyld- og Lægekreds, Amtets 2.
Folketings-Opstillingskreds, 5. Udskrivningskreds
(216. Lægd), L. Købstad og Nørlem Sogns
Pastorat og Skodborg-Vandfuld Herreders
Provsti. Der er eng., sv. og norsk Vicekonsulat.

<sp>Historie</sp>. L. er en gl By, der allerede
nævnes i Kongebrevene fra 1. Halvdel af 13.
Aarh. (<i>Læmwich</i>); dens ældste kendte
Privilegier er fra 1545. Den har dog aldrig haft
større Bet. hverken i Middelalderen ell. den
nyere Tid; 1672 havde den 450, 1769 kun 316
Indb.; 1795 havde den 75 Huse. I 19. Aarh.
er den dog som ovf. omtalt gaaet betydelig
frem, hvortil først Limfjordens Aabning mod
V. ved Aggertangens Gennembrud bidrog.
Ogsaa Jernbanerne har gavnet den. Byen har lidt
af fl. heftige Ildebrande, saaledes en under
Christian I og en 1684, hvorved største Delen
af Byen tillige med Kirken gik op i Luer. L.
har haft en lille Latinskole, der ophævedes 1739.

<img></img>

<table>
<td r>1.<td><i>Kirkegaardskapel</i>
<td r>2.<td><i>Mindestøtte for C. Aaberg</i>
<td r>3.<td><i>Valgmenighedskirke</i>
<td r>4.<td><i>Vandbygningsv. Ingeniørkontor</i>
<td r>5.<td><i>Mejeri</i>
<td r>6.<td><i>Spare- og Laanekasse</i>
<td r>7.<td><i>Toldkammer</i>
<td r>8.<td><i>Posthus og Telegrafstation</i>
<td r>9.<td><i>Svineslagteri</i>
<td r>10.<td><i>Epidemisygehus</i>
<td r>11.<td><i>Politikontor</i>
<td r>12.<td><i>Fattiggaard</i>
<td r>13.<td><i>Dommerkontor</i>
<td r>14.<td><i>Metodistkirke</i>
<td r>15.<td><i>Amtssygehus</i>
<td r>16.<td><i>Afholdshotel</i>
<td r>17.<td><i>Præstebolig</i>
<td r>18.<td><i>Raad-, Ting- og Arresthus</i>
<td r>19.<td><i>Industrihotellet</i>
<td r>20.<td><i>Markedsplads</i>
<td r>21.<td><i>Alderdomshjem</i>
<td r>22.<td><i>Missionshus</i>
<td r>23.<td><i>Børnehjem</i>
<td r>24.<td><i>Borger-, Mellem og Realskole</i>
<td r>25.<td><i>Teknisk Skole</i>
<td r>26.<td><i>Jespersens Hotel</i>
<td r>27.<td><i>Daus Stiftelse</i>
<td r>28.<td><i>Lemvig Bank</i>
<td r>29.<td><i>Lemvig Kirke</i>
<td r>30.<td><i>Apotek</i>
<td r>31.<td><i>Landmandsbank</i>
</table>

<img>Lemvigs Bymærke.</img>
