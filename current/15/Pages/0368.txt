samme Vinkel. I denne Projektion, som siden
Slutn. af 16. Aarh. har været stærkt anvendt
ved Søkort, vokser Maalestoksforholdet meget
stærkt fra Ækvator mod Polerne (Fig. 10).

Ved Valget mellem de mange
Kortprojektioner kommer, som alt antydet, L.'s
hovedsagelige Benyttelse i Betragtning. Ved mindre
Arealer spiller Projektionen en mere underordnet
Rolle, men for større Dele af Jorden har det
afbildede Areals Form ogsaa Bet. For et
sammentrængt Areal vil saaledes en
Azimutalprojektion passe bedst, medens et langstrakt
fremstilles bedre ved en Udfoldningsprojektion med
Tangering midt gennem Arealet i dettes
Længderetning. I nyere Tid har man med Held
undertiden anvendt Kombinationer af Projektionerne,
saaledes at ingen af Hovedegenskaberne strengt
gennemførtes, men modificeredes for at opnaa
Fordele i de andre Retninger.

<sp>Kortindholdet</sp>. I det konstruerede
geografiske Net indlægges nu alt, hvad L. skal
indeholde, deriblandt ogsaa Terrainets Højde
og Form. Fremgangsmaaden herved er forsk.
efter Kortets Art og det foreliggende
Grundmateriale, der ved de udførligste topografiske
Kort bestaar af selve den orginale Opmaaling,
og i øvrigt principmæssigt af Kort i større
Maalestok end det nye, af hvilke de efter
Forholdene mindst betydende Enkeltheder
udelades. Geografiske L. udarbejdes om muligt efter
foreliggende topografiske og i øvrigt efter meget
forsk. Materiale. Anvendes Kobberstik ell.
Litografi, udarbejdes Kortet i den endelige
Maalestok, men til Reproduktion ved Fotolitografi,
Heliogravure, Zinkotypi o. l. udføres
Haandtegningen sædvanlig i en noget større Maalestok
og nedsættes ved Fotograferingen. Et større
Kortværk kan bestaa af mange enkelte Blade,
og deres Størrelse afpasses saaledes, at de er
bekvemme for Brugen, kan udarbejdes i en
rimelig Tid og uden Vanskelighed trykkes.
Kortbladet begrænses enten af en rektangulær
Ramme ell. af geografiske Linier, i sidste Tilfælde
bliver det alm. trapezformet.

De enkelte Punkter kan altid indlægges i
Gradnettet ved Hjælp af deres geogr. Længde
og Bredde, som fremgaar ell. kan udledes af
Grundmaterialet. Denne Metode er ogsaa
anvendelig ved Overgang til en anden Projektion,
idet Gradnettet i begge i fornøden Grad kan
findeles. Ved Overføring af Punkter og Linier
fra et Kort i samme Projektion kan benyttes
Pantograf ell., som nu alm., Fotografering,

Indholdet af et L. bestaar af tre
Hoveddele: <sp>Situationsfremstillingen</sp>,
<sp>Terrainfremstillingen</sp> og <sp>Skriften</sp>.
Under »Situation« forstaas alt, som ikke falder ind
under de andre Kategorier, saaledes Kyst- og
Samfærdselslinier, politiske og administrative
Grænser, Vandløb, Bebyggelse,
Arealbeskaffenhed og Bevoksning m. m. Saa vidt muligt søges
Genstandene fremstillet ved deres Grundrids i
rigtigt Maalestoksforhold; men selv paa de
udførligste topografiske Kort maa Bredden af
Veje, Jernbaner og tildels Vandløb overdrives,
og kun indtil c, 1:50000 kan Bygninger helt ell.
tilnærmelsesvis gengives rigtigt. I mindre
Maalestokke maa Størrelsen betydelig overdrives og
efterhaanden erstattes med <sp>Signaturer</sp>
(Korttegn). Disse er tildels konventionelle og
minder sædvanlig i nogen Grad om det, de skal
fremstille; ogsaa for Arealernes Beskaffenhed
og Bevoksning anvendes Signaturer, og naar de
enkelte Bygninger ikke kan gengives, benyttes
ligeledes en Signatur, der tilnærmelsesvis viser
Omkredsen ell., hvor dette ejheller, er muligt,
et Tegn, som er ens for alle af samme Klasse,
(Landsby, Sogneby, Flække, Købstad af forsk.
Størrelse), men forsk. for hver Kategori; som
oftest benyttes hertil smaa forsk. udstyrede
Kredse. Jernbaner og Veje gives gerne forsk.
Bredde og Udstyr efter deres Bet.

<sp>Terrainfremstillingen</sp>, som altid
hører til et fuldstændigt, men ofte mangler paa
tarvelige L. kan være udført efter forsk.
Metoder, der dog hyppigt kombineres. Højden og
Formerne fremstilles nøjagtigst og mest
rationelt ved <sp>Horisontalkurver</sp>, ɔ: Linier
trukne gennem Punkterne med samme Højde
over Havfladen, og som altsaa viser de
vandrette Snit gennem den ujævne Jordoverflade.
Kurverne lægges ordentligvis med samme
indbyrdes Højdeforskel (ækvidistante), forsk. efter
Kortets Maalestok og Terrainets Beskaffenhed,
og de danner Grundlaget for de andre
Fremstillingsmaader. Metoden, der først er anvendt
i Frankrig (Dupain Triel 1728), benyttes ikke
alene som Regel ved alle topografiske
Opmaalinger og paa topografiske Kort i større
Maalestok, men ogsaa hyppigt i de
mindre Maalestokke sammen med andre Metoder.
Naar Horisontalkurverne ligger tæt, kan de
ved deres »Skygning« umiddelbart give et vist
plastisk Indtryk af Terrainet, men dette kan
dog bedre fremkaldes ved andre Midler,
saaledes <sp>Bakkestreger</sp>, der tegnes i Retning
af det stærkeste Fald, altsaa vinkelret paa
Horisontalkurverne. Ved Stregernes Tykkelse
ell. Tæthed kan tillige Hældningens Stejlhed
vises, idet Forholdet mellem Sort og Hvidt
afpasses efter den Belysning, Skraaningen vilde
faa ved lodret indfaldende Lys. Denne Metode
er 1799 udviklet af den sachsiske Major
<sp>Lehmann</sp>, som anvendte forsk. Stregtykkelse i
Zoner for hver 5° Hældning indtil 45° og
derefter fuldstændig Sort. Lehmann's Metode har
med forsk. Modifikationer siden været meget

<img>Fig. 10. Mercators Projektion.</img>
