den meksikanske Havbugt. De led meget under
Texas-Krigene midt i 19. Aarh., og kun faa er
nu tilbage. (<sp>Litt</sp>.: <i>Handbook of American
Indians N. of Mexico</i>, I [<i>30. Bull. of the Bureau
of Ethnology</i>, Washington 1912]).
<i>K. B.-S.</i>
</chapter>

<chapter name="Lipanin">
<b>Lipanin</b> er et Lægemiddel, der opr. bragtes
i Handelen som et Arkanum, bestaaende af
Olivenolie med en Tilsætning af c. 6 %
Oliesyre. L. er anbefalet som et Surrogat for
Levertran, men har næppe dennes Værdi og
Virkning.
<i>E. K.</i>
</chapter>

<chapter name="Liparis">
<b>Liparis,</b> se <sp>Skivefisk</sp>.
</chapter>

<chapter name="Lipariske Øer">
<b>Lipariske Øer</b> (<sp>Isole Lipari</sp>, <sp>Isole
Eolie</sp>), Øgruppe ved Nordkysten af Sicilien,
bestaar af 7 større, beboede og fl. mindre Øer
og har et Areal af 116,85 km<sup>2</sup> med 20000 Indb.
Øerne er alle kegleformede Vulkanklipper, af
hvilke <sp>Lipari</sp> (603 m), <sp>Vulcano</sp> (499 m)
og <sp>Stromboli</sp> (926 m) endnu har
virksomme Vulkaner, medens <sp>Panarea</sp> (420 m),
<sp>Salina</sp> (962 m), <sp>Filicuri</sp> ell. <sp>Felicudi</sp>
(773 m) og <sp>Alicudi</sp> (666 m) er udslukte.
Skønt Øerne er fattige paa Vand, frembringer
de dog betydelige Mængder af Vin, Rosiner,
Oliven og Figen. Ligeledes udføres Pimpsten.
Den vigtigste By er <sp>Lipari</sp> paa Østkysten af
Øen af s. N. Den har 5000 Indbyggere, Ruiner
af Termer fra Romertiden, et Kastel og en
Katedral.
<i>M. V.</i>
</chapter>

<chapter name="Liparit">
<b>Liparit</b> (<sp>Kvartstrachyt</sp>) er en, oftest
porfyrisk, Dagbjergart med Granittens
Sammensætning. I en for Øjet tæt, hvid ell. graa
Grundmasse ligger strøet de graa glasagtige
Krystaller af Sanidin samt underordnet
Glimmer, Hornblende, Kvarts og Plagioklas. Under
Mikroskopet viser Grundmassen sig at bestaa
af Feldspat og Kvarts. L. forekommer i Gange
og Overfladestrømme i Ungarn, Siebenbürgen,
Euganeerne, paa de lipariske Øer og paa Island
m. fl. St.
<i>(A. G.). O. B. B.</i>
</chapter>

<chapter name="Liparocele ell. Lipocele">
<b>Liparocele</b> ell. <sp>Lipocele</sp>, et Fedtbrok, ɔ:
et lille Stykke Fedtvæv, der som en samlet
Klump trænger sig frem gennem Fascien. Kan
i sjældne Tilfælde være smertefuldt.
Optrædende paa de kendte Broksteder giver det
undertiden Anledning til Antagelse af, at et virkeligt
Brok er til Stede. Synonym <i>Hernia adiposa</i>, et
Navn, der oftere bruges end L.
<i>(E. A. T.). V. Sch.</i>
</chapter>

<chapter name="Lipaser">
<b>Lipaser,</b> Fermenter, der spalter
Fedtstoffer i Fedtsyrer og Glycerin. L. findes dels
i Fordøjelseskanalens Sekret, dels i Organernes
Væv. I Tarmkanalen er det først og fremmest
L. fra Panereas (Bugspytkirtlen), der i
Forening med L. fra Tarmens og Mavens Sekret
spalter Neutralfedtet, før det opsuges i
Slimhindens Blod og Lymfekar. L. i Vævet spiller
en Rolle i det intermediære Stofskifte, ved
Mobilisering af Fedtdepoter, Fedtets Forsæbning
etc. L. findes ogsaa i Blodet, antagelig
stammende fra forsk. Væv.
<i>O. T.</i>
</chapter>

<chapter name="Lipez, Nevados de">
<b>Lipez</b> ['lip<sub>æ</sub>s], <sp>Nevados de</sp>, Bjerggruppe
i Bolivia, Departementet Potosi. De 6000 m
høje, snedækte Bjerge ligger under 22° s. Br.
i den vand- og vegetationsløse Ørken
<sp>Despoblado de L.</sp>
<i>M. V.</i>
</chapter>

<chapter name="Lipezk">
<b>Lipezk</b> ['ljip<sub>æ</sub>tsk], By i det sydøstlige
Storrusland, Guv. Tambov, ligger ved Banelinien
Riga—Volga og Sammenløbet af Lipovka og
Voronesh og har c. 18000 Indb. Der drives
Fabrikation af Sukker, Spiritus, Læder- og
Jernvarer samt Handel med Landbrugsprodukter og
Træ. I Byen findes en meget besøgt Jernkilde.
<i>N. H. J.</i>
</chapter>

<chapter name="Lipine">
<b>Lipine</b> [lji'pin<sub>æ</sub>], Flække i Polen i tidligere
Preuss. Regeringsdistrikt Oppeln (Prov.
Schlesien), 3 km NV. f. Königshütte, (1919) 18200
Indb., Zinkudsmeltning, Stenkulsgruber,
Fabrikation af Svovl og Svovlsyre.
<i>N. H. J.</i>
</chapter>

<chapter name="Lipinski, Karl Joseph">
<b>Lipinski,</b> <sp>Karl Joseph</sp>, polsk Violinist
(1790—1861), var for største Delen Autodidakt,
men blev allerede 1807 Koncertmester, senere
Kapelmester i Lemberg. 1817 studerede han i
Italien hos Paganini, der optraadte sammen
med ham paa Koncerter, foretog store
Koncertrejser til Rusland, Frankrig, England og
Italien og blev 1839 Koncertmester i Dresden,
hvilken Stilling han beklædte til 1861, faa
Maaneder før sin Død. Af L.'s talrige
Kompositioner for Violin er især hans »Militær-Koncert«
i sin Tid blevet meget spillet. Han har tillige
udg. en Samling galiziske Folkesange.
<i>S. L.</i>
</chapter>

<chapter name="Lipnik">
<b>Lipnik</b> ['lepnek], By i tidligere østerrigsk
Prov. Galizien, nu Polen, ligger paa en Høj 4
km Ø. f. Grænsebyen Biala, c. 10000 polske og
tyske Indb.; Likørfabrikation, Klædefabrikation,
Sæbesyderi og Teglværker.
<i>N. H. J.</i>
</chapter>

<chapter name="Lipno">
<b>Lipno,</b> By i det nordlige Polen, Dept
Warszawa, ligger ved Weichsels Biflod Mnin og har
(1921) 8465 Indb., Garveri og Kornhandel.
<i>N. H. J.</i>
</chapter>

<chapter name="Lipodystrofia progressiva">
<b>Lipodystrofia progressiva</b> er en Sygdom,
der overvejende forekommer hos Kvinder, og
som begynder i Barndommen og Ungdommen.
Den viser sig ved, at der kommer betydelig
Fedme af Benene og Underlivet og samtidig
fuldstændigt Svind af Fedtet i Ansigtet, paa
Armene og Brystet. Herved træder alle
Musklerne paa de fedtfri Partier skarpt frem som
paa et Muskelskelet, og Ansigtet faar noget
dødningeagtigt over sig. Sygdommen skrider
oftest fremad, indtil alt Fedtet i de nævnte
Legemsdele er svundet helt. Den angriber ingen
andre Organer og medfører ingen Fare for Liv
ell. Helbred. Man ved intet om Grunden til
Lidelsen; en Teori om, at den skulde skyldes
Forandringer i de saakaldte endokrine Kirtler,
har ikke megen Støtte.
<i>K. H. K.</i>
</chapter>

<chapter name="Lipoid">
<b>Lipoid.</b> Som L. betegnes et Stof ell. rettere
en Blanding af Stoffer, der i Opløselighed
ligner de egl. Fedtstoffer. De er i Alm. opløselig
i Alkohol og Æter, nogle er ogsaa opløselige
i Aceton, andre ikke. I Vand danner saadanne
Opløsninger fine Suspensioner ell. »kolloidale
Opløsninger«. L. er en Bestanddel af
Vævscellernes Protoplasma, men findes i forsk.
kvantitativ og kvalitativ Fordeling i de forsk. Væv. I
særlig Mængde findes de i Nervevævet, men
ogsaa Hjertets Muskulatur f. Eks. er meget
lipoidrigt. Efter al Sandsynlighed spiller L. en stor
Rolle i Cellernes Liv, og mange Stoffers
Virkning afhænger af, om og i hvor høj Grad de
kan opløse og selv opløses i Cellernes lipoide
Bestanddele. L. kan ved at forene sig med
visse Giftstoffer, som Botulismustoksin (Gift,
produceret af <i>Bacillus botulinus</i>) neutralisere
disse. Hjernevæv virker til en vis Grad
neutraliserende paa Stivkrampegift (<i>Tetanotoxin</i>),
