Farver. <i>L. o. grandiflora</i>, og navnlig efter at der
omkr. Aarhundredskiftet fremkom særlige
Former af denne, som udmærker sig ved større
Blomsterrigdom, 3—4 Blomster paa
Blomsterstænglen, imod tidligere to, og ved Farverne,
der omfatter hvidt, gult, blaat, lilla, rødt og
utallige Mellemfarver. Det var navnlig to
Typer: Spencertypen med <i>Countess Spencer</i> som
Udgangspunkt, store aabne Blomster og
bølgede Kronblade, og Unwintypen, hvis
Blomster er mere sluttede, der bevirkede, at
Dyrkningen blev saa udbredt, som den nu er, særlig
i England, hvor ikke alene Gartnere, men
ogsaa Amatører beskæftiger sig dermed, og hvor
der er dannet Selskaber og afholdes
Udstillinger til Fremme af denne Kultur. Der er et stort
Udvalg af Sorter og fremkommer stadig ny.
Selv om vi ikke er naaet saa vidt her, er
Dyrkningen dog blevet alm. p. Gr. a. Blomsternes
store Anvendelighed til Binderi, Borddekoration
o. s. v. Det er navnlig de lyse, rosa og lilla
Farver, der anvendes her. To andre Typer:
<i>Telemly</i>, der udmærker sig ved Tidlighed, og
<i>Cupido</i>, der er ganske lav, 25—35 cm, og derfor
anvendelig til Pottekultur og til Altankasser,
men begge med mindre Blomster, finder
Anvendelse andetsteds til Vinterdrivning, hvilket
ikke kan finde St. her af Mangel paa
tilstrækkelig Lys i Vintermaanederne. Derimod dyrkes
de samme Varieteter af de storblomstrede, som
anvendes til Friland i temp. Væksthuse,
hvorved der kan skaffes Blomster tidligere end fra
Friland. De saas dertil i Kasser ell. Urtepotter
i Februar og udplantes i Marts paa vel
tilberedte Bede i Huset i Rækker med c. 1 m's
Afstand og bindes til Snore ell. Staaltraad, der
udspændes imellem Stokke langs Rækkerne.
Til Dyrkning paa Friland saas paa Blivestedet
i April, naar Jorden, som maa være vel
behandlet, er bekvem. Naar Øjemedet er at skaffe
Blomster til Afskæring i større Udstrækning,
saas Frøet med c. 5 cm's Afstand i Riller med
Retning fra N.—S. og med 1,25 m's Afstand
imellem Rækkerne, for at det fornødne Arbejde
med Lethed kan foregaa. Efter passende
Udtynding anbringes Understøtning, der enten
kan være alm. Ærteris ell. Stokke, hvortil
Traadvæv ell. fl. Rk. Staaltraad fastgøres, og
hvortil Planterne vil fæste sig, naar de ledes og
bindes dertil, dels for at blive ligelig fordelt,
dels for at holde Rankerne oprette, da
Blomsterstænglerne ellers let bliver krumme.
Afblomstrede Stængler skæres efterhaanden bort,
da den fortsatte Blomstring hemmes ved Frøets
Udvikling. Efter de forsk. Arbejders Udførelse
løsnes Jorden imellem Rækkerne, og i tørre
Perioder maa der vandes. I Villahaven, hvor
de nærmest skal tjene til Pryd paa forsk. St.,
vil det være mest formaalstjenligt at saa i
Potter og senere udplante dem med Klump
paa de paagældende St. ved Løvgange ell.
Espalier, og hvor saadant ikke findes, sættes
Stokke til.

<i>L. luteus</i> L. (Alperne) med guldgule
Blomster i Juni—Juli, <i>L. lathyroides</i> L. (Sibirien)
med violette Blomster i Juni—Juli og <i>L. vernus</i>
L. med store smukke, violetrøde Blomster i
Apr.—Maj er Stauder, der formeres ved Frø
ell. hyppigere ved Deling, de er vel egnede til
Forgrunden i Stauderabatter og Stenpartier.
<i>P. F.</i>

<img>Lathyrus.</img>
</chapter>

<chapter name="Latiano">
<b>Latiano,</b> By i det sydlige Italien, Provins
Lecce, ligger 25 km SV. f. Brindisi paa
Jernbanelinien Brindisi—Taranto, har
Olieudvinding og (1911) 8600 Indb.
<i>C. A.</i>
</chapter>

<chapter name="Latiaris">
<b>Latiaris,</b> Tilnavn til Juppiter som Beskytter
af det lat. Forbund. Med dette Tilnavn
dyrkedes han navnlig ved den store Hovedfest paa
Albaner-Bjerget.
<i>H. A. K.</i>
</chapter>

<chapter name="laticlavii">
<b>laticlavii</b> (lat., egl. »med bred Stribe«)
kaldtes i det gl. Rom Senatorerne p. Gr. a.
deres særlige Ret til at bære en bred
Purpurstribe paa Tunikaen, medens Ridderne
(<sp>angusticlavii</sp>) bar en smal Stribe. Under
Augustus tildeltes der ogsaa Senatorsønnerne den
samme Ret, hvorved Ordet altsaa fik en videre
Bet. Senere fik ogsaa andre unge Mænd uden
for Senatorstanden Lov til at indtræde i Hæren
som <i>tribuni l.</i> med Udsigt til at opnaa
Senatorværdigheden.
<i>H. H. R.</i>
</chapter>

<chapter name="latifundium">
<b>latifundium</b> (lat.), stor Grundejendom.
saadanne opstod i Italien i Oldtiden ved den fri
Bondestands Forarmelse, idet de rom. Rigmænd
opkøbte Jord i stor Maalestok. De brugtes
væsentlig til Kvægavl under Tilsyn af Slaver. Hele
dette Forhold har været skæbnesvangert for
Italien i økonomisk Henseende.
<i>H. H. R.</i>
</chapter>

<chapter name="Latilla, Gaetano">
<b>Latilla,</b> <sp>Gaetano</sp>, ital. Komponist,
(1711—91), Kapelmester ved St-Markus-Kirken i
Venedig og senere Musiklærer i Neapel, nævnes
bl. Tidens talentfuldeste Opera- og
Kirkekomponister. Hans Hovedværk var Operaen <i>Orazio</i>
(1738).
<i>W. B.</i>
</chapter>

<chapter name="Latimer, Hugh">
<b>Latimer</b> ['£ät<sub>i</sub>mə], <sp>Hugh</sp>, Biskop i
Worcester, f. 1485 (?), d. 16. Oktbr 1555, blev tidlig
