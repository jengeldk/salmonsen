hendes Fader for at berolige hendes ophidsede
Sind kastede det paa et Baal, styrtede L. sig i
Ilden og omkom. Sagnet var behandlet i
Euripides' Tragedie Protesilaos, og Scener af det
er fremstillede paa nogle Sarkofager.
<i>H. A. K.</i>
</chapter>

<chapter name="Laodicea">
<b>Laodicea,</b> se <sp>Laodikeia</sp>.
</chapter>

<chapter name="Laodike">
<b>Laodike</b> [gr. -'di-] var Datter af Priamos og
og efter nogle Sagn gift med Telefos. Efter
Trojas Erobring fulgte hun med Akamas,
Theseus' Søn, til Grækenland; deres Søn var
Munilos L. er desuden Navn paa fl. andre, mindre
bekendte mytiske Kvinder.
<i>H. A. K.</i>
</chapter>

<chapter name="Laodikeia">
<b>Laodikeia</b> [-'kæ^ia] (<sp>Laodicea</sp>), Navn paa
adskillige Oldtidsbyer i Lilleasien og Syrien,
anlagte af Konger af den seleukidiske Slægt.
De vigtigste er:

1) L. ved Lykos-Floden i Frygien, nu <sp>Eski
Hissar</sp>, omtr. 5 km N. f. det nuv. Denisly.
Den blev grundlagt af Kong Antiochos II af
Syrien (261—46) og opkaldt efter hans Dronning
Laodike. Omtr. 190 kom den i den pergamenske
Konges Besiddelse og 133 tillige med det
pergamenske Rige under Rom. Skønt den ramtes
af fl. Ulykker — Mithradates erobrede den 88, og
senere hjemsøgtes den jævnlig af Jordskælv —
blev den i den rom. Kejsertid en af Lilleasiens
rigeste og mest blomstrende Byer (jfr. Joh. Aab.
3, 14 ff.). Den laodikenske Zeus dyrkedes vidt
omkr. i Omegnen og nød en stor Anseelse.
Efter Romertiden kom Byen i Forfald; 1402
hlev den ødelagt af Tyrkerne. Af
Oldtidslevninger er der fundet en
Del: Rester af et Amfiteater, et
Gymnasium, en Vandledning m. m.
(<sp>Litt</sp>.: <sp>W. Ramsey</sp>, <i>The Cities
ond Bishoprics of Phrygia</i>, I, S. 32
ff. [Oxford 1895]).

2) <sp>L. Katakekaumene</sp> (»den
brændte«). By i Lykaonien ved den
store Handelsvej igennem Lilleasien,
var ogsaa en anset By i Oldtiden.
Nu <sp>Jorgan Ladik</sp> med en Del
Oldtidslevninger.

3) L. »ved Haveta, anlagt af
Seleukos I og opkaldt efter hans
Moder Laodike. Den laa ved den
syriske Kyst i en frugtbar Egn.
P. Gr. a. sin gode Havn blev den
en af Syriens rigeste Stæder og
bevarede sin Bet. langt ind i
Middelalderen; 1188 blev den erobret
af Sultan Saladin. Nu <sp>Ladikieh</sp>.

4) L. ved Libanon, i en frugtbar
Egn ved Floden Orontes,
betydelig Handelsstad.
<i>M. V.</i>
</chapter>

<chapter name="Lao-ho-kou">
<b>Lao-ho-kou,</b> By i den kin. Prov.
Hupe ved Hankiang, ved Grænsen
for dennes Sejlbarhed, skal have
c. 200000 Indb.
<i>M. V.</i>
</chapter>

<chapter name="Laoisme">
<b>Laoisme,</b> se <sp>Lao-tse</sp>.
</chapter>

<chapter name="Laokai">
<b>Laokai,</b> By i Tonkin, ligger
paa højre Bred af den sejlbare Songka tæt ved
den kin. Grænse. L. har et lille Citadel.
Handelen er livlig. I Nærheden findes rige
Forekomster af Kul, Jern, Kobber, Bly og Zink.
<i>M. V.</i>
</chapter>

<chapter name="Laokoon">
<b>Laokoon,</b> Søn af Kapys ell. af Antenor, gift
med Antiope, med hvem han havde 2 Sønner.
Sagnet, hvori L. er Hovedpersonen, tilhører
den efterhomeriske Poesi. Efter at Grækerne
paa Skrømt har opgivet Belejringen af Troja,
drager de tilsyneladende hjem, men efterlader
en stor Træhest, hvori adskillige af de bedste
Krigere er skjulte. Trojanerne kommer nu ud
fra Byen; de ser Hesten og raadslaar om, hvad
der skal gøres med den. L., der er Præst for
Apollon, og Æneas raader til at brænde den
ell. styrte den i Havet, men Enden bliver, at
man beslutter at slæbe den op paa Borgen og
indvi den til Athene. En stor Fest begynder.
Imidlertid er L. ved Stranden i Færd med at
ofre til Poseidon. Pludselig viser der sig to
Slanger, som synes at komme fra Havet; de
slynger sig om L. og hans to Sønner og kvæler
dem. I denne Begivenhed ser Folket et Tegn
paa, at L. har været vantro og derfor bliver
straffet, medens Æneas opfatter det som en
Advarsel og beslutter snarest at drage bort.
Sagnet blev gentagne Gange behandlet af senere
Digtere, f. Eks. Bakkylides og Sofokles (den
sidstnævnte havde forfattet en Tragedie L.), og
er i en lidt afvigende Form fortalt i Vergil's
Æneide. Ogsaa Billedkunsten behandlede dette
Emne. De kendteste nu bevarede Fremstillinger
er et Vægmaleri fra Pompeji samt en stor
Marmorgruppe, Laokoons-Gruppen (s. d.).
<i>H. A. K.</i>
</chapter>

<chapter name="Laokoons-Gruppen">
<b>Laokoons-Gruppen,</b> et bekendt Kunstværk
fra Oldtiden, fundet 1506 i Rom i Nærheden af
Esquilinerhøjen, nu i Belvedere i Vatikanet.
Kunstværket, der er udført af fl.
sammenpassede Marmorblokke, viser Apollopræsten
Laokoon's og hans Sønners tragiske Død. De to
af Guderne sendte Slanger har omsluttet dem
alle. Paa Laokoon's højre Side ses den ene Søn
halvkvalt, i Færd med at synke sammen,
medens den anden Søn, ved Faderens venstre

<img>Laokoons-Gruppen (uden de nyere Restaur.).</img>
