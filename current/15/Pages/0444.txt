2) L. i Skaatø Herred, NØ. f. Kragerø, bebos
af c. 125 Mennesker. Den er 6,33 km<sup>2</sup> stor. Paa
Øen er der en Jerngrube.

3) Den langstrakte 0,5 km<sup>2</sup> store skovklædte
L. ved Langesund.

4) L.'øerne, to smaa Øer i Kristianiafjorden.
<i>M. H.</i>
</chapter>

<chapter name="Langøre">
<b>Langøre,</b> Havn, der ligger inden for Pynten
paa Nordsiden af Stavns Fjord, Samsø
Østkyst, og har gode Ankerpladser og Anlægsbroer
for Skibe af indtil 4 m Dybgaaende. Fra L.
drives en efter Forholdene ikke liden Handel.
<i>G. F. H.</i>
</chapter>

<chapter name="Lanier, Sydney">
<b>Lanier</b> ['£e<sub>i</sub>njə], <sp>Sydney</sp>, nordamer.
Digter (1842—81), fødtes i Georgia som Søn af en
velhavende Sagfører med litterære Interesser.
Allerede som Dreng viste han ualmindelige
musikalske Anlæg, men da en Musikers Kaar
syntes for usikre, begyndte han at uddanne sig til
at gaa Universitetsvejen og tilbragte et Par
Aar i Heidelberg, men Borgerkrigen
forstyrrede hans Planer og gav hans Helbred et
Knæk, som det aldrig forvandt. Under sin
Tjeneste ved Sydstatshæren skrev han sin første
Bog Romanen <i>Tiger Lilies</i>, der udkom 1867.
Efter Krigen giftede han sig, og for at tjene
Føden slog han sig paa Juraen, men Musikken
tog atter Magten, og 1873 engagerede Asger
Hamerik ham som Fløjtenist ved
Peabody-Orkesteret. Hans Mangel paa solid Teknik blev
ham dog selv klar, og skønt han stadig
bevarede Forbindelsen med Orkestret, beskæftigede
Litt. ham nu mere og mere. 1875 skrev han
sine første større Digte <i>Corn</i> og <i>The Symphony</i>.
1877 udkom en lille Digtsamling <i>Poems</i>; s. A.
gav han Forelæsninger over eng. Litteratur ved
<i>Peabody Institute</i> og blev n. A. <i>Lecturer</i> ved
<i>John Hopkins University</i>. Resultatet af hans
Arbejde her er: <i>The English Novel</i>, udgivet
efter hans Død, og <i>The Science of English
Verse</i>, 1880, hvor han hævder, at Musikkens og
Versets Love er de samme. Den er optrykt
talrige Gange. Efter hans Død — af Brystsyge —
udgav hans Enke en samlet Udg. af hans Digte:
<i>Poems by S. L. with a Preface by William
Hayes Ward</i> (1884).
<i>I. O.</i>
</chapter>

<chapter name="Lanistæ">
<b>Lanistæ</b> (lat.) var hos Romerne Navnet paa
de Lærere, af hvem Gladiatorerne
uddannedes.
<i>H. H. R.</i>
</chapter>

<chapter name="Lanjarón">
<b>Lanjarón</b> [lanka'rån], By i det sydlige
Spanien, Prov. Granada, ligger ved den sydlige
Skraaning af Sierra Nevada i Alpujarras Dal,
har Marmorbrud, jernholdige Kilder (30°) og
(1920) 4200 Indb.
<i>C. A.</i>
</chapter>

<chapter name="Lanjuinais, Jean Denis og Victor Ambroise">
<b>Lanjuinais</b> [lãз<sub>y</sub>i'næ], 1) <sp>Jean Denis</sp>, fr.
Politiker, f. 12. Marts 1753, d. 13. Jan. 1827.
Han blev 1789 Medlem af Nationalforsamlingen
og valgtes ogsaa siden til Nationalkonventet.
Her bekæmpede han ivrig Jakobinerne og
stemte mod Dødsstraffen over Ludvig XVI. 2. Juni
1793, da Anklagebeslutningerne mod
Girondinerne fattedes, udmærkede han sig ved sin dristige
Modstand; han var selv bl. dem, Arrestordren
rettedes imod, men det lykkedes ham at flygte.
Efter Robespierre's Fald kaldtes han 1795
tilbage til Konventet; han gennemførte her et
Forslag om, at Kirkerne skulde gives tilbage til
Menighederne. 1797 blev han jur. Professor i
Rennes og han trak sig nu en Tid ud af det
politiske Liv. Efter Napoleon's Statskup 1799
blev han Senator, og 1808 skænkede Napoleon
ham Grevetitlen. Efter 1814 blev han Medlem
af Pairskamret, hvor han sluttede sig til den
liberale Opposition. 1832 udgaves hans <i>Œuvres</i>
(4 Bd, Paris).
<i>P. M.</i>

2) <sp>Victor Ambroise</sp>, Vicomte, foreg.'s
Søn (1805—69), blev tidlig Advokat og var 1830
Fuldmægtig hos Prokurøren i Paris; var 1838—48
Medlem af Deputeretkamret, hvor han hørte til
den dynastiske Opposition og 1847 støttede
Valgreformen, dog uden at ville deltage i
Reformbanketterne. 1848 valgtes han til
Nationalforsamlingen, sluttede sig oprigtig til
Republikken, men var bestemt Modstander af
Socialismen; fik Sæde baade i Finansudvalget og i den
Kommission, der skulde undersøge Aarsagerne
til Arbejderopstanden. Han genvalgtes 1849, var
Juni—Oktbr s. A. Handels- og
Landbrugsminister, gjorde Decbr 1851 Indsigelse imod
Statskuppet (var en kort Tid fængslet) og hørte
siden 1863 til den frisindede Opposition i den
lovgivende Forsamling.
<i>E. E.</i>
</chapter>

<chapter name="Lanka">
<b>Lanka,</b> se <sp>Ceylon</sp>, S. 739.
</chapter>

<chapter name="Lankester, Sir Edwin Ray">
<b>Lankester</b> ['£äŋk<sub>i</sub>stə], <sp>Sir Edwin Ray</sp>,
eng. Zoolog, f. 1847, har været Prof. i Zoologi
og sammenlignende Anatomi i London og
Oxford og Direktør for British Museum 1898—1907.
Han nyder betydelig Anseelse som en udpræget
Repræsentant for den moderne Zoologi og har,
dels gennem sin Lærervirksomhed, dels gennem
det af ham i over en Menneskealder redigerede
Tidsskrift, <i>Quarterly journal of microscopical
science</i>, bidraget meget til den eng. Zoologis
Fremskridt. Hans videnskabelige Produktion
spænder over meget forskelligartede Felter;
1870 udgav han saaledes en stor Monografi over
de siluriske Fisk; 1875 kom et fortræffeligt
Arbejde over Bløddyrenes Udvikling; 1881 en
Undersøgelse over Dolkhalen: <i>Limalus an
Arachnid</i>; 1905 et Værk over uddøde Dyr: <i>Extinct
animals</i>; desuden er talrige mindre Arbejder
fremkommet i videnskabelige Tidsskr.
<i>R. H. S.</i>
</chapter>

<chapter name="Lankwitz">
<b>Lankwitz</b> ['laŋkvets], <sp>Berlin-L.</sp>, tidligere
Landsby og nu Villaforstad til Berlin, ligger S.
f. Berlin ved Forstadsbanen til
Grosslichterfelde Ost og i Nærheden af Teltow-Kanalen.
(1910) 9528 Indb. L. har Fabrikation af Vogne
og Fortepianoer.
<i>N. H. J.</i>
</chapter>

<chapter name="Lanman, Charles Rockwell">
<b>Lanman</b> ['£änm<sub>ə</sub>n], <sp>Charles Rockwell</sp>,
amer. Sanskritist, f. 8. Juli 1850 i Norwich,
Conn. Han udgik fra <i>Yale University</i> som
Discipel af Whitney og drog derefter til Tyskland,
hvor han studerede Sanskrit i Berlin under A.
Weber og senere i Tübingen under R. Roth.
Allerede 1876 ansattes han ved <i>John Hopkin's
University</i>, Baltimore, og blev 1886 Wnitney's
Efterfølger som Prof. ved <i>Harvard University</i>.
1879—94 beklædte han Posten som Sekretær for
<i>American Philological Society</i> og 1884—94 for
<i>American Oriental Society</i> og indlagde sig stor
Fortjeneste ved disse Selskabers Publikationer.
1889 foretog han en Rejse i Indien, hvorfra han
hjembragte rige litterære Samlinger (Bøger og
Manuskripter). Af hans Skr bør særlig nævnes
<i>Nouninflexion in the Veda</i> (1880) og <i>Beginnings
of Hindu Pantheon</i> (1890), foruden en Række
