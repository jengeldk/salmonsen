hans Kobberstik (omtr. 180 Blade); her viser sig
ogsaa klarest L.'s Lyst til genreagtig Opfattelse
i Blade som »Malkepigen«, »Tanddoktoren« og
»Uglspil«, rene Folkelivsscener, der gør Epoke
paa den Tid og peger frem mod holl.
Genrekunst i 17. Aarh. Af andre Kobberstik kan
nævnes »Den hellige Antonius' Fristelse« (1509),
det store Blad »Ecce homo« (1510), »Kongernes
Tilbedelse« (1513), »Golgatha« (1517) o. m. a.
Omtr. fra 1520 af mærkes der i L.'s Kobberstik
stærk Paavirkning fra Dürer, saaledes i den
14 Blade store Passion og i hans mest
fremragende Stik: Portrættet af Kejser Maximilian.
Denne Paavirkning afløstes 1528, da L. danner
sig efter et nyt Forbillede, Marc-Anton, Rafael's
Kobberstikker. Fra denne sidste Periode i L.'s
Liv skriver sig en Række Blade i »italiensk«
Stil, saaledes »Loth og hans Døtre«, »Mars og
Venus« og en Række »Dyder«, nøgne
kvindelige Figurer. Kobberstiksamlingen i Kbhvn ejer
c. 1/3 af L.'s Kobberstik. Endvidere c. 30
Træsnit og udmærkede Haandtegninger. (<sp>Litt</sp>.:
<sp>Evrard</sp>, <i>L. de Leyde, et Albert Durer</i>
[Brüssel 1884]; <sp>Volbehr</sp>, »L., Verzeichn, sein.
Kupfersticke etc.« [Hamburg 1888];
<sp>Friedländer</sp>, »Von Eyck bis Brueghel« [Berlin
1916]).
<i>(A. R.). A. Hk.</i>
</chapter>

<chapter name="Lucas, John Seymour">
<b>Lucas</b> ['£u.k<sub>ə</sub>s], <sp>John Seymour</sp>, eng.
Maler, f. 21. Decbr 1849. Han er Elev af
St-Martins-Skolen og det kgl. Akademi i London
og blev 1886 <i>Associate ved Roy. Academy</i>. Af
hans Billeder fremhæves »Gordon Riots«
(Museet i Melbourne), »Opsnappede Depecher«,
»Armadaen i Sigte« (1880) og 1914 den store
Freske »Medlemmernes Flugt« (1642), for <i>the
House of Commons</i>. Hans Hustru, <sp>Marie
Cornelissen L.</sp>, dyrker ligeledes
Malerkunsten.
<i>A. Hk.</i>
</chapter>

<chapter name="Lucas, Karl Friedrich Eduard">
<b>Lucas,</b> <sp>Karl Friedrich Eduard</sp>, tysk
Pomolog (1816—1882). Efter at have været
Gartner for det hot. Selskab i Regensburg fra 1841
blev han 1843 Forstander ved den nyanlagte
Havebrugsskole i Hohenheim i Württemberg.
1860 grundede han det pomolog. Institut i
Reutlingen, der var det første af den Slags i
Tyskland. L. har indført en stor Mængde værdifulde
ny Frugssorter, ligesom han har skrevet fl.
Bøger om Køkkenhavedyrkning og
Frugttrædyrkning, der har vundet stor Udbredelse (bl.
a. »Die Lehre vom Obstbau« [7. Opl. 1886], »Der
Gemüsebau« [5. Opl. 1894]. »Vollständiges
Handbuch der Obstkultur« [3. Opl. 1893] og sammen
med <sp>F. Jahn</sp> og <sp>J. G. C. Oberdieck</sp>,
»Illustriertes Handbuch der Obstkunde«).
<i>(L. H.). P. F.</i>
</chapter>

<chapter name="Lucas, Richard Cockle">
<b>Lucas</b> ['£u.k<sub>ə</sub>s], <sp>Richard Cockle</sp>, eng.
Billedhugger (1800—93). L., der udførte
Medaillonportr. m. v. i Elfenben, Voks, Marmor og
var dreven i Efterligning af andres Værker,
kom op af Forglemmelsen i Anledning af den
kendte tyske Museumsmand Bode's Indkøb
1910 i England af en Florabuste i Voks som et
Værk af Leonardo da Vinci. Dette Arbejde blev
nemlig af L.'s Søn, Blomstermaleren A. L.,
med gyldig Grund (som ogsaa Bode bøjede sig
for efter den kem. Analyse af Vokset) tilskrevet
Faderen, udført 1846 efter et Maleri fra Luini's
Skole.
<i>A. Hk.</i>
</chapter>

<chapter name="Lucaslampe">
<b>Lucaslampe.</b> Efter at det var lykkedes at
fremstille <sp>mindre</sp> Gaslamper med
Gasglødenet, rettedes Bestræbelserne mod at konstruere
økonomiske Gasglødelamper <sp>til store
Lysstyrker</sp> (500—1000 HL og mere), saa at
Gasglødelyset kunde optage Konkurrencen med de
elektriske Buelamper. Det første
tilfredsstillende Resultat af disse Forsøg er L. Ved den alm.
Auerbrænder kan den omgivende atmosfæriske
Luft uhindret stryge forbi Flammen, men ved
L. er Brænderhoved og Glødenet indesluttet i
en Gasklokke, der kun giver en vis Del af den
omgivende atm. Luft Adgang til Flammen. Til
Gengæld er der over denne anbragt en høj
Skorsten, hvilket bevirker, at
<sp>Gasstrømmen</sp> kan suge mere Luft med sig end
ellers, saa at man ved L. har betydelig bedre
Blanding af Gas og Luft, <sp>inden denne
gaar ind i Brænderen</sp>, end man har
ved alm. Auerbrændere. Paa denne Maade
kunde der i L. dannes en Blanding af c. 6 Dele
Luft og 1 Del Gas, og da der altsaa var mere
Luft i denne Blanding end ved alm.
Auerbrændere, var til Gengæld den fri Luftmængde, der
behøvedes yderligere til Forbrændingen, mindre
end ved alm. Auerbrændere. Dette medfører
atter, at medens den alm. Auerbrænder
brænder med en grøn Flammekerne, omgivet af en
blaa Kappe, saa er Flammen ved L. dannet af
enkelte mørkeblaa Spidser, der rager ud af det
Traadnet, der afslutter Brænderen, og disse
blaa Spidser omhylles af en fælles
Flammekappe. I Udseende minder Flammen om den
ægte Knaldgasflamme, og Faktum er ogsaa, at
den er meget hed, og at Forbrændingen
foregaar meget intensivt. At Flammen alligevel ikke
slaar tilbage, skyldes Trækket gennem den
paasatte Skorsten, hvorved Gasluft-Blandingen
har faaet en Hastighed, der er større end den,
hvormed Nedslaget (Eksplosionen) vil forplante
sig. Idet der nu sættes et Glødenet over denne
Flamme, svækkes Sugevirkningen saa
meget, at man kun har c. 5 Dele Luft til 1 Del
Gas, og da der kræves 6 Dele til fuldstændig
Forbrænding, maa den manglende Del tilføres
som alm. atmosfærisk Luft direkte udefra
(saakaldt »sekundær« Luft i Modsætning til den
Luft, der var blandet i Gassen, <sp>inden</sp> denne
antændtes i Brænderen, »Primærluften«). L. er
betydelig mere økonomisk (Antal Lys udviklet
pr l Gas anvendt) end den alm.
Auerbrænder. Den anvendtes derfor tidligere meget til
Gadebelysning, Fabrikker o. l. og anvendes en
Del endnu p. Gr. a. sin simple Konstruktion,
men ellers er Resultaterne m. H. t. de store
Gasglødelampers Økonomi udviklet betydelig,
siden L. fremkom (Presgasbelysning), saa L. nu
nærmest staar som et betydningsfuldt, men
passeret Stadium i Gasglødelysets Udvikling.
<i>R. T.</i>
</chapter>

<chapter name="Lucayiske Øer">
<b>Lucayiske Øer</b> [lu'kaj-], se
<sp>Bahama-Øer</sp>.
</chapter>

<chapter name="Lucca">
<b>Lucca,</b> Prov. i Mellemitalien, begrænset af
Prov. Massa-Carrara, Modena, Firenze, Pisa og
mod V. af Middelhavet. Den er 1437 km<sup>2</sup> med
(1915) 347169 Indb., ell. 242 pr 1 km<sup>2</sup>. Prov.,
der gennemstrømmes af Serchio, er mod S.
frugtbar, mod N. opfyldt af Udløbere fra
Apenninerne, medens Kyststrækningen med Søen
Massaciuccoli er sumpet og usund. Skønt her
foruden en Del Korn dyrkes Oliven (L.-Olie
