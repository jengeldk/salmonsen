Afviklingen skal ske ved enkelte af
Interessenterne ell. ved Selskabets Bestyrelse ell. ved
særlige uden for Selskabet staaende private
Personer som <sp>Likvidatorer</sp>. M. H. t.
Aktieselskaber er der nu givet nærmere, om end
ufuldstændige, Regler i Aktielov 29. Septbr
1917 §§ 36—39 og om en eventuel Pligt for
Banker til, naar de har tabt foruden
Reservefonden mere end 50 % af deres Aktiekapital,
at træde i L., i Bankloven af 4. Oktbr 1919 § 16.
<i>K. B.</i>
</chapter>

<chapter name="likvidere">
<b>likvidere</b> (lat.), standse sine Betalinger for
at faa sin Gæld afviklet, se <sp>Likvidation</sp>.
</chapter>

<chapter name="Likør">
<b>Likør</b> kaldes en Mængde forsk. Blandinger
af Alkohol, Vand og Sukker med Tilsætning af
forsk. aromatisk lugtende og krydret smagende
Stoffer. De finere Sorter tilberedes ofte ved
Destillation af Alkohol med en Mængde forsk.
Urter og Frugter, de simplere ved Tilsætning af
æteriske Olier til Alkoholen. Som Sukker
anvendes baade Rørsukker og Druesukkersirup
(se <sp>Glykose</sp>), og en Del af disse erstattes
ofte af Glycerin, der baade giver Sødme og
Fyldighed. Indholdet af Alkohol varierer oftest
mellem 30 og 55 Vol. %.
<i>K. M.</i>
</chapter>

<chapter name="lila">
<b>lila</b> (af fr. <i>lilas</i>, egl. Syren), en
Blandingsfarve af blaat og rødt.
</chapter>

<chapter name="Lild Strand">
<b>Lild Strand,</b> Redningsstation og
Faresignalstation paa Jyllands Vestkyst, 4 km V. f.
Bulbjerg.
<i>G. F. H.</i>
</chapter>

<chapter name="Liliaceæ">
<b>Liliaceæ,</b> se <sp>Liljefamilien</sp>.
</chapter>

<chapter name="Liliales">
<b>Liliales,</b> se <sp>Liljeordenen</sp>.
</chapter>

<chapter name="Liliencron, Andreas Pauli von">
<b>Liliencron,</b> <sp>Andreas Pauli von</sp>, dansk
Statsmand, f. 4. Febr 1630, d. 22. Aug. 1700.
Han var Søn af en Købmand i Bredsted og hed
opr. Andreas Paulsen, men blev under et
Ophold ved Rigsdagen i Regensburg 1654 af
Kejseren ophøjet i Adelsstanden med Navnet v. L.
Under Krigen mod Sverige 1657—60 tjente han
som Generalauditør i den danske Hær før
Roskilde-Freden og efter denne i den sv. Ved den
sv. Hærs Kapitulation i Nyborg 1659 blev han
Fange og traadte nu paa ny i dansk Tjeneste.
1662 blev han dansk Resident i Wien og
repræsenterede i en lang Aarrække med stor
Dygtighed Danmark ved Kejserhoffet; navnlig havde
han store Fortjenester af Ordningen af den
oldenborgske Sag. 1679 udnævntes han til
Kansler i Hertugdømmerne og vendte Aaret efter
hjem for at overtage denne Stilling, som han
beklædte lige til sin Død. 1681—83 og 1690—91
var han paa ny Gesandt ved Kejserhoffet, og
en Maaned før sin Død blev han Medlem af
Konseillet.
<i>L. L.</i>
</chapter>

<chapter name="Liliencron, Friedrich Adolf Axel">
<b>Liliencron,</b> <sp>Friedrich Adolf Axel</sp>,
fra 1883 kaldt <sp>Detlev</sp>, Friherre von, tysk
Forf., f. i Kiel 3. Juni 1844, d. i Altrahlstedt 22.
Juli 1909. Han blev preuss. Officer og deltog
i Krigene 1866 og 1870, og saaredes ved St
Remy. P. Gr. a. Gæld maatte han forlade
Hæren, rejste til Amerika, vendte tilbage med
tomme Hænder og traadte nu ind i
Administrationens Tjeneste. Han blev 1882 Foged paa Øen
Pellworm, 2 Aar efter »Kirchspielvogt« i
Kellinghusen. Stadig forfulgt af økonomiske Sorger, der
tvang ham til at nedlægge sit Embede, blev han
Digter og udgav 1883 sin første Digtsamling
»Adjutantenritte und andere Gedichte«, hvor
han, der er paavirket af Storm og Kl. Groth,
straks viser sit eget Fysiognomi — han er
Soldaten og Jægeren, Naturmennesket, der
formaar at se humoristisk paa Tilværelsen. Andre
Digtsamlinger fulgte, fremdeles et Epos
»Poggfred« (1896), Krigsnoveller som »Eine
Sommerschlacht« og »Kriegsnovellen« af udpræget
realistisk Karakter, Romanen »Breide
Hummelsbüttel« (1900), Fortællingen »Der
Mäcen« (1889) og den autobiografiske Roman
»Leben und Lüge«, der udkom Aaret før
hans Død. Hans Dramaer, som f. Eks. »Knut
der Herr«, »Die Merovinger« og »Arbeit adelt«
faldt igennem. Det er som lyrisk Digter, L. vil
leve — hans Sange som »Der Weissenfeld« og
Ballader som »Die Musik kommt«, har vundet
Popularitet i vide Kredse, der egl. først efter
hans Død har forstaaet at vurdere denne
originale, stemningsomsuste og naturbegejstrede
Digter, hvis Liv henrandt som en endeløs Kamp
med Næringssorger, medens han vandrede fra
det ene Ægteskab til det andet. Først i hans
allersidste Levetid kom han ind i roligere
Forhold, da Kejser Vilhelm skænkede ham en
aarlig Understøttelse. L.'s »Sämtliche Werke«
udgav Dehmel 1911—13. (<sp>Litt</sp>.: <sp>Bierbaum</sp>,
»D. v. L.« [Leipzig 1912]; <sp>Benzmann</sp>, »D. v.
L.« [Leipzig 1904]; <sp>H. Spiero</sp>, »D. v. L.«
[1910]).
<i>C. B-s.</i>
</chapter>

<chapter name="Liliencron, Rochus von">
<b>Liliencron,</b> <sp>Rochus von</sp>, tysk Friherre,
Sprogmand og Folkevisesamler, f. i Plön 8.
Decbr 1820, d. i Koblenz 5. Marts 1912. Han
studerede først Teologi, saa Jura, men fra 1843
gammeltysk Sprog, og habiliterede sig som
Docent i Bonn (1847). Efter det slesvigske Oprør
1848, i hvilket han deltog som Frivillig, blev
han sendt til Berlin som Befuldmægtiget for
den provisoriske Regering, men dimitteret 1850.
Da den danske Regering nægtede at anerkende
ham som Prof. i Kiel, blev han 1852 udnævnt til
Prof. i Filosofi i Jena, fik senere Stillingen som
Kabinetsraad og Kammerherre i Meiningen
(1855) samt Intendant for Hofkapellet og
hertugelig Bibliotekar. 1869 drog han til München
som, Medlem af det bayerske Videnskabernes
Akademi for at overtage Redaktionen af
»Allgemeine Deutsche Biographie«, som han førte
til Ende i 56 Bd, et monumentalt Værk af den
allerstørste og varigste Bet. Fra 1876 var L.
bosat i Slesvig og Provst for det adelige
St-Johannis-Kloster. Hans vigtigste sproglige
Publikation er: »Historische Volkslieder der
Deutschen vom 13. bis 16. Jarhh., gesammelt und
erläutert« (4 Bd, 1865—69); Udvalg med Musik
i Kürschner's »Deutsche Nationallitteratur« (13.
Bd) under Titel »Deutsches Leben im Volkslied
um 1530« (1885). Værdifulde er hans Erindringer
»Frohe Jugendtage« med Skildringen af hans
Ophold i Kbhvn og hans Forlovelse og
Giftermaal med Frk. Tutein. Brudstykker af
Fortsættelsen findes i »Deutsche Rundschau«. Ogsaa
et Par Noveller og en biografisk Skildring af
Kuhlau findes fra L.'s Haand.
<i>(C. A. N.). C. B-s.</i>
</chapter>

<chapter name="Lilienfein, Heinrich">
<b>Lilienfein</b> ['li.li<sub>ə</sub>nfa^in], <sp>Heinrich</sp>, tysk
Forf., f. i Stuttgart 20. Nov. 1879, har vundet Navn
som Dramatiker, især vakte Dramaet »Maria
Friedhammer« 1904 Opsigt. Nævnes kan ogsaa
»Der Stier von Olivera« og Krigsdramaet »Die
