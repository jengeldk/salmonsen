<i>Mylodon</i>-Formerne (herunder <i>Lestodon</i>, <i>Pseudolestodon</i>
og <i>Grypotherium</i>) med fuldstændig
dovendyragtigt Hoved, afbrudt Kindbue og Underkæbe
med lige Underrand. 5 Fortæer, 1.—3. med
Kløer; 4 Bagtæer, 2. og 3. med Kløer. En
enkelt er fra Nordamerika, men de fleste fra
Sydamerika, saaledes <i>M. darwinii</i> Ow. med
hel Benbro mellem Næseben og Mellemkæbe.
Hos de fleste var Dyret noget beskyttet ved et
Utal af smaa uregelmæssige Benplader i Huden.
— I fl. Retninger stod <i>Scelidotherium</i> Ow. midt
mellem de to nævnte Typer; den er kun
fundet i Sydamerika. Der er stor Variation i
Hovedets Form, som hos nogle af Arterne nærmer
sig til Myreslugernes. Det er sikkert det
plumpeste Landdyr, der har eksisteret, Laarbenet
var f. Eks. bredere end langt. — <i>Coelodon</i>
Lund, navnlig kendt fra Brasiliens Knoglehuler,
var forholdsvis lille, kun noget større end de
store Aber, havde fuldt Antal Tæer og brede
Bagfødder; de kunde rimeligvis klatre op i
Træerne. — Af lgn. Bygning var <i>Megalonyx</i>,
kun lidt større, fundet i Hulerne i Kentucky. —
Ogsaa Kuba havde sine K. — For Danske har
det særlig Interesse, at Kbhvn's zool. Mus. er
i Besiddelse af nogle af de bedste Samlinger af
Levninger af K. De skyldes dels <i>Dr.</i> P. V.
Lund's berømte Huleundersøgelser i Brasilien,
dels en Gave med fl. næsten fuldstændige
Skeletter, ret enestaaende Pragtstykker, fra en
dansk Læge Dr. Lausen i Buenos Aires. (<sp>Litt</sp>.:
<sp>H. Burmeister</sp>, <i>Description de la
république Argentine</i>. T. III., <i>Mammifères</i> [1879], med
Fortegnelse over al tidligere Litteratur;
<sp>samme</sp>, forsk. Afhandl, i »Sitzungsber. der preuss.
Akad. d. Wiss.« [1885—86]; <sp>Ameghino</sp>, <i>Los
Mammiferos fossiles de la repub. Argentina</i>
[1889]; <sp>Reinhardt</sp>, forsk. Afh. i »Vidsk.
Selsk. Skrifter« V. R., 11. og 12. Bd [1875, 78,
79]; <sp>Winge</sp>, »Jordfundne og nulevende
Gumlere fra Lagoa Santa, Minas Geraes, Brasilien«,
i <i>E Museo Lundii</i>, 3 Bd II [1915]).
<i>(M. Ml.). R. Hg.</i>
</chapter>

<chapter name="Kæmpefyr">
<b>Kæmpefyr,</b> se <sp>Sequoia</sp>.
</chapter>

<chapter name="Kæmpegrave">
<b>Kæmpegrave,</b> folkelig og digterisk
Benævnelse for Oldtidens Stengrave (se <sp>Dysse</sp>).
</chapter>

<chapter name="Kæmpegræs">
<b>Kæmpegræs,</b> se <sp>Bromus</sp>.
</chapter>

<chapter name="Kæmpehjort">
<b>Kæmpehjort,</b> se <sp>Hjorte</sp>.
</chapter>

<chapter name="Kæmpehøj">
<b>Kæmpehøj,</b> folkelig og digterisk
Benævnelse for Gravhøj.
</chapter>

<chapter name="Kæmpekaal">
<b>Kæmpekaal,</b> se <sp>Kokaal</sp>.
</chapter>

<chapter name="Kæmpekanin">
<b>Kæmpekanin,</b> se <sp>Kanin</sp>.
</chapter>

<chapter name="Kæmpemuslingen">
<b>Kæmpemuslingen,</b> <i>Tridácna</i> er den
største af alle Muslinger. Den lever især paa
Koralrev ell. nedsænket i Sand med Buklerne nedad
og de fri Skalrande opad. Dens Lukkemuskler,
der er rykkede tæt sammen, skal kunne
trække Skallerne sammen med en saadan
Kraft, at de kan overskære selv
temmelig tykke Tov. Skallens Radialribber
minder om Hjertemuslingens, men er meget
stærkere og kun til Stede i et Antal af
fra 5—7. Kardinaltænder er udviklede, men
Sidetænder mangler. De brogede Kapperande er
i vid Udstrækning sammenvoksede,
Kappeaabningerne vidt adskilte og rykkede ned paa
Dyrets Underside. Nogle Arter er fæstede ved en
<i>Byssus</i>, andre er fri. Flere Arter spises, og de
mægtige, indtil 1 1/2 m lange og 250 k tunge.
Skaller anvendes undertiden som
Vievandskar.
<i>(A. C. J.). C. M. S.</i>
</chapter>

<chapter name="Kæmpeokse">
<b>Kæmpeokse,</b> se <sp>Okser</sp>.
</chapter>

<chapter name="Kæmper (se Vejbred)">
<b>Kæmper,</b> se <sp>Vejbred</sp>.
</chapter>

<chapter name="Kæmper (se Kæmfer)">
<b>Kæmper,</b> se <sp>Kæmfer</sp>.
</chapter>

<chapter name="Kæmperokke">
<b>Kæmperokke,</b> se <sp>Rokker</sp>.
</chapter>

<chapter name="Kæmpesalamander">
<b>Kæmpesalamander</b> (<i>Megalobátrachus</i> eller
<i>Cryptobránchus máximus</i> Gray) er den største
af alle nulevende Halepadder. Den er nær i
Slægt med — og af samme Størrelse som —
den uddøde <sp>Andrias Scheuchzeri</sp>, der
i tidligere Tid blev anset for et forstenet
Menneske. Det er et ret plumpt Dyr af
Fiskepaddernes Gruppe, men uden Gællespalter.
Legemsfarven er graabrun med sorte Pletter, Huden
er blød og vortet. Hovedet er bredt og fladt,
Øjnene meget smaa. Langs Siderne af den noget
fladtrykte Krop og langs Lemmernes Yderside
løber der Hudfolder. Den sammentrykte Hale
udgør omtr. 2/5 af hele Legemslængden.
Æggene, der kun er 6 mm, lægges i Snore i Aug. og
Septbr; Ungerne er forsynet med ydre Gæller.
Det voksne Dyr bliver noget over 1 m langt,
holdes let i Akvarier og er ikke kræsent med
sin Føde. K. hører hjemme i Japan's og Kina's
Bjergegne, hvor den især opholder sig i koldt,
stærkt rindende Vand. Japaneserne holder dens
Kød for meget velsmagende, og den sælges paa
Torvene ligesom Fisk, men er ikke særlig
hyppig.
<i>(A. C. J.). R. H. S.</i>

<img>Kæmpesalamander.</img>
</chapter>

<chapter name="Kæmpesild">
<b>Kæmpesild,</b> se <sp>Osteoglossidæ</sp>.
</chapter>

<chapter name="Kæmpeskildpadder">
<b>Kæmpeskildpadder,</b> Betegnelse for de
største kendte Landskildpadder, af hvilke de fleste
er uddøde forud for den hist. Tid. Kun paa
nogle enkelte afsides liggende Øer, Aldabra- og
Mascarenhas-Øerne i det ind. Hav og
Galapagos- ell. Skildpadde-Øerne i det stille Hav,
har de været saa godt beskyttede mod Angreb
fra andre levende Væsener, at de har kunnet
holde sig op til vor Tid. Først i de sidste Aarh.
er der af Mennesket drevet en saa hensynsløs
Jagt paa disse Dyr, at de paa mange af de
nævnte Øer er bleven udryddede, o. a. St. er
deres Udryddelse nær. Som Eks. paa, hvor
