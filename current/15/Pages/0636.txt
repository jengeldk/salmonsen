Bornenanum o. s. v. Lige N. f. Augusteum ligger
Pauliner-Kirken, der blev grundlagt i 13. Aarh.,
men ombygget 1897—99. Denne sydlige Del af
Augustus Platz prydes af den smukke Mende
Brunnen (af Gnauth), som rejstes 1886. V. f.
Univ. ligger det gl. Gewandhaus — de
fremmede Klædehandleres Bygning —, hvor der
1781—1884 holdtes store Koncerter. 1896
ombyggedes det til Kaufhaus (Messpalast); i 1. Sal
er Bybiblioteket (130000 Bd). Det sydvestlige
Hjørne af den gl. Bydel optages nu af det ny
Raadhus, som byggedes 1899—1905 (med en
Tilbygning 1910) i tyske Renaissancestil efter
Licht's Tegning; her laa det gl. Citadel
Pleissenburg;, hvis Taarn er rekonstrueret og
danner Underbygningen i Raadhusets Taarn. S. f.
den gl. By ligger mange smukke og
monumentale Bygninger, saaledes først og fremmest
Rigsretsbygningen, som byggedes 1888—95
(Ludwig Hoffmann) — en Pendant til
Rigsdagsbygningen i Berlin. Den optager et Areal af 126
X 76 m<sup>2</sup>, og over Hovedfløjen — hvor
Mødesalene findes — hæver sig en 68,5 m høj
kobberdækket Kuppel, oven paa hvilken der staar
en 5,5 m høj Bronzefigur af Sandheden (af O.
Lessing). V. f. Rigsretsbygningen ligger det
1891 fuldførte Universitetsbibliotek, prydet med
Scener fra Odysseen. Ved Siden af dette ligger
Gewandhaus (fuldendt 1884) med en Statue
foran af F. Mendelssohn Bartholdy, der var
Dirigent for Gewandhaus-Koncerterne (s. d.)
1835—41, 1842 og 1846—47. Her ligger desuden
ogsaa Kunstakademiet og Musikkonservatoriet.
Længere mod Ø.—S. for Königsplatz — ligger
Grassi Museet (1895), opkaldt efter den 1880
afdøde Rentier Grassi, som testamenterede sin
Formue — 2 1/3 Mill. Rm. — til Byens
Forskønnelse. Det indeholder et
Kunstindustrimuseum, men langt den største Del af Bygningen
optages af den etnografiske Samling, som efter
Berlins er den bedste i Tyskland. I Nærheden
findes det 1914—17 byggede Volkshaus med
»Deutsche Kulturmuseum für Buch und Schrift«
og »Reichswirtschaftsmuseum« (opr. 1918). I den
sydostl. Del af Byen ligger ved Bayrischer
Bahnhof en stor Del Universitets-Institutter, f. Eks.
med., bot., zool., fys., kem. o. s. v. samt flere
Sygehuse. I Parken Johannisthal N. derfor
findes Observatorium, Hospital og det smukke
Buchhändlerhaus samt Deutsches
Buchgewerbehaus, som indeholder en Gutenberg-Halle
med Statuer af Gutenberg, König og
Senefelder, Litografiens Opfinder. Kernen af
Boghandelsmuseet er de værdifulde Klemms'ske
Samlinger, som den sachsiske Stat købte 1886, og
hvoriblandt er Tryk fra de 18 Byer, som havde

<img>Situationsplan over Leipzig.</img>
