Sydstaternes Side, udnævntes til Generalmajor og
Chef for de virginske Tropper. En Tid virkede
han som militær Raadgiver hos Præsident
Jefferson Davis og fik, da Johnston saaredes ved
Fair Oaks 31. Maj 1862, Overkommandoen over
Sydhæren. Han trængte Mc. Clellan fra
Chikahominy til James River, angreb Pope,
overskred Floden Potomac ved Williamsport,
trængte ind i Maryland, men gik efter Slaget ved
Antietam Septbr 1862 tilbage til Virginia. 13.
Decbr s. A. slog han Burnside ved
Fredericksburg og 2.—3. Maj det flg. Aar Hooker ved
Chancellorsville. L. gik nu atter ind i
Maryland og Pennsylvanien, angreb Meade ved
Gettysburg .—3. Juli, men maatte med store Tab
gaa tilbage over Potomac til Rappahannock.
1864 førte L. et meget dygtigt Forsvar mod sine
numerisk overlegne Modstandere under Grant
og trængtes efter de blodige Kampe ved
Spotsylvania 5.—12. Maj og ved Northhanna 23. Maj
tilbage mod Richmond, hvor han endnu ydede
den sejgeste Modstand, indtil han 2. Apr. 1865
maatte forlade Richmond og til sidst p. Gr. a.
Mangel paa Levnedsmidler og Vaaben
overgive sig til Grant ved Appomatox-Court-House
10. Apr. s. A. L. blev senere Forstander for
Militærskolen i Lexington. Han var en
udmærket Fører, vel den bedste af dem, der optraadte
under Borgerkrigen. Han var desuden en
udmærket Karakter, tilbedt af sine Soldater og
æret af sine Modstandere. (<sp>Litt</sp>.: <sp>Lee-Childe</sp>,
<i>Le général L., sa vie et ses campagnes</i> [Paris
1874]; <i>Memoirs of General Robert E. L.</i> [udg.
af Long, London 1886]).
<i>(B. P. B.). E. C.</i>
</chapter>

<chapter name="Lee, Samuel">
<b>Lee</b> [£i.], <sp>Samuel</sp>, eng. Orientalist
(1783—1852). Efter at have studeret i Cambridge
blev han 1819 Prof. i Arabisk og 1833 i
Hebraisk ved Univ. I Mellemtiden var han en
Aarrække Præst i Bristol. 1883 udgav L. fra
Arabisk en eng. Overs. af Ibn Batuta's Rejser
og 1843 den syriske Overs. af Eusebios'
<i>Theophania</i>. Han har forfattet en Overs. og
Kommentar til Hjob's Bog (1837) og en <i>Grammar of
the Hebrew language</i> (2. Udg. 1831). 1840
udgav han et <i>Hebrew, Chaldee and English
Lexicon</i>.
<i>V. S.</i>
</chapter>

<chapter name="Lee, Sidney">
<b>Lee</b> [£i.], <sp>Sidney</sp>, eng.
Litteraturhistoriker, f. i London 1859, uddannet ved <i>Balliol
College</i>, Oxford. 1883 blev han knyttet til
<i>Dictionary of National Biography</i>, senere
Medredaktør og endelig ved Leslie Stephen's Død
Hovedredaktør. Han har bidraget med en
Mængde Artikler, hvoraf en Del senere i
udvidet Form er udkommet som særlige Bøger.
Hans Hovedværk er <i>A Life of William
Shakespeare</i> (1898, senere udk. i fl. stærkt forøgede
Udgaver), der ved sin skarpe kritiske Sigtning
af Stoffet er det uomtvistelige Standardværk i
alt Shakespeare vedrørende, undtagen det
<sp>artistiske</sp>. Desuden har han skrevet:
<i>Stratford-on-Avon from the earliest Times to the
Death of Shakespeare</i> (1885, ny Udg. 1906),
<i>A Life of Queen Victoria</i> (1902), <i>Elisabethan
Sonnets</i> (1904), <i>Great Englishmen in the 16.
Century</i> (1904), <i>Shakespeare and the modern
Stage</i> (1906), <i>The French Renaissance in
England</i> (1910), <i>Memoir of Edward VII</i> (1912).
<i>I. O.</i>
</chapter>

<chapter name="Lee, Sophie og Harriet">
<b>Lee</b> [£i.], <sp>Sophie</sp> og <sp>Harriet</sp>, engelske
Forfatterinder, Døtre af Skuespilleren John L.,
Sophie (1750—1824), og Harriet (1757—1851).
Sophie er Forfatter til et af de første Forsøg
i den hist. Roman: <i>The Recess or a Tale of
other Times</i> (1783—86), hvor dog kun Navnene
er hist. (Heltinden er en Datter af et
hemmeligt Ægteskab mellem Marie Stuart og
Hertugen af Norfolk). Desuden skrev de i
Fællesskab: <i>The Canterbury Tales</i> (1797—1805), som
blev rost og benyttet af Byron i »Werner«.
<i>(T. L.). I. O.</i>
</chapter>

<chapter name="Lee, V.">
<b>Lee</b> [£i.], <sp>V.</sp>, se <sp>Paget, V.</sp>
</chapter>

<chapter name="Leech, John">
<b>Leech</b> [£i.t∫], <sp>John</sp>, eng. Karikaturtegner,
f. 29. Aug. 1817 i London, d. 29. Oktbr 1864
smst. L., irsk af Fødsel, var et Vidunderbarn
i Retning af kunstnerisk Evne og
offentliggjorde allerede i 18 Aars Alderen <i>Etchings and
sketchings by A. Pen Esq.</i> (1840), derefter
<i>Comic english grammar, comic latin grammar</i>
(en travesterende Spøg om eng. og lat.
Grammatik). Medens hans Raderinger, paavirkede af
Cruikshank, ikke sættes særlig højt, har han
paa litografisk Omraade bl. a. skabt den
morsomme Skildring af Gadens Ungdom i <i>Children
of mobility</i>. Hans egl. Fag er dog Tegning for
Træsnit, og hans væsentligste Produktion her
tilhører <i>Punch</i>, for hvem han arbejdede fra
1841, og som han har forsynet med c. 3000
Karikaturer (der iflg. en eng. Kilde ogsaa skal
have indbragt ham over 40000 £). Hans
Genialitet som Karikaturtegner viser sig i hans
Uudtømmelighed i Paafund (politisk Brod mod
Napoleon III etc.), hans Evne til at tage eng.
Gentleman- og Sportsliv paa Kornet, hans fine
Blyantstreg, der rammer centralt og dog
dvæler interesseret ved Enkeltheder, hans klare
Fortælling og hans lune Vid og Ironi, der
sjælden slaar karikerende over i Grimasser,
men dog, afdæmpet og virkelighedstro, kalder
Smilet frem. Foruden alt dette har han skabt
en Mængde Tegninger (man sætter det
samlede Antal af hans Blade til 50000) til Romaner,
Sportsbøger, Almanakker etc: Dickens'
<i>Christmas Carols</i> (1844), Beckett's <i>Comic history of
England</i> (1847—48), <i>Comic history of Rome</i>
(1851) o. m. a. <i>Pictures of life and character</i>
(ny Udg. 1881) giver et Udvalg af hans
Tegninger, af hvilke en Del findes, i Original, i
Windsor. (<sp>Litt</sp>.: <sp>Brown</sp>, <i>J. L.</i> [London 1866,
ny Udg. 1882]; <sp>Kitton</sp>, <i>J. L., artist and
humorist</i> [London 1884]; <sp>W. P. Frith</sp>, <i>J. L.
His life and work</i> [2 Bd, 1891]).
<i>A. Hk.</i>
</chapter>

<chapter name="Leeds">
<b>Leeds</b> [£i.dz], By og (siden 1888) <i>county
borough</i> i det nordlige England, Yorkshire
(West Riding), ligger 37 km SV. f. York ved
Ouses Tilløb Aire, hvorover der fører talrige
Broer. (1921) 458320 Indb., er saaledes den 5.
største af Englands Byer og den 6. overhovedet
paa de britiske Øer. Den ældste Del af Byen
er gammeldags med snævre og mørke Gader,
hvorimod de nyere Kvarterer udmærker sig
ved smukke Torve og brede Gader; bl. disse
er Briggate den livligste og den betydeligste
Forretningsgade. Bl. Bygningerne kan særlig
fremhæves Kirken St John, der er bygget
1634, endvidere det prægtige Raadhus med
en Statue af Robert Peel, en Børs, en
