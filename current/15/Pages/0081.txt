og det er lykkedes J. N. Brøndsted ved
Destillation i Vakuum at dele rent K. i to Dele, hvoraf
den ene Del, der er rigest paa Isotoper med
høj Molekylvægt, har en lidt større Vf. end den
anden. K. danner med de fleste Metaller
saakaldte <sp>Amalgamer</sp> (se
<sp>Kvægsølvlegeringer</sp>). K. danner to Rækker Forbindelser:
<sp>Merkuroforbindelserne</sp>, hvor det
optræder monovalent (engyldigt), og
<sp>Merkuriforbindelserne</sp>, hvor det optræder
divalent (togyldigt).

K. omtales hverken af Moses ell. af de ældste
gr. Forf. Theofrast nævner det c. 300 f. Kr. og
omtaler, at det faas ved Sammenrivning af
Cinnober med Eddike i Kobberkar. Dioskorides (i
1. Aarh. e. Kr.) kalder det Hydrargyros (af
ὕδωρ, Vand, άργυρος, Sølv) og omtaler, at
det fremstilles af Cinnober ved Ophedning med
Kul i en Jernskaal med tilkittet Laag. De ældre
Alkemister kendte K. godt og forstod at rense
dét ved Destillation, ligesom de ogsaa
fremstillede mange Kvægsølvpræparater.
<i>M. M-r.</i>
</chapter>

<chapter name="Kvægsølvbranderts">
<b>Kvægsølvbranderts,</b> se <sp>Idrialit</sp>.
</chapter>

<chapter name="Kvægsølvbromid">
<b>Kvægsølvbromid,</b> se <sp>Merkuribromid</sp>.
</chapter>

<chapter name="Kvægsølvbromyre">
<b>Kvægsølvbromyre,</b> se <sp>Merkuribromid</sp>.
</chapter>

<chapter name="Kvægsølvbuelampe">
<b>Kvægsølvbuelampe,</b> elektrisk Lampe, hvis
Lys er meget rigt paa violette Straaler, hvorfor
den benyttes til fot. Brug.
<i>C. E. A.</i>
</chapter>

<chapter name="Kvægsølvcyanid">
<b>Kvægsølvcyanid,</b> se <sp>Merkuricyanid</sp>.
</chapter>

<chapter name="Kvægsølvforbindelser">
<b>Kvægsølvforbindelser.</b> Kvægsølv danner
to Rækker Forbindelser: <sp>Merkuro</sp>- og
<sp>Merkuriforbindelserne</sp> (s. d.).
</chapter>

<chapter name="Kvægsølvforgiftning">
<b>Kvægsølvforgiftning,</b> se
<sp>Hydrargyriasis</sp>.
</chapter>

<chapter name="Kvægsølvforilte">
<b>Kvægsølvforilte,</b> se <sp>Merkurooxyd</sp>.
</chapter>

<chapter name="Kvægsølvforiltesalte">
<b>Kvægsølvforiltesalte,</b> se <sp>Merkurosalte</sp>.
</chapter>

<chapter name="Kvægsølvforjod">
<b>Kvægsølvforjod,</b> se <sp>Merkurojodid</sp>.
</chapter>

<chapter name="Kvægsølvforklor">
<b>Kvægsølvforklor,</b> se <sp>Merkuroklorid</sp>.
</chapter>

<chapter name="Kvægsølvforklorid">
<b>Kvægsølvforklorid,</b> se <sp>Merkuroklorid</sp>.
</chapter>

<chapter name="Kvægsølvformamid">
<b>Kvægsølvformamid,</b> se
<sp>Merkuriformamid</sp>.
</chapter>

<chapter name="Kvægsølvhornerts">
<b>Kvægsølvhornerts,</b> et hvidt ell. graat,
diamantglinsende Mineral, som bestaar af
Kvægsølvforklor (Hg<sub>2</sub>Cl<sub>2</sub>). Krystalformen er
tetragonal. Mineralet lader sig skære i Spaaner med
en Kniv. Det forekommer i veludviklede
Krystaller ved Moschellandsberg i Pfalz, endvidere
ved Idria, Alinaden o. a. St.
<i>(N. V. U.). O. B. B.</i>
</chapter>

<chapter name="Kvægsølvjodider">
<b>Kvægsølvjodider,</b> se <sp>Merkuro</sp>- og
<sp>Merkurijodid</sp>.
</chapter>

<chapter name="Kvægsølvjodyre">
<b>Kvægsølvjodyre,</b> se <sp>Merkurojodid</sp>.
</chapter>

<chapter name="Kvægsølvklorid">
<b>Kvægsølvklorid,</b> se <sp>Merkuriklorid</sp>.
</chapter>

<chapter name="Kvægsølvkloryre">
<b>Kvægsølvkloryre,</b> se <sp>Merkuroklorid</sp>.
</chapter>

<chapter name="Kvægsølvlampe">
<b>Kvægsølvlampe,</b> se <sp>elektrisk Lys</sp>,
Fig. 9.
</chapter>

<chapter name="Kvægsølvlegeringer">
<b>Kvægsølvlegeringer.</b> Kvægsølvets
Legeringer med andre Metaller kaldes
<sp>Amalgamer</sp>. Naar de indeholder større Overskud
af Kvægsølv, er de flydende og bestaar da af
Opløsninger af faste krystallinske Amalgamer
i flydende Kvægsølv. Disse faste, krystallinske
Amalgamer kan ad mekanisk Vej skilles
næsten fuldstændig fra Kvægsølvoverskuddet.
Forbindelsen af andre Metaller med Kvægsølv
indtræder ofte under Varmeudvikling, men i andre
Tilfælde under Varmeforbrug. Kalium, Natrium,
Lithium, Magnium, Zink, Tin, Bly, Vismut, Sølv,
Guld og Antimon forener sig med Kvægsølv ved
alm. Temp. ell. ved Opvarmning, f. Eks.
<sp>Blyamalgam</sp> ved at sammensmelte Bly med
Kvægsølv. Af andre Metaller faar man
Amalgamer ved Behandling af Natriumamalgam
(indeholdende 1 % Natrium) med disse
Metallers Klorforbindelser, ell. ved Elektrolyse af
Metallernes Salte med Kvægsølv som Katode;
f. Eks. <sp>Blyamalgam</sp> ved at elektrolysere
Blynitrat med Kvægsølvkatode og Blyanode.
Ved Ophedning sønderdeles Amalgamerne, idet
Kvægsølvet fordamper; dog holder fl. Metaller
derved haardnakket noget Kvægsølv tilbage. —
<sp>Kalium</sp>- og <sp>Natriumamalgam</sp> dannes
under betydelig Varmeudvikling, naar Metallet
bringes ned under Kvægsølv; begge disse
Amalgamer kan være flydende ell. faste, efter som de
indeholder mere ell. mindre Kvægsølv. Begge
disse Amalgamer sønderdeles i fugtig Luft og
udvikler Brint med Vand; de optager Guld og
Sølv lettere end det ublandede Kvægsølv;
derfor bruges Natriumamalgam ved Udvindingen
af Guld; i øvrigt anvendes det til
Reduktionsmiddel. — <sp>Vismutamalgam</sp> er meget
tyndflydende og bevirker ogsaa, at andre
Amalgamer bliver tyndflydende; et Amalgam af 100
Dele Kvægsølv, 175 Dele Tin, 310 Dele Bly og
500 Dele Vismut er flydende ved 70,5°, stivner
ved 60° og tjener til Udfyldning af anatomiske
Præparater. <sp>Zinkamalgam</sp>, tilberedt af 1
Del Zinkspaaner, 4 Dele Merkuroklorid, 2 Dele
Vand og nogle Draaber Kvægsølv ved
Sammenrivning, tjener til uægte Forgyldning af
Kobber, som paa Overfladen omdannes til Messing,
naar man koger det med Amalgamet, Vinsten
og Saltsyre. — <sp>Tinamalgam</sp> tjente navnlig
tidligere til Spejlbelægning. Ligeledes
anvendes det til Tandkit. —
<sp>Kadmiumamalgam</sp> og <sp>Tinkadmiumamalgam</sp> blev
tidligere ogsaa benyttet til Tandkit.
<sp>Kienmayer's Amalgam</sp> til Puderne paa
Elektricermaskinen bestaar af 1 Del Tin, 1 Del Zink
og 2 Dele Kvægsølv; ogsaa andre Amalgamer
finder samme Anvendelse. — »Musivsølv«
bestaar af fint pulveriseret Tinvismutamalgam. —
<sp>Guld</sp>- og <sp>Sølvamalgam</sp> finder
Anvendelse til Forgyldning og Forsølvning; de faas
ogsaa som Mellemprodukter ved nogle
Indvindingsmetoder af Guld og Sølv. —
<sp>Kobberamalgam</sp> faar man ved Befugtning
af Kobberpulver med Merkuronitrat og
derpaa følgende Sammensmeltning med den
nødvendige Mængde Kvægsølv under Vand. Det
fandt i tidligere Tid Anvendelse som Tandkit,
Porcelæns- og Glaskit samt til Aftryk af
Graveringer. — <sp>Sølvamalgam</sp> findes i
regulære Krystaller i Naturen, f. Eks. ved
Moschellandsberg i Pfalz.
<i>(O. C.). M. M-r.</i>
</chapter>

<chapter name="Kvægsølvluftpumpe">
<b>Kvægsølvluftpumpe,</b> se <sp>Luftpumpe</sp>.
</chapter>

<chapter name="Kvægsølvnitrat">
<b>Kvægsølvnitrat,</b> se <sp>Merkuro</sp>- og
<sp>Merkurinitrat</sp>.
</chapter>

<chapter name="Kvægsølvoxycyanid">
<b>Kvægsølvoxycyanid,</b> se <sp>Merkuricyanid</sp>.
</chapter>

<chapter name="Kyægsølvoxyd">
<b>Kyægsølvoxyd,</b> se <sp>Merkurioxyd</sp>.
</chapter>

<chapter name="Kvægsølvoxydsalte">
<b>Kvægsølvoxydsalte,</b> se <sp>Merkurisalte</sp>.
</chapter>

<chapter name="Kvægsølvoxydul">
<b>Kvægsølvoxydul,</b> se <sp>Merkurooxyd</sp>.
</chapter>

<chapter name="Kvægsølvoxydulsalte">
<b>Kvægsølvoxydulsalte,</b> se <sp>Merkurosalte</sp>.
</chapter>

<chapter name="Kvægsølvoxyklorid">
<b>Kvægsølvoxyklorid,</b> se <sp>Merkurikldrid</sp>.
</chapter>

<chapter name="Kvægsølvplaster">
<b>Kvægsølvplaster,</b> en Blanding af fint
udrevet metallisk Kvægsølv, Terpentin, Blyplaster
og gult Voks, benyttes i Medicinen ved Syfilis,
som alm. fordelende Middel etc.
<i>E. K.</i>
</chapter>
