i sine Børns Kreds ell. ved Beskæftigelse med
Litteratur og Musik. Hun vilde helst leve i
Stilhed og Ro, men unddrog sig aldrig
Selskabslivets Pligter; overalt, hvor hun skulde
optræde som Dronning, vakte hun ved sin
naturlige Værdighed, sin Takt og yndefulde Lethed
i Konversationen Beundring hos enhver, der
havde Adgang til Hoffet. Hos den store Mængde
blev Beundringen til Forgudelse, ikke blot p.
Gr. a. hendes milde og venlige Væsen, selv
over for de Ringeste, hendes hjertelige
Deltagelse og Hjælpsomhed, hvor hun mødte Ulykke
og Nød, men især, fordi hun bestemt udtalte,
at hun i eet og alt vilde være dansk; thi derved
rørte hun, midt i Tyskhedens Glanstid i
Landet, ret egl. ved Nationens Hjerte. Intet Under
derfor, at den ædle Dronnings tidlige Bortgang
(som Følge af en Underlivssygdom) ikke blot
rystede den letsindige Konge, men voldte dyb
og gribende Sorg helt ned i de laveste
Samfundslag. Hun efterlod sig fire Børn, Christian
(VII), Sofie Magdalene, Vilhelmine Karoline og
Louise. (<sp>Litt</sp>.: <sp>E. Holm</sp>, »Danmark-Norges
Historie under Frederik V« [Kbhvn 1897—98,
I—II]; <sp>Thorsöe</sp>, »Kong Frederik V's
Ungdom og Tronbestigelse« [Kbhvn 1868]; <sp>Charl.
Dorothea Biehl</sp>, »Breve og Selvbiografi.
Interiører fra Kong Frederik V's Hof«. Ved L.
Bobé [Kbhvn 1909]).
<i>(C. F.). C. A. T.</i>
</chapter>

<chapter name="Louise, Vilhelmine Frederikke Caroline Auguste Julie">
<b>Louise</b> <sp>Vilhelmine Frederikke
Caroline Auguste Julie</sp>, dansk
Dronning, Datter af Christian VIII's Søster,
Prinsesse Charlotte og Landgrev Vilhelm af
Hessen,
Brodersøn af
Landgrev Karl af
Hessen, f. 7.
Septbr 1817 i
Kassel, d. 29.
Septbr 1898
paa Bernstorf
Slot. L.
tilbragte sine 3
første
Barndomsaar i
Kassel, men
voksede ellers
op i Kbhvn
hos Faderen,
der 1800 var
traadt i dansk
Tjeneste og
1815 var
blevet Chef for 2.
jyske Regiment. Prinsessens Opdragelse og
Undervisning blev ledet af en Guvernante og en
Hofmester fra Schweiz. Hun konfirmeredes paa
Slottet Rumpenheim i Hessen af Pastor Reuch
fra Hanau. Efter Konfirmationen fortsattes
Prinsessens Uddannelse i fremmede Sprog, i
den bildende Kunst og i Musik, for hvilken
sidste hun havde særlig Evne. Prof. H. Buntzen
var hendes Tegnelærer, og bl. de Mænd, der
vejledede hende i Maling, skal her Rørbye og
Marstrand nævnes. Komponisten Kuhlau og
Frøken Tuxen ledede hendes Undervisning i
Fortepianospil, hvori Prinsessen bragte det
næsten til Virtuositet. Mellem de nævnte
kunstneriske Sysler var hendes Tilværelse i
Hjemmet delt. Af og til ledsagede hun sin Fader
paa Rejser til Hessen og Rhin-Egnene.
Eftersommeren 1841 blev hun forlovet med Prins
Christian af Glücksburg, som dengang var
Ritmester <i>à la suite</i> ved Hestgarden. 26. Maj 1842
fandt Vielsen Sted paa Amalienborg, hvor
hendes Forældre havde deres Residens. Det unge
Ægtepar fik Bolig i det gule Palæ i Amaliegade,
der nu kom til at omslutte et skønt og ædelt
Familieliv. I Ægteskabet fødtes tre Prinser og
tre Prinsesser. Prinsesse L.'s Liv, der hidtil
havde været helliget Virksomheden i Hjemmet,
blev i Beg. af 1850'erne berørt af de politiske
Begivenheder, idet det kom i Forbindelse med
Spørgsmaalet om Arvefølgen. 18. Juli 1851 gav
Moderen, Landgrevinde Charlotte, og
Broderen, Prins Frederik af Hessen, ved
Renunciationsakter Afkald paa deres fremtidige Arveret
til Danmarks Krone til Fordel for Prinsesse L.
S. D. overførte hun da sin Arveret paa sin
Ægtefælle, Prins Christian af Glücksburg, og
deres mandlige Efterkommere. Samtlige
Kognater tiltraadte ved Cessionsakter det af
Prinsesse L. foretagne Skridt. Den trufne Ordning
bifaldtes derefter af Stormagterne og
Norge-Sverige og vandt den danske Rigsdags
Samtykke, hvorpaa Frederik VII 31. Juli 1853
stadfæstede den ny Tronfølgelov.

15. Novbr 1863 besteg Prinsessen ved sin
Gemals, Kong Christian IX's, Side Tronen,
hvilken hun beklædte i et Tidsrum af 35 Aar.
Bl. Mærkedagene i Dronningens Liv vil vi
fremhæve Sølvbryllupsdagen 26. Maj 1867, paa
hvilken hun sammen med Kongen var Genstand
for varm Hyldest fra Nationens Side. Det
samme var Tilfældet, da Dronningen 7. Septbr
1887 fejrede sin 70-aarige Fødselsdag.
»Danmarks høje Frue« lovpristes som Stammoder til
Ruslands, Storbritanniens og Grækenlands ny
Herskerætter. Ved Guldbrylluppet 1892 og paa
den 80-aarige Fødselsdag 1897 mødte
Dronningen atter ny Beviser paa Folkets Højagtelse
og Hengivenhed. Hvad der væsentlig bidrog
hertil, var ikke blot hendes udmærkede
Egenskaber som Hustru og Moder, men ogsaa
hendes store Virksomhed i Humanitetens Tjeneste.
Hendes Navn var knyttet til over 20
Institutioner, der arbejdede hen til Almenvellets
Fremme.
<i>(A. T.).</i>

<img>Louise.</img>
</chapter>

<chapter name="Louise (Frederik VIII's Dronning)">
<b>Louise</b> (<sp>Lovisa</sp>) Josephina Eugenia, dansk
Dronning, Datter af Kong Karl XV af
Sverige-Norge og Dronning Lovisa, f. paa
Stockholm Slot 31. Oktbr. 1851. Som det sv.
Kongepars eneste Barn modtog Prinsessen en meget
omhyggelig Opdragelse i det kunstinteresserede
Kgl. Hjem. I Arv efter Bernadotterne og efter
sin holl. Moder havde hun faaet en sund
Begavelse med Sans for Kunst og Poesi, og den
Flid, der karakteriserede hende i hendes
Ungdom, har præget hele hendes senere Liv. I
sit syttende Aar forlovedes hun 15. Juli 1868
med Kronprins Frederik af Danmark.
Forbindelsen hilstes med den varmeste Sympati i de
tre nord. Riger, og det var en enestaaende
Begivenhed i Danmarks nyere Historie; thi siden
