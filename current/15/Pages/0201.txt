<h1>L</h1>

<chapter name="L">
<b>L</b> er det 12. Bogstav i vort Alfabet. Det
nedstammer fra det gr. Λ, <i>V</i> ell. <i>L</i>, hvilken sidste
Form blev den raadende i det lat. Alfabet. I
de nyeuropæiske Sprog bruges <i>l</i> som Tegn for
en Mængde Lyd, som alle har det til fælles, at
de er Sidelyd (laterale), ɔ: at de frembringes
ved, at Tungen danner en Afspærring i Mundens
Midterlinie, medens Luftstrømmen deles til
begge Sider, mellem Tungen og Kindtænderne (se
i øvrigt <sp>Konsonanter</sp>; om det norske og
sv. »tykke« <i>l</i>, se <sp>Cerebrallyd</sp>). Af særegne
Betegnelser for <i>l</i>-Lyd kan mærkes: det polske
ł (Wisła), der betegner det »hule«
(gutturaliserede, velariserede) l, i alt væsentligt samme
Lyd som i eng. <i>well</i>, holl. <i>volk</i>, midtjysk <i>hjælp</i>,
<i>Silkeborg</i>; »mouilleret« (palataliseret, resp.
palatalt) <i>l</i> (<i>lj</i>) betegnes i Spansk ved <i>ll</i> (<i>Llanos</i>),
i Portugisisk ved <i>lh</i> (Batalha), i Italiensk ved
<i>gli</i> ell. (foran vokalisk <i>i</i>) ved <i>gl</i> alene (<i>figlio</i>,
<i>glielo</i>); derimod betegner det fr. <i>l</i> <i>mouillée</i>
(<i>fille</i>, <i>mouillir</i>) nu som oftest kun Lyden <i>j</i>.
Ustemt <i>l</i> betegnes i Kymrisk (Walesisk) ved <i>ll</i>
(<i>Llewellyn</i>), i Nyislandsk ved <i>hl</i> (<i>hlaupa</i>). I
Tschekkisk er <i>l</i> Vokal (stavelsedannende) i Ord
som <i>vlka</i> (Ulv), jfr Udtalen af danske Ord som
Handel. I Svensk er <i>l</i> stumt Bogstav i
Forbindelsen <i>lju</i> (<i>ljus</i>, <i>ljuga</i>).
<i>V. D.</i>

Som rom. Taltegn er <i>L</i> = 50; paa
Indskrifter etc. Forkortning for Lucius, Lælius o. a.
Paa fr. Kurssedler = Lettre (ɔ: »Sælger«); i
England er. <i>L</i>, <i>l</i>, Forkortning for Pund Sterling.

<i>L. a.</i> (paa Recepter) = <i>lege artis</i> ɔ: efter
Forskrift. <i>L. A. M.</i> = <i>liberalium artium
magister</i>. <i>l. c.</i> = <i>loco citato</i> ɔ: paa anførte Sted (i
samme Bet. ogsaa <i>l. l.</i> = <i>loco laudato</i>).
</chapter>

<chapter name="L.">
<b>L.,</b> efter naturhistoriske Artsnavne
Forkortelse af Linné.
</chapter>

<chapter name="La (kem. Tegn)">
<b>La,</b> kem. Tegn for Grundstoffet Lanthan.
</chapter>

<chapter name="La. (Forkortelse for Louisiana)">
<b>La.,</b> Forkortelse for Louisiana.
</chapter>

<chapter name="La (Tonen A)">
<b>La,</b> i de romanske Sprog Benævnelsen for
Tonen <i>A</i>, se <sp>Solmisation</sp>.
<i>S. L.</i>
</chapter>

<chapter name="Laa an der Thaya">
<b>Laa [la.] an der Thaya</b> ['taja], By i
tschekkoslov. Landskab Mähren, ligger i Dalen omkr.
Marchs Biflod Thaya ved Jernbanelinierne
Wien—Brünn og Lundenburg—Zellerndorf, er Sædet
for en Distriktsret og har 4400 Indb.; Bryggeri.
L., der endnu er omgivet af Mure, er en af
Landets ældste Byer. 1332 sejrede Albrecht II over
Bøhmerne, og Juli 1809 fandt her en Fægtning
Sted med Franskmændene.
<i>N. H. J.</i>
</chapter>

<chapter name="Laach">
<b>Laach</b> [la.k] ell. <sp>Maria-Laach</sp> (<i>Abbatia
Lacensis</i>), forhenværende Benediktinerabbedi,
ligger paa Vestsiden af Laacher-Sø, 10 km V. f.
Andernach, er grundet 1093, indviet 1112,
ophævet 1802 og forandret til et stort Mejeri.
Kirken, der er Statsejendom og ikke mere
benyttes, er det smukkeste Mindesmærke om
romansk Bygningskunst i Rhinlandene. 1863 kom
Klostret til Jesuitterne, som indtil 1873 havde
et Kollegium der, men 1892 blev det atter
overladt til Benediktinerne, og fra 1893 er det
Abbedi.
<i>N. H. J.</i>
</chapter>

<chapter name="Laache, Nils Jakob Jensen">
<b>Laache</b> ['lå.k<sub>ə</sub>], <sp>Nils Jakob Jensen</sp>,
norsk Biskop, f. paa Gaarden Laake i
Ullensaker 6. Novbr 1831, d. i Trondhjem 5. Febr
1892. Han gik indtil Konfirmationsalderen paa
Almueskole i sin Hjembygd og var derefter 2
Aar i Kria som Handelsbetjent. Hans allerede
fra Barndommen af udprægede Lyst til at blive
Præst voksede sig paa denne Tid, efter at han
oftere havde taget aktiv Del i
Opbyggelsesmeder, saa stærk, at han begyndte at studere,
blev Student 1855, <i>cand. theol.</i> 1858, hvorefter
han blev ansat i den indre Missions Tjeneste i
Kria, hvor han virkede til Udgangen af 1860.
Oktbr 1864 blev han udnævnt til Stiftskapellan
i Trondhjems Stift. Efter i 4 Aar at have virket
paa forsk. Steder inden Stiftet blev han 1868
udnævnt til Sognepræst i det ny oprettede Kald
Stenkjær-Egge, blev derefter 1878 Sognepræst
i Eidanger og 1883 i Arendal. Allerede s. A. blev
han forflyttet herfra, idet han 8. Oktbr
udnævntes til Biskop over Trondhjems Stift fra 1. Jan.
1884, i hvilken Stilling han døde. L.'s litterære
Virksomhed faldt inden for
Opbyggelsesskrifternes Ramme. I en lang Aarrække (1852—73)
arbejdede han i det af Sognepræst Halling 1848
grundlagte Blad »For Fattig og Rig«. Han
deltog ivrig i Missionsgerningen og har sammen
med Prof. Johnson o. a. haft væsentlig Andel i
den kristelige Vækkelse, som i 1850'erne og
1860'erne gik over Norge. Han besad en klar og
indtrængende Veltalenhed og var en
varmhjertet Sjælesørger. Af hans Skr, hvoraf de fleste
er udkomne i fl. Oplag, mærkes: »Om Alterens
Sakramente« (Kria 1864), »Om
Børneopdragelsen« (Stenkjær 1871), »Om Dands« (Bergen
1873), »Husandagtsbog« (Kria 1883).
<i>K. F.</i>
</chapter>

<chapter name="Laache, Søren Bloch">
<b>Laache</b> ['lå.k<sub>ə</sub>], <sp>Søren Bloch</sp>, norsk
Læge, f. 31. Jan. 1854 i Fet. L. tog med.
