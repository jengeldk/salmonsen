hvor betydningsfulde Hændelser i Englands
Historie er foregaaet, staar endnu som en
imponerende Levning fra Fortiden og danner
Vestibulen til den moderne Bygning. Uden for
Parlamentsbygningen smykkes Pladsen af Statuer af
Richard Løvehjerte og Cromwell. Og paa
Pladsens Sydside, lige over for Parlamentet, hæver
sig <i>Westminster Abbey</i>, L.'s anden Katedral.
Her byggede allerede Edvard Confessor en
Kirke, omtr. ved Aar 1050, men af denne staar
kun Monstranshuset. Den nuv. Kirkebygning
paabegyndtes 1220 og fuldendtes 1307 for
senere (under Henrik VII) at undergaa endnu
enkelte Ombygninger. Den er et af de
smukkeste Eksempler paa ren eng. Gotik;
Længdeskibet afsluttes mod V. af to slanke Taarne. I
de talrige Sidekapeller har mangfoldige af
Englands aandelige Stormænd fundet deres
sidste Hvilested. Her hviler af Statsmænd de gl.
Modstandere Pitt og Fox, samt Canning og
Peel; bl. Forfatterne kan nævnes Chaucer,
Sheridan, Dickens og Macaulay; for Shakespeare
er der oprejst et Kenotafium, for Milton en
Buste. Den kritikløse Sammenhoben af
forskelligartede moderne Monumenter skader dog
Kirkerummets kunstneriske Virkning paa det
føleligste. I <i>Westminster Abbey</i> foregaar alle
officielle Gudstjenester, Kroninger og fyrstelige
Begravelser o. s. v.

Den lange, lige Gade, der fra Parlamentet
fører lige mod N. til <i>Trafalgar Square</i>, hedder
<i>White Hall</i>, opkaldt efter Stilarternes Palads,
hvoraf kun Bankethallen overstod Ildsvaaden.
Den begrænses paa den vestlige Side af en lang
Rk. offentlige Bygninger, indeholdende
Regeringskontorerne; den sydligste og nyeste
rummer Undervisningsministeriet o. fl. a.
Ministerier af sen Oprindelse; dernæst flg. Karreen
med de ældre Statssekretariater: <i>Home</i>,
<i>Foreign</i> og <i>Indian Office</i>, der skilles ved det lille
<i>Downing Street</i> fra <i>the Treasury</i>, Sædet for
Førsteministeren og for <i>Privy Council</i>.
Nordligere <i>The Horse Guards</i>, Generalkommandoen,
og endelig længst mod N. <i>the Admirality</i>
(Marineministeriet) med symbolsk Udsigt til den
nære Nelson-Statue paa <i>Trafalgar Square</i>.
Nordligst paa højre Haand er Krigsministeriets
Bygning, og midt i Gaden rejser sig Kenotafiet
for de i Verdenskrigen faldne. Fra
Westminsterbroen følger vi langs Themsen den smukke
Promenadevej, <i>Victoria Embankment</i>, der i
1870'erne er ført igennem, efter at Flodbreddens
stygge og usunde Bebyggelse var ryddet til
Side. Offentlige Lystanlæg opliver den paa store
Strækninger. Straks paa venstre Haand har vi
Londons Kommuneraads ny Palads. Vi gaar
forbi <i>Hungerford Bridge</i>, ved den store
<i>Charing cross station</i>, Endepunkt for Sydøstbanen.
Midt imellem <i>Charing cross</i> og <i>Waterloo Bridge</i>
knejser den smukke Obelisk Kleopatra's Naal,
en Foræring fra Mehemed Ali, der i 1870'erne
med utrolig Besvær og Bekostning førtes til L.
Ved <i>Waterloo Bridge</i>, der fører over mod den
kolossale <i>Waterloo station</i> paa Sydsiden, ligger
det smukke <i>Somerset house</i>, der opf. 1780 i St
f. et ældre Palæ og rummer
Finansministeriets og Statistisk Bureaus Kontorer. Fra
<i>Blackfriars Bridge</i>, hvor <i>Embankment</i> ophører,
kommer vi forbi <i>Southwark Bridge</i> til <i>London
Bridge</i>. Det er den af alle L.'s Broer, der har
den største Trafik; der angives, at der i de
travle Formiddagstimer passerer omtr.
halvandet Hundrede Tusinde Mennesker over her.
<i>London Bridge</i> er den østligste af L.'s faste
Broer; den næste og yderste, <i>Tower Bridge</i>,
er en Klapbro; der findes vel ogsaa her en fast
Forbindelse for Fodgængere, men den er
bygget saa højt, at Skibe kan passere under den;
man stiger op ad Vindeltrapper i Broens to
Endetaarne. <i>Tower Bridge</i> er L.'s yngste og
anseligste Bro, bygget i gl normannisk Stil,
ganske som det nærliggende Tower. Omtrent
midt imellem <i>London Bridge</i> og <i>Tower Bridge</i>
findes en lille Tunnel, kun passabel for
Fodgængere, the <i>Tower Subway</i> (bygget 1870), den
bestaar simpelt hen af et langt Jernrør, 2 m
i Tværsnit, som er lagt under Themsen. Den er
nu ikke længere tilgængelig, saa lidt som den
ældste Themstunnel i Dokkvarteret, fra
1820'erne, Brunel's beundrede Værk, der nu er
Jernbanetunnel. I alt er der i L. 15 Broer og
4 tilgængelige Tunneler. De mange ny Broer og
Byens forbedrede Trafikforhold har i det sidste
Aarh. næsten standset den tidligere saa livlige
Baadfart. Et System af Passagerdampbaade er
det aldrig lykkedes at holde i Gang ret længe,
end ikke i Forbindelse med Lystfarter til
Omegnen.

Ved <i>Tower Bridge</i> er vi naaede tilbage til
vort gl. Udgangspunkt. Naar vi nu fortsætter
herfra mod Ø., kommer vi ud til de store
Dokker. Themsen er sejlbar lige op til L., men p.
Gr. a. den store Forskel mellem Flod og Ebbe,
der kan spores endog langt oppe paa den anden
Side af Byen, er Skibene nødte til at gaa i Dok.
Længst mod V. findes her <i>London Docks</i>; disse
begrænses paa Nordsiden af <i>St George Street</i>,
hvor alle Slags Sømandshjem og
Sømandsknejper findes. Her er den store, brogede Bys mest
internationale Kvarter, hvor alle europæiske og
en god Del asiatiske Tungemaal høres mellem
hverandre. Til <i>St George street</i>, der i ældre
Tid hed <i>High street</i>, ligesom endnu dens
Fortsættelse, knytter sig nogle af de mørkeste
Minder i Byens ældre Historie. Her var
Samlingsstedet for al Slags Pak, og Gaden var daglig —
ell. rettere natlig — Vidne til adskillige Mord.
De sidste halvthundrede Aar har ryddet meget
op i Hulerne i dette Kvarter. Længere mod Ø.
ved <i>Blackwell</i>-Kvarteret findes <i>East</i>- og
<i>Westindia</i>-Dokkerne, saaledes kaldede, fordi opr.
Skibene fra disse Lande havde hver sin
bestemte Dok. Alle Dokkerne er private
Aktieselskaber, som i 19. Aarh.'s Slutn. havde store
Vanskeligheder, dels p. Gr. a. Arbejdsuro, dels
fordi Havnen ikke var tidssvarende nok til fuldt
at hævde sin gl. Verdensstilling under den
skarpe Konkurrence. En kgl. Kommissions
Arbejde resulterede i, at alle Selskaber 1908
samledes under <i>The Port of L. Authority</i>. Store
Udvidelser og Forbedringer er siden foretaget.
De tilstødende Kvarterer bebos næsten
udelukkende af Dokarbejdere, hvis Stilling tidligere
var den laveste og usikreste af alle Arbejderes,
idet Arbejdet, der er at faa, naturnødvendigt
varierer meget, og Arbejdstilbudet i den
