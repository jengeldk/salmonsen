derefter en Tid Læge ved det eng.
Gesandtskab i Bryssel, men vendte derpaa hjem til
Dublin, hvor han i <i>Dublin University Magazine</i>
offentliggjorde sin første Roman: <i>Confessions of
Harry Lorrequer</i> (1836—37), der gjorde stor
Lykke. Han vendte sig nu helt til Litteraturen,
var 1842—45 Redaktør af det nævnte Tidsskrift
og offentliggjorde deri en lang Rk. Romaner.
De fleste af dem behandler særlig irske Emner
og udmærker sig ved deres friske Farve og
lystige Humør. Af disse Romaner kan nævnes:
<i>Charles O'Malley</i> (2 Bd, 1841); <i>Jack Hinton,
the Guardsman</i> (1843); <i>Tom Burke of ours</i> (2
Bd, 1844), <i>The O'Donoughe</i> (1845) og <i>The
Knight of Gwynne</i> (1847). Efter at have
opgivet sin Redaktørvirksomhed rejste L.
til Fastlandet, boede en Række Aar paa
et Slot i Tyrol og senere i Firenze. Han
havde flere offentlige Poster, sidst som
Konsul i Triest. Hans Romaner udkom i 33 Bd,
1876—78; fl. af dem er oversatte paa Dansk.
(<sp>Litt</sp>.: <sp>Fitzpatrick</sp>, <i>Life of C. L.</i> [2 Bd,
Lond. 1879, nyt Opl. New York 1892]).
<i>(T. L.). I. O.</i>
</chapter>

<chapter name="Leverabsces">
<b>Leverabsces</b> [-'sæs], se
<sp>Leverbetændelse</sp>.
</chapter>

<chapter name="Leverance">
<b>Leverance</b> [-'raŋs<sub>ə</sub>] kaldes et Kvantum
Varer af een ell. fl. Slags, som en
Næringsdrivende kontraktmæssig har paataget sig at
levere enten alt til et fastsat Tidspunkt ell.
efterhaanden i Løbet af et fastsat Tidsrum. I sidste
Tilfælde kan det enten være aftalt, at Varerne
skal leveres med en bestemt Mængde daglig,
ugentlig, maanedlig e. l., ell. at de skal leveres
efterhaanden, som Køberen faar Brug for dem
og paa hans Forlangende (paa hans
<sp>Anfordring</sp>). Naar Sælgeren har opfyldt sine
Forpligtelser m. H. t. Leveringen, siges L. at være
præsteret.
<i>(C. V. S.).</i>
</chapter>

<chapter name="Leverandør">
<b>Leverandør</b> [-raŋ-] kaldes i Forhold til
Køberen enhver, der som Sælger har paataget
sig Udførelsen af en <sp>Leverance</sp>. Særlig
betegnes som L. saadanne Næringsdrivende, som
for Forbrugere af mange forsk. Slags Varer
(f. Eks. naar det drejer sig om en Udrustning
og Proviantering af Skibe) paatager sig
Indkøbet af disse hos de forsk. Handlende. L.'s
Fortjeneste er en <sp>Provision</sp>
(<sp>Kommission</sp>), som han beregner sig af den, der har
givet ham Hvervet, undertiden ogsaa hos den,
fra hvem han skaffer Varerne, men denne
Dobbelt-Kommission er utilstedelig, særlig naar
Hvervgiveren intet kender dertil. Betegnelsen
L. anvendes ogsaa om den, der iflg. Licitation
paatager sig Leverancer til offentlige
Institutioner o. l.
<i>Ch. V. N.</i>
</chapter>

<chapter name="Leveratrofi">
<b>Leveratrofi,</b> en Formindskelse af Leveren,
iagttages hos meget gl. Folk sammen med lgn.
Forandring af fl. andre Organer, men findes
ogsaa ved Levercirrhose og optræder endelig
som særlig Sygdom under Navnet <sp>akut gul
L.</sp>, en Sygdom, der kan indfinde sig i
Tilslutning til forsk. akutte Infektionssygdomme ell.
som Følge af akut Fosforforgiftning, men
ogsaa kan optræde som primær Lidelse uden
paaviselig Aarsag, ofte i Forbindelse med
Svangerskab, ligesom den i det hele træffes
hyppigere hos Kvinder end hos Mænd; men
den er en meget sjælden forekommende Sygdom.
Anatomisk præsenterer den sig som en
betydelig Formindskelse af Leveren med en akut
Fedtdegeneration af denne. Sygdommen har et
kort Forløb, varer, efter et forudgaaende
Ildebefindende paa nogle Dage ell. uden noget
saadant Forløber stadium, kun faa Dage og
karakteriseres ved stærke Symptomer fra
Nervesystemets Side (Hovedpine, Søvnløshed, Delirier,
Kramper), Gulsot, Blødninger fra Huden og
fra indvendige Organer. Til sidst indtræder
Døden under Bevidstløshed. I de sidste Aar er
Lidelsen blevet hyppigere, uden at det er
lykkedes at paavise Aarsagen.
<i>(A. F.). H. I. B.</i>
</chapter>

<chapter name="Leverbetændelse">
<b>Leverbetændelse</b> (<i>Hepatitis</i>) optræder dels
som en mere akut Affektion, dels som en
kronisk. Den førstnævnte, <sp>suppurativ
Hepatitis</sp>, opstaar ved en Betændelses
Forplantning gennem Galdevejene ell. Portaaren, men
ogsaa fra en Lidelse af selve Galdevejene, der
da atter kan føres tilbage til en Infektion fra
Tarmen. Den suppurative Hepatitis ses derfor
i Tilslutning til ulcerøse Tarmaffektioner
(hyppigst Dysenteri) ell. til Galdesten og er langt
almindeligere i Troperne end hos os. L. viser
sig som spredte <sp>Abscesser</sp> i Leveren, ofte
i stort Antal. Symptomerne er Smerter,
Forstørrelse af Leveren og Feber, der som oftest
har en intermitterende Type, saa at høje
Temperaturer skifter med ganske lave, og ledsages
af Kulderystelser (saakaldt Leverfeber).
Suppurativ Hepatitis er i Reglen en meget alvorlig
Affektion med undertiden kort. undertiden
temmelig langt Forløb og bliver farlig dels ved den
Indflydelse paa Almenbefindendet, den
vedvarende Suppuration har, dels ved at Abscessen
ell. Abscesserne — ofte er de mange — aabner
sig ind til andre vigtige Organer, f. Eks.
Underlivshulen. Undertiden kan det ved Operation
lykkes at skaffe Abscessen Udløb udadtil og
derved hidføre Helbredelse.
<i>(A. F.). H. I. B.</i>
</chapter>

<chapter name="Leverblende">
<b>Leverblende,</b> se <sp>Zinkblende</sp>.
</chapter>

<chapter name="Leverceller">
<b>Leverceller,</b> se <sp>Lever</sp>.
</chapter>

<chapter name="Levercirrhose">
<b>Levercirrhose</b> [-'ro.s<sub>ə</sub>], saaledes kaldes i
Alm. den kroniske Form af Leverbetændelse,
den <sp>interstielle Hepatitis</sp>. Den har
en mere diffus Karakter og karakteriseres ved
en forøget Bindevævsdannelse, hvorved
Leveren forstørres (<sp>hypertrofisk Cirrhose</sp>)
ell. (ved Bindevævets Skrumpning) formindskes
(<sp>atrofisk Cirrhose</sp>). Den sidstnævnte,
ogsaa kaldet Laennec's Cirrhose, er hyppigst
en Følge af Alkoholmisbrug (<i>Gindrinker's liver</i>),
men kan ogsaa udvikle sig som Følge af andre
Indvirkninger (f. Eks. Syfilis), ligesom ogsaa
Lidelser af Galdevejene (f. Eks. Galdesten) kan
fremkalde tilsvarende Forandringer i Leveren
(saakaldt <sp>biliær Cirrhose</sp>).

L. er en kronisk Lidelse, og Symptomerne
udvikler sig lidt efter lidt. Da det som oftest
drejer sig om Drankere, er Symptomerne i
Reglen de for den kroniske Alkoholisme
gældende, en kronisk Mave- og Tarmkatarr med
manglende Appetit, Kvalme, Opkastning etc.
Senere begynder Ernæringen at lide, saa at
Patienterne, der som oftest forud ser stovte og
velnærede ud, i Løbet af kort Tid magrer af,
faar et graaligt ell. gulligt, gustent Udseende.
Underlivet svulmer dernæst op, dels paa
