store Høreblærer. Af andre Sanseorganer kan
nævnes de talrige smaa Organer for Følesansen
i Huden og det saakaldte Fimreorgan, der har
sin Plads ved Indvoldssækkens Forside,
modtager sine Nerver fra Indvoldsgangliet og
muligvis fungerer som Lugteorgan. K.'s Legeme
er saa klart og gennemsigtigt, at man kan se
Blodlegemerne flyde omkr. i Aarerne ell.
mellem Indvoldene. Som hos andre Forgællesnegle
ligger Hjerteforkammeret i Reglen foran
Hjertekammeret; hos de mest specialiserede
Former — som <i>Pterotrachea</i> — er det dog
omvendt. Det skulde synes,
at saadanne klare og
gennemsigtige Dyr ikke havde
Brug for særlige
Aandedrætsorganer, og det viser
sig ogsaa, at Gæller kan
mangle ell. være til Stede
hos forsk. Arter af samme
Slægt, ja undertiden hos
forsk. Individer af samme
Art. Alle K. er
særkønnede. Deres Larver er
forsynede med Svømmesejl
(<sp>velum</sp>) og gennemgaar
lgn. Udvikling som hos
andre Havgællesnegle. K.
er udprægede Rovdyr, der optræder i store Skarer
i de varme Have. Naar de udstrækker deres
indrullede Tunge med de 7 Tænder i hver
Tværrække' spærres Sidetænderne ud til Siden,
men idet den trækkes tilbage, klappes de atter
sammen, hvorved nogle af de Smaadyr, som
de lever af, indfanges. Af K. kendes over 100
nulevende Arter fordelte paa 7 Slægter, af
hvilke de vigtigste er: <i>Atlanta</i>, <i>Carinaria</i>,
<i>Pterotrachea</i> og <i>Firoloida</i>. Hos de to første
Slægter bærer Foden Sugeskaale baade hos Han
og Hun, hos de to sidste kun hos Hannerne,
<i>Atlanta</i> er et lille Dyr, hvis Indvoldssæk og
Skal er spiralformet indrullede, og hvis Fod er
delt i to tydelige Afsnit, af hvilke det bageste
bærer et Laag til den symmetriske Skal, som
Dyret kan trække sig helt ind i. Hos <i>Carinaria</i>,
der kan opnaa en Længde af c. 20 cm, er
Kroppen langstrakt og sammentrykt, Foden
uden Laag og Indvoldssækken og Skallen
kegleformede. Hos <i>Pterotrachea</i> og <i>Firoloida</i>
er Indvoldssækken meget reduceret, og baade
Kappe og Skal mangler. Hos førstnævnte er
der en Gælle og et haleformet Vedhæng ved
Fodens bageste Del, hvad <i>Firoloida</i> mangler.
Af K. kendes kun meget faa fossile Former fra
de yngre Jordperioder. Om de med
symmetriske Skaller forsynede Snegle fra den
palæozoiske Tid (<i>Bellerophon</i> o. a.) hører herhen, er
der delte Meninger om. M. H. t. K.'s
Systematik har der i Tidernes Løb hersket megen
Uoverensstemmelse. <sp>Lamarck</sp> og <sp>Cuvier</sp>
betragter dem som særegne <sp>Klasser</sp>,
ligestillede med Snegle og Blæksprutter.
<sp>Woodward</sp>, <sp>Claus</sp> o. a. har opstillet dem som
<sp>Ordener</sp> inden for Snegleklassen.
<sp>Pelseneer</sp> har givet Gruppen Rang som
<sp>Underorden</sp> inden for de kamgællede
Forgællesnegle, og <sp>Bouvier</sp> har opstillet dem som
<sp>Familier</sp> under denne Gruppe i sit System.
(<sp>Litt</sp>.: <sp>Pelseneer</sp>, <i>Mollusca</i>, Part V af
Ray Lankester, <i>A Treatise on Zoology</i> [1906];
<sp>J. J. Tesch</sp>, »Heteropoden der
Siboga-Expedition« [Leiden 1906]).
<i>(A. C. J.). C. M. S.</i>

<img>Fig. 1. <i>Atlanta Peronii</i>. <i>a</i> Svælg, <i>b</i> Svælgganglie,
<i>c</i> Tentakel, <i>d</i> Øje, <i>e</i> Hjerneganglie, <i>h</i> Muskel, <i>i, k</i>
Lugteorgan, <i>l</i> Vagina, <i>m</i> Gælle, <i>n</i> Gat, <i>o</i> Uterus, <i>p</i>
Nyre, <i>f, q, t</i> forsk. Arterier, <i>r</i> Forkammer, <i>s</i>
Hjertekammer, <i>u</i> Lever, <i>v</i> Ovarium, <i>w</i> Mave, <i>x</i> Fodganglie,
<i>y</i> Laag, <i>z</i> bageste Afsnit af Foden, <i>1</i> Sugeskaal, <i>2</i> Fod,
<i>3</i> Høreorgan, <i>4</i> Spiserør, <i>5</i> Snude, <i>6</i> Spytkirtel.</img>

<img>Fig. 2. <i>Pterotrachea coronata</i>, <i>a</i> Svælg, <i>b</i> Snude, <i>c</i> Øje, <i>d</i> Hjerneganglie,
<i>f, r, t, v, w</i> forsk. Arterier, <i>g</i> Tarm, <i>e, i</i> forsk. Nerveknuder, <i>k</i> Lugteorgan,
<i>l</i> Hjertekammer, <i>m</i> Forkammer, <i>n</i> Gat, <i>o</i> Gælle, <i>p</i> bageste Afsnit af Foden,
<i>q</i> Vedhæng til denne, <i>x</i> Høreorgan, <i>u</i> forreste Del af Foden (»Kølen«).</img>
</chapter>

<chapter name="Kølsvin">
<b>Kølsvin,</b> se <sp>Køl</sp>.
</chapter>

<chapter name="Kølvand">
<b>Kølvand</b> (Søv.), den Stribe, der
fremkommer i Vandet, ved at Skibet skærer sin Vej
igennem dette. Som Regel vil K. danne en
Forlængelse af Køllinien, men i Sejlskibe, der
sejler Bi-de-Vind, vil Skibet drive noget ad Læ
til, og K. derfor vise noget op til Luvart.
Vinklen mellem K. og Kølen er et Maal for
Afdriften (se <sp>Kurs</sp>).
<i>C. B-h.</i>
</chapter>

<chapter name="Kølvandslinie">
<b>Kølvandslinie,</b> se <sp>Kølvandsorden</sp>.
</chapter>

<chapter name="Kølvandsorden">
<b>Kølvandsorden</b> (Søv.), Betegnelse for en
taktisk Formation for en Flaade ell. Eskadre, i
hvilken Skibene sejler i hverandres Kølvand i
indbyrdes lige store Afstande. I mindre
Afdelinger er Kommandoskibet enten forreste ell.
bageste Skib i Linien, og K. kaldes da henh.
»naturlig« ell. »omvendt«. Indgaar der mange Skibe i
