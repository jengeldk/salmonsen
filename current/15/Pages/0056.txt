V. Efter denne til Dels objektive
Bedømmelse i »store Træk« gaar man sædvanlig over
til mere indgaaende at betragte <sp>de enkelte
Legemsdele</sp> (for det følgendes Vedk.
henvises til de under <sp>Kvægracer</sp> givne
Afbildninger af Kvæg). Derved faar man
Lejlighed til at bedømme, om de Ejendommeligheder
ved Bygningen er tilstrækkelig fremtrædende,
som dels liver for sig, dels under eet bidrager
til at give Dyret dets særlige <sp>Præg</sp>, det
Udseende, som tyder paa Tilstedeværelsen af netop
de Evner, vedk. Race ell. Brugstype sidder ell.
bør sidde inde med. Da nu Dyrets
Produktionsevne først og fremmest afhænger af <sp>de</sp>
vigtige Organers Udvikling, som udfylder det
meste af Bryst- og Baglivshulerne
(Aandedræts-, Kredsløbs- og Fordøjelsesorganerne), er
det indlysende, at kun det Dyr, som har en
<sp>rummelig</sp> (bred og dyb) <sp>Brystkasse</sp> og
en <sp>passende fyldig</sp> (hverken spændt ell.
for meget hængende) <sp>Bug</sp>, kan kaldes et
velbygget og m. H. t. Ydedygtighed »lovende«
Individ. Hvad Brystet ang., vil dog den
Forskel, der hos Dyr af forsk. Racer er i Fylden
af Bløddelene paa Brystkassens Sider, bevirke,
at Malkedyret tilsyneladende har et smallere
Bryst end Dyret af Kødrace; men derfor maa
man ogsaa hos Malkedyret i en god
Ribbensrunding have Garanti for, at selve Brysthulen
er rummelig ɔ: indeholder veludviklede
Lunger. Omvendt vil hos Køddyret den rigelige
Kød- og Fedtmasse paa Brystet kunne bevirke,
at dettes Sider synes flade. Mangler Brystet
Dybde, tyder det som Regel paa daarlige
Ernæringsforhold ell. paa langvarig Sygdom under
Opværksten; er Bredden af Brystet
mangelfuld, vil Aarsagen som oftest være den, at
Dyret i sin Ungdom har faaet for lidt
Bevægelse i det fri. Den Slags Mangler kaldes
Udviklingsfejl (se <sp>Husdyravl</sp>). — Den
<sp>relative</sp> Magerhed og Slaphed i Muskelsystemet,
som karakteriserer Malkekvæget, bidrager til,
at Afstanden mellem Bibbenene bliver stor;
hertil hjælper ogsaa den Omstændighed, at
Bryst- ell. Byghvirvlernes Længde hos dette K.
er større end hos Kødkvæget. Baade den gode
Afstand mellem Ribbenene og den forholdsvis
lange Ryg samt Mager- og Tørheden af
Muskelsystemet regnes for <sp>indirekte
Malketegn</sp>, fordi de tyder paa, at Dyret især har
omsat Føden i Mælk. — Hos Kødkvæget bør
altid <sp>Ryggen</sp> være bred og kødfuld (godt

<img>Fig. 2. Fortænder af Kvæg i forsk. Alder (<i>Wilckens</i>).</img>
