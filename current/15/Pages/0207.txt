(Paris 1515). I nyere Tid er de bl. a. udgivne
af <sp>R. Nyerup</sp> (Kbhvn 1828) og af <sp>Axel
Kock</sp> og Carl af <sp>Petersens</sp> (»Östnordiska
och latinska medeltidsordspråk«, I—II (Kbhvn
1888—94], med udførlig Indledning og
Kommentar).
<i>V. D.</i>
</chapter>

<chapter name="Laan">
<b>Laan</b> (jur.) kan enten være L. til Brug eller
L. til Eje, alt efter som selve den laante Ting
skal tilbageleveres Laangiveren (L. til Brug),
ell. blot en Ting af samme Art skal restitueres
ham (L. til Eje).

<sp>L. til Brug</sp> forudsætter, at Tingen
udlaanes <sp>uden Betaling</sp>, da Retsforholdet i
modsat Fald kaldes Leje. Alle Ting kan
udlaanes til Brug, men ved Ting, der fortæres
ved Brugen, er Formodningen for, at L. til Eje
er tilsigtet. Ved Tingens Modtagelse i L. til
Brug faar Laantageren en efter dansk Ret som
tinglig beskyttet Ret til at besidde og bruge
Tingen, en Ret, der dog, da den tilstaas uden
Vederlag, i Alm. maa betragtes som en Gaveret,
se <sp>Gave</sp>. Brugen kan være indrømmet paa en
bestemt Tid (<i>oommodatum</i>) ell. — hvad der har
Formodningen for sig — kun være tilstaaet
saaledes, at Laangiveren til enhver Tid kan kalde
Tingen tilbage (<i>precarium</i>), hvilket sidste han
derhos altid kan, naar Laantageren omgaas
Tingen imod Aftalen ell. i øvrigt paa retsstridig
Maade (Fremlaan er i Reglen retsstridig, se
D. L. 5—8—12, N. L. 5—8—15). Ved
Modtagelsen af Tingen i L. til Brug bliver Laantageren
paa sin Side forpligtet til igen at tilbagelevere
Laangiveren den samme Ting i uforringet
Stand. Da denne Pligt kun er en med
Opbevaring forbunden Afleveringspligt og ikke
normalt forudsætter Formueopofrelser fra
Laantagerens Side, er efter dansk og norsk Ret
Fuldmyndighed — 21 Aars Alderen — ikke
nødvendig for at kunne paadrage sig denne
Pligt, men personlig Myndighed — 18 Aars
Alderen — er nok. I Norge anses heller ikke
saadan fornøden. Dog maa Fuldmyndighed
kræves, for at Laantageren skal ifalde det
abnormt strenge Ansvar efter; D. og N. L. 5—8—1.
Efter denne Lovens Art. er Laantageren nemlig
ikke blot ansvarlig for Tingens uforringede
Tilbagegivelse efter de alm. Regler, saaledes
at han altsaa maa betale Erstatning, hvis
Tingen ved Hans egen ell. hans Folks Brøde
forgaar ell. forringes, ell. hvis Skaden skyldes
Dyr i hans Hold, men han bliver ogsaa
ansvarlig, selv om Skaden er i enhver Henseende
ganske tilfældig — idet den f. Eks. er sket ved
Ildebrand ell. Indbrud — og saaledes ikke paa
nogen Maade kan regnes ham til Last.
Undtagelse fra denne strenge Regel er kun gjort,
for saa vidt Laantageren omkommer sammen
med det laante, D. og N. L. 5—8—2, ell.
Laangiveren ikke selv har sluppet Tingen af sin
Besiddelse i Laanetiden — jfr, at han f. Eks. har
ladet sin Kusk følge med det udlaante Køretøj
— (D. og N. L. 5—8—8). Og fremdeles gælder
Reglen kun ved Løsøre og kun i Mangel af
anden Aftale, og naturligvis skal heller ingen
Erstatning svares, naar Undergangen ell.
Forringelsen skyldes Egenskaber ved selve Tingen
ell. er en ligefrem Følge af den indrømmede
Brug.

<sp>L. til Eje</sp> (<i>mutuum</i>), hvorved
Ejendomsretten over Tingen overdrages Laantageren,
saaledes at han senere skal tilbagegive ikke
samme konkrete Ting, men en lige saa god Ting
af samme Art, er kun praktisk ved Pengelaan
ell. L. af andre fungible Ting (Varer), jfr at en
Husbeboer i en snæver Vending af en anden
do. laaner Kaffe ell. Sukker. Forud for L.'s
Ydelse vil ofte gaa et Løfte fra den eventuelle
Laangiver om at yde L.. og Laantageren faar
i saa Tilfælde Ret til at fremtvinge dette
Tilsagns Opfyldelse ell. kræve Erstatning, hvis det
ikke holdes. Naar en Person forstrækker en
anden med Penge, vil det undertiden være
tvivlsomt, om en Gave er tilsigtet, ell. Pengene
skal betales som L.; det afgørende vil her
være, hvad Modtageren af Pengene efter
Omstændighederne med Føje maatte være berettiget
til at opfatte som Meningen. Til at paadrage sig
Pligt til at tilbagebetale L. til Eje kræves
Fuldmyndighed. Hvornaar L. kan fordres
tilbagebetalt, vil naturligvis i Reglen fremgaa af
Aftalen, men i modsat Fald vil det i Reglen paa
Anfordring kunne forlanges tilbagebetalt,
ligesom Gælden ogsaa forfalder i Tilfælde af
væsentlig Misligholdelse af Aftalen. Forfaldsdagen
for saavel Hovedstol som Rente kan Parterne
i øvrigt fastsætte, som de vil dette gælder nu
efter dansk Lov af 28. Febr 1874 Nr 20 § 1
ogsaa, selv hvor der af L. skal svares en aarlig
Rente. Men ved Gældsforhold af længere
Varighed er det sædvanlige dog, at Gælden
fastsættes at skulle afdrages i visse Terminer,
og de almindelige Terminer er da i
Danmark og Norge 11.—18. Juni og 11.—18.
December. For L. vir Laangiveren ofte have
betinget sig et Vederlag, undertiden saaledes, at et
større Beløb end det laante skal tilbagebetales,
mtn oftest i Form af <sp>Rente</sp>. Større L., som
Stater, Kommuner, Banker o. s. v. optager,
stiftes ofte ved offentlig Udbydelse af L., og
Indfrielsen af dette sker da ofte efterhaanden
ved Amortisation e. l. Skriftlige Beviser for
L. kaldes <sp>Gældsbreve</sp>. Flere ny Love
hjemler L. af Statskassen i sociale Øjemed, saaledes
til Byggeforeninger, til Oprettelse af
Husmandsbrug, til Fiskere og til Udstykningsforeninger.
Oftest ydes disse Laan gennem den ved en Lov
af 1904 oprettede Statslaanefond.
<i>R. B.</i>
</chapter>

<chapter name="Laanebestyrelse">
<b>Laanebestyrelse</b> kaldes Organer, der
medvirker ved Udlaan af Overformynderiets
Midler til Anbringelse i fast Ejendom. En L. er
oprettet for hver af Landets Amtsraadskredse og
bestaar af 3 Medlemmer, der sammen med
Overformynderen træffer Afgørelse om Udlaan
af Instituttets Pengemidler.
<i>K. Hch.</i>
</chapter>

<chapter name="Laanekasse">
<b>Laanekasse,</b> et anonymt Selskab, hvis
Øjemed, som Navnet angiver, er at skaffe billige
Laan til Lysthavende. Det adskiller sig fra
Kreditforeningerne derved, at medens det i disse
er Laantagerne, Pantedebitorerne, der er
Selskabets Interessenter og som saadanne raadige
over dette, er der i L. indskudt Fond, hvoraf
Udlaan gøres, hvorfor Interessentretten
tilkommer Indskyderne af dette Fond. En
midlertidig kommunal L. med det Formaal at yde
Kommuner midlertidige Laan til Udførelse af
visse Arbejder ell. Afhjælpning af en særlig
