Konfereneen i 1830, som efter den gr. Frihedskrig
førte til Anerkendelsen af Grækenlands
Uafhængighed ved London-Protokollen af 3. Febr
1830 og Traktat af 7. Maj 1832. Paa L.-K. 1830
gav Stormagterne endvidere deres Tilslutning
til Belgiens Adskillelse fra Nederlandene
(Traktater af 15. Novbr 1831 og 19. April 1839,
hvorved tillige Belgiens Neutralitet garanteredes). 13.
Juli 1841 undertegnedes i London den saakaldte
Strædekonvention, iflg. hvilken Strædet ved
Dardanellerne og ved Bosporus var lukket for alle
ikke-tyrk. Krigsskibe; ved Pontustraktaten ang.
Sortehavet, undertegnet i London 13. Marts
1871, anerkendtes det dog, at Tyrkiet var
beføjet til i Fredstid at aabne Stræderne for
venligsindede og allierede Magters Krigsskibe, og
samtidig ophævedes de Bestemmelser i
Paris-Freden af 30. Marts 1856, der forbød Rusland
o. a. Magter at holde Krigsskibe i Sortehavet.
L.-K. 1850 førte til Anerkendelsen af det danske
Monarkis Integritet ved Protokol af 2. Aug.
1850, hvorhos den danske Tronfølge
anerkendtes ved London-Traktaten af 8. Maj 1852. Paa
en Konference i 1863 sluttedes Traktaten af 13.
Juli s. A., der anerkendte Prins Vilhelm af
Danmark som Georg I, Grækernes Konge.
Under L.-K. 20 Apr.—25. Juni 1864 sluttedes den
9. Maj Vaabenstilstand mellem Danmark og de
tyske Stormagter, hvorimod forsk. paa
Konferencen drøftede Mæglingsforslag ikke førte til
nogen Fredsslutning. 11. Maj 1867
garanteredes i London Luxembourgs Neutralitet. En
L.-K. vedtog 10. Marts 1883 et senere ændret
Reglement for Skibsfarten paa Donaus nedre
Løb. L.-K. om Søkrigsret 1908—09 førte 26.
Febr 1909 til Undertegnelsen af
London-Deklarationen. 30. Maj 1913 undertegnedes
Balkanfreden, hvorved Tyrkiet maatte afstaa
Størstedelen af sit europ. Omraade til Grækenland,
Bulgarien og Serbien. Endelig kan nævnes, at
Tysklands Erstatningsforpligtelser i H. t.
Versailles-Traktaten paa en Konference i London i
Maj 1921 af de allierede Magter blev fastsat til
132 Milliarder Guldmark, som skulde erlægges
ved Udstedelse af 3 Serier amortisable 5 %
Obligationer paa henholdsvis 12, 38 og 82
Milliarder Guldmark.
<i>G. R.</i>
</chapter>

<chapter name="London-Protokollen">
<b>London-Protokollen,</b> der undertegnedes 2.
Aug. 1850 af Repræsentanter for Danmark,
Sverige-Norge, England, Frankrig og Rusland, gik
ud paa at fastslaa de nævnte Magters
enstemmige Ønske om at opretholde det danske
Monarkis Integritet. Ved <sp>London-Traktaten</sp>
af 8. Maj 1852, der tillige blev undertegnet af
Preussen og Østerrig, anerkendte de
paagældende Magter dels paany det danske Monarkis
Integritet og dels, at Arvefølgen overdroges til
Prins Christian (IX) af Glücksburg og hans fra
Ægteskabet med Prinsesse Louise af Hessen
stammende mandlige Afkom, efter
Førstefødselsretten og fra Mand til Mand. Denne Traktat, der
senere blev tiltraadt af en Række andre
Magter, dog ikke af det tyske Forbund, udgør den
folkeretlige Basis for den danske Tronfølgelov
af 31. Juli 1853. — Om andre i London
afsluttede Traktater se <sp>London-Konferencer</sp>.
<i>G. R.</i>
</chapter>

<chapter name="London-Traktaten">
<b>London-Traktaten,</b> se
<sp>London-Protokollen</sp> og <sp>London-Konferencer</sp>.
</chapter>

<chapter name="Long, Edwin">
<b>Long</b> [£åŋ], <sp>Edwin</sp>, eng. Maler, f. 1839
i Bath, d. 15. Maj 1891 i Hampestead. Efter
Læretiden i London rejste han til Spanien, hvor
han særlig studerede Velasquez, derefter til
Orienten. Han malede, foruden Portrætter,
talrige flistoriebilleder, Arbejder, der med
Hensyn til Kunstværd blev stærkt omstridt, men
i alt Fald opnaaede meget store Priser og høj
Publikumsgunst. Hans populæreste Værk er
»Babylonisk Kvindemarked« (1875). Andre
bekendte: »Posada« (1864), »Zigeunerne og Filip
III« (1872), »Diana eller Kristus«, »Ægyptisk
Fest« (1877). L. blev 1881 Medlem af Akademiet.
<i>A. Hk.</i>
</chapter>

<chapter name="Long, George">
<b>Long</b> [£åŋ], <sp>George</sp>, eng. klassisk Filolog
og meget skattet populær Forf., f. i Poulton i
Lancashire 4. Novbr 1800, d. i Portfield 10.
Aug. 1879. L. studerede i Cambridge, var
1824—28 Prof. i gl. Sprog ved Virginias Univ.,
1828—31 Prof. i Græsk ved det ny Univ. i London
og 1849—71 Lektor ved <i>Brighton College</i> i
klassiske Sprog. L. skrev 1830 en Afh. om Studiet
af Latin og Græsk, forfattede populære Bøger
om de ægypt. Oldsager og om de gr.
Billedhuggerværker i British Museum (1832—36), var
1830 en af Stifterne af <i>Royal Geographical
Society</i>, var Udgiver af <i>Penny Cyclopædia</i>,
<i>Biographical Dictionary</i> og forfattede fl. Værker
om Oldtidens Historie, geogr. Skr m. m.
<i>V. S.</i>
</chapter>

<chapter name="Long, Walter Hume">
<b>Long</b> [£åŋ], <sp>Walter Hume</sp>, eng.
Politiker, f. 13. Juli 1854 i Bath. Han tilhører en
gl vestengelsk Godsejerslægt og kom efter sin
Universitetsuddannelse ind i Underhuset som
konservativt Medlem for en Valgkreds i
Slægtens Hjemegn (Wiltshire), som baade hans
Fader og hans Farfader havde repræsenteret, og
skønt han senere valgtes i Liverpool
(1892—1900), i Bristol (1900—06) og i London
(1906—21), var han i al sin Færd en typisk
Repræsentant netop for den klassiske engelske <i>gentry</i>,
sund, forstandig, arbejdsom, grundhæderlig,
ivrig Lokal- og Landspatriot, fattig paa
Fantasi og Ideer. Med Dygtighed varetog han
Stillingen som parlamentarisk Sekretær ved <i>Local
Government Board</i> (Indenrigsministeriet)
1886—92, som Landbrugsminister 1895—1900 og som
Minister for <i>Local Government</i> 1900—05. Marts
1905 overtog han Ministeriet for Irland, et
Vidnesbyrd om, at den konservative Regerings
irske Forsoningspolitik var opgivet, og fra da
af træder han frem som en Hovedskikkelse bl.
de ubøjeligere Konservative, især i Tiden fra
Decbr 1905, da hans Parti gik i Opposition,
indtil Oktbr 1911, da disse Konservative vilde
gøre ham til Balfour's Afløser som Partiets
Underhusleder, men de mere moderne
Konservative gennemførte B. Law. Under
Verdenskrigen kom han ind i Koalitionsministeriet
Asquith som Minister for <i>Local Government</i>
og var en ivrig Talsmand for Værnepligtsloven.
Decbr 1916 blev han Koloniminister i Lloyd
George's første Ministerium, Jan. 1919
Marineminister i hans andet (i denne Egenskab
besøgte han Kbhvn). Febr 1921 trak han sig
tilbage og udnævntes Maj s. A. til
Overhusmedlem som Viscount L. of Wraxall.
<i>P. L. M.</i>
</chapter>
