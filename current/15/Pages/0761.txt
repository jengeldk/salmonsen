skulde opnaa en saa overordentlig Udbredelse
og gøre Forlaget til et af de største i Frankrig
og mest kendte i Udlandet. De første Serier,
<i>Bibliothèque dramatique</i> og <i>Théâtre
contemporain</i>, omfattede, som det fremgaar af Titlen,
kun dram. Arbejder, medens de flg., <i>Bibliothèque
contemporaine</i> og <i>Collection Michel L.</i> udstrakte
sig til hele Litteraturen og kom til at omfatte
Frankrigs betydeligste Forfattere saavel som en
Række af Udlandets Digterværker i Overs. 1850
trak Nathan L. sig tilbage fra Ledelsen, og
efter Michel's Død gik Firmaet over til Calmann
L. (1819—71) og dennes Sønner, <sp>Paul</sp>, Stifter
af <i>Revue de Paris</i> (d. 1900), <sp>Gaston</sp> og
<sp>Georges</sp>, der antog Navnet Calmann-L. og
forandrede Firmaet dertil.
<i>J. L. L.</i>
</chapter>

<chapter name="Levy, Moritz">
<b>Levy</b> ['le.vi], <sp>Moritz</sp>, dansk Bankdirektør,
f. i Kbhvn 16. Novbr 1824, d. i St Gervaix 12.
Juli 1892. Efter at have været i Handelslære i
Kbhvn og været ansat hos et stort Handelshus
i Hamburg gik han til Vestindien, men kom
1849 tilbage til Kbhvn, fik Ansættelse ved
Intendanturen og efter Krigens Ophør ved
Centralkassen i Flensborg og senere i
Statsbogholderiet. Derefter blev han Møntagent i Altona, i
hvilken Stilling han paa Regeringens Vegne
skulde gribe ind i de Transaktioner, der dreves
i Anledning af, at Rigsmønten var blevet
indført i Hertugdømmerne. Under sit Ophold i
Altona skrev han Artikler om økonomiske
Forhold i »Dagbladet« og udgav en Brochure om
Ændringer i Pengevæsenet. Da man var
blevet opmærksom paa hans betydelige finansielle
Evner, udnævntes han efter Krisen 1857 til
Kommitteret under Direktionen for
Nationalbanken og 1861 til kgl. Direktør i Banken. Til
sin Død stod han i Spidsen for dennes Ledelse,
og han forstod at bringe Friskhed og Liv ind
i Styrelsen, der hidtil havde været meget
bureaukratisk, idet han ikke veg tilbage for at
gennemføre store og betydningsfulde Reformer,
og samtidig vedligeholdt han stadig Princippet
om, at Banken maatte ledes saaledes, at den
først og fremmest var i Stand til at
vedligeholde et sundt og, solidt Pengevæsen i Landet.
Hans Navn er særlig knyttet til Møntreformen
1873 og Statsgældskonverteringen 1886.
1873—76 var han konstitueret Møntdirektør, i
hvilken Stilling han med stor Dygtighed ledede
Overgangen fra Sølv- til Guldmøntfod. 1881 var
han Regeringens Delegerede paa
Møntkonferencen i Paris, hvor han fremsatte et Forslag til
Hævelse af Sølvets Værdi, der vakte betydelig
Interesse uden dog — saa lidt som de fra
anden Side fremkomne Forslag — at give
Anledning til praktiske Foranstaltninger. L. nærede
megen Interesse for økonomiske Studier og har
skrevet en Del Afh. om økonomiske Forhold,
særlig i »Nationaløkonomisk Tidsskrift«,
ligesom han ogsaa med Iver deltog i
Forhandlingerne i »Nationaløkonomisk Forening«, hvis
Formand han var i en Aarrække. Han
omkom ved den Katastrofe, som 1892 ramte
Badestedet St Gervaix, hvor han opholdt sig
for sit Helbreds Skyld.
<i>(E. M.). C. Th.</i>
</chapter>

<chapter name="Lévy-Dhurmer, L.">
<b>Lévy-Dhurmer</b> [le'vi-dyr'mæ.r], <sp>L.</sp>, fransk
Maler, f. 1864 i Algier. L. var Litograf og
Keramiker, inden han ret viede sig til
Malerkunsten. Som Pastelmaler blev han en af
Frankrigs betydeligste Kræfter. Kendte Værker:
»Ceres' Mysterium«, <i>Les Roses d'Ispahan</i>,
Pastelalbum'et <i>Les mères pendant la guerre,
Aveugles de Tanger</i> (Luxembourg-Mus. i Paris),
»Eva« (Triptychon) o. m. a. i Olie og Kridt.
L. er ogsaa fremragende i Portrætfaget:
mange yndefulde Skildringer af Pariserinder,
endvidere L. Pichon, L. Bourgeois, Clemenceau
(købt 1919 af Paris' Byraad) etc. L. har ogsaa
virket som Billedhugger.
<i>A. Hk.</i>
</chapter>

<chapter name="Levy-Lavik, Ludovica">
<b>Levy-Lavik</b> ['le.vi-], <sp>Ludovica</sp>, f.
Dysten, dansk-norsk Skuespillerinde, f. 7. Septbr
1856 i Nakskov, d. 20. Oktbr 1922 i Kbhvn.
Allerede som Barn udførte hun Smaaroller ved
Lanner's Balletselskab paa »Alhambra«, kom
derefter til Kasino og fik snart Engagement ved
rejsende Selskaber i Danmark og Norge. I
Provinsbyerne deroppe spillede hun et
omfattende Repertoire, ikke mindst ved sin Mands,
den danske Skuespiller Bernhard Levy's
Selskab, men hun optraadte ogsaa paa
Privatscener i Kria, bl. a. som Cyprienne i »Lad os
skilles«, Gervaise i »Faldgruben«,
Kameliadamen og Thérese Raquin, i hvilke Roller hun
har vist sig som en smagfuld Skuespillerinde
med Energi og Intelligens. Langt mindre Held
fulgte hende i den danske Hovedstad, hvor
hun i korte Perioder havde Ansættelse ved
Dagmarteatret og Kasino. 1895—99 var hun
Elevinstruktrice ved Bergens nationale Scene,
derefter startede hun i Forening med sin Mand
af andet Ægteskab, den norske Skuespiller
Dore Lavik (d. 1908), Secondteatret i Kria, og
i de senere Aar virkede hun som
teaterkyndig Medarbejder ved norske Aviser. (<sp>Litt</sp>.:
»Teatret«, XV [Kbhvn 1916]).
<i>R. N.</i>
</chapter>

<chapter name="Levyn">
<b>Levyn,</b> se <sp>Zeolitter</sp>.
</chapter>

<chapter name="Levysohn, Salomon Frederik">
<b>Levysohn</b> ['le.visån], <sp>Salomon Frederik</sp>,
f. i Kbhvn 14. Oktbr 1858, dyrkede tidlig
Musik, blev Student 1876 og studerede nogle Aar
Polyteknik. Snart vandt dog hans Lyst til
Musikken Overhaand. I Studenter-Sangforeningen,
hvoraf han tidlig blev et skattet Medlem, var
hans Dirigent 1884—96, samt 1903—17, og har
som saadan indlagt sig stor Fortjeneste af
denne Forenings kunstneriske Udvikling.
Musikanmelder ved »Morgenbladet« 1885—1891. 1891
blev han ansat ved det kgl. Teater som
Operarepetitør, 1899 tillige som Musikarkivar og virker
der endnu i begge Egenskaber foruden
lejlighedsvis tillige som Dirigent i det kgl. Kapel.
En stor Del af de i hans Funktionstid opførte
Operatekster af det gl. Repertoire har han
revideret eller oversat. Som Formand for
Studentersamfundets Arbejderkoncerter har han
en betydningsfuld kunstnerisk Mission. Fra
hans Haand haves et Essay over Komponisten
C. F. E. Horneman (»Tilskueren«, 1922).
<i>A. H.</i>
</chapter>

<chapter name="Lew">
<b>Lew</b> [le<sub>u</sub>], Mønt og Regningsenhed i
Bulgarien og Rumelien (Franc) = 100 Stotinki
(Centimes). Af Sølvmønter præges 5, 2, 1 og
1/2 L. nøje efter den lat. Møntkonventions
Forskrifter; Guldmønter er kun blevne prægede i
ringe Mængder. Guldmønt og de med Guld
indløselige Banknoter har mod Sølvmønt en
betydelig Agio.
<i>(N. J. B.). Th. O.</i>
</chapter>
