størst Bet. for Holberg's Komedier, strakte
hendes Kunsts Omraade sig langt uden for
Pernillerne: Hendes friske Sangstemme tillod
hende at være en skæmtefuld Zerlina i »Don Juan«
ell. en rørende Anine i »Cendrillon«, og i
Skuespillet kunde hun baade virke ondsindet som
Jomfruen i »Gulddaasen« og varmhjertet som
Mad. Warberg i »Jægerne«. L. var en sanddru
og naturlig Kunstnerinde, men da hendes
Ansigt savnede Skønhed og hendes Fremtræden
Charme, naaede hun ikke fuld Anerkendelse
uden for Holberg. Efter at være kommet til
Skade paa Scenen og blevet halt spillede hun
i nogle Aar med en Klods under Foden, men
maatte allerede 18. Juni 1830 optræde sidste
Gang som Mad. Hank i »Nørreports Vagt Sct
Hansdags Aften«. Louise Phister blev hendes
Arvtager i Holberg's Komedier. — 1811 ægtede
Jfr. Sølver <sp>Georg Julius L.</sp>, dansk
Skuespiller, f. 11. Marts 1788 i Kbhvn, d. 1. Jan.
1845 smst. Han uddannedes paa den dramatiske
Skole og var fra 1809 en tækkelig, men ensartet
Elsker; han optraadte sidste Gang 1838 og
varetog fra 1827 med stor Paalidelighed
Regissørposten ved Teatret. (<sp>Litt</sp>.: <sp>Overskou</sp>,
»Den danske Skueplads«, IV; V; <sp>Edgar
Collin</sp>, »Holberg'ske Skuespillere« i Jubeludgaven
af Komedierne, III [Kbhvn 1884]).
<i>R. N.</i>
</chapter>

<chapter name="Liebe, Carl Christian Vilhelm">
<b>Liebe</b> ['li.b<sub>ə</sub>], <sp>Carl Christian
Vilhelm</sp>, dansk Jurist og Politiker, f. i Roskilde
30. Novbr 1820 som Søn af Universitetsforvalter
L., d. 24. Aug. 1900. Han blev <i>cand. jur.</i> 1841
og Højesteretssagfører 1851. I denne Stilling
erhvervede han sig snart en betydelig Anseelse
ved sin klare og fintformede Tale, sin store
Kundskabsfylde og sin udprægede praktiske
Sans. 1855 defenderede han under
Rigsretssagen mod Ministeriet Ørsted Ministrene
Tillisch, Sponneck, Bluhme og Scheel, og
Proceduren mellem ham og Brock, som af
Folketinget var valgt til Aktor, fastslog begges Ry
som den danske Advokatstands Førstemænd. L.
fik et stort og velhavende Klientel, navnlig
inden for Godsejerstanden, ligesom han i stor
Udstrækning benyttedes som jur. Konsulent af
offentlige Institutioner af forsk. Art og fik Sæde
saavel i Proces- som i Kirkekommissionen. I
Rigsdagen indtraadte han første Gang 1861, da
han valgtes til Folketingsmand for
Roskilde-Kredsen, og da han 1866 faldt i denne Kreds,
udnævntes han til kongevalgt Medlem af
Landstinget. 1869 blev han Landstingets Formand og
beklædte denne Stilling, indtil han 1894
nedlagde den p. Gr. a. Alder. Han var en myndig
og dygtig Formand, hvis Afgørelser altid var
nøje gennemtænkte og formelt uangribelige, og
hvis Udtalelser fra Formandspladsen var
prægede af en ejendommelige fornem, lidt kølig
Værdighed. Ved sin Personligheds Vægt øvede
L. i det stille en betydelig Indflydelse i
Landstinget, men han ønskede, skønt afgjort
Højremand, aldrig at træde stærkt frem i den
politiske Strid, og hans Raad gik, da Kampen
antog en skarpere Karakter, i Reglen i
forsonende og udjævnende Retning. To Gange
opfordredes han til at overtage en
Ministerportefeuille, men afslog det. 1895 nedlagde han sit
Mandat som kongevalgt Landstingsmand og
traadte ligeledes tilbage som Advokat, hvorefter
han fik Titel af Gehejmekonferensraad.
<i>N. N.</i>
</chapter>

<chapter name="Liebe, Johanne Emilie og Johannes Theodor Julius">
<b>Liebe</b> ['li.b<sub>ə</sub>], 1) <sp>Johanne Emilie</sp>, født
<sp>Egense</sp>, dansk Operasangerinde, f. i Kbhvn
31. Oktbr 1831, d. smst. 5. Maj 1881, kom som
Barn ind paa det kgl. Teaters Balletskole, men
forlod snart denne og debuterede 27. Apr. 1853
som Adelaide i »Røverborgen«. Hendes høje,
klangfulde og bøjelige Sopranstemme, der var
uddannet af C. Helsted, i Forbindelse med et
ikke ringe Fremstillingstalent og et stateligt
Teaterydre, der kun skæmmedes af en Fejl ved
det ene Øje, bragte hende efterhaanden et
meget betydeligt Repertoire, særlig bl. Operaens
talrige Elskerindeskikkelser: Anna i »Den hvide
Dame« og »Hans Heiling«, Agathe i
»Jægerbruden«, Zerlina, Elvira og Donna Anna i »Don
Juan«, »Iphigenia« (i Aulis), Margrete i »Faust«,
Pamina i »Tryllefløjten«, Charlotte i
»Sovedrikken«, Mathilde i »Wilhelm Tell«, »Liden
Kirsten« o. s. v. Hun optr. sidste Gang 4. Jan. 1876
som Dronningen i »Hans Heiling«. L. var gift med

2) <sp>Johannes Theodor Julius</sp>, dansk
Skuespiller og Operasanger, Søn af ovenn. A.
D. L., f. 24. Juni 1823, d. 2. Novbr 1893 i Kbhvn.
Efter at være bleven Student debuterede han
30. Decbr 1845 som Jacob i »Joseph og hans
Brødre«, og i 40 Aar — han optraadte sidste
Gang 25. Novbr 1885 — var han en trofast og
paalidelig Støtte for Repertoiret, om han end
aldrig naaede frem i første Rk. Bl. de
betydeligere af hans Operapartier nævnes Figaro i
»Barberen i Sevilla«, Dulcamare i
»Elskovsdrikken«, Don Bazilio i »Figaros Bryllup«,
Eleazar i »Jødinden«.
<i>S. L.</i>
</chapter>

<chapter name="Liebe, Carl Julius Otto">
<b>Liebe,</b> <sp>Carl Julius Otto</sp>, dansk
Højesteretssagfører, Søn af ovenn. C. C. V. L., f. i
Kbhvn 24. Maj 1860, Student 1877, <i>cand. jur.</i>
1882, Overretssagfører 1885, Højesteretssagfører
1889. Som Indehaver af en af Landets største
og fineste Sagførerforretninger og som en af
Højesteretsskrankens betydeligste
Advokatbegavelser har han i en Aarrække hørt til
sin Stands første Mænd; blev 1910 Formand
for Dansk Sagførerforening og 1919 ved
Sagførerraadets Oprettelse dettes Formand. Har
ogsaa som Medlem af den skandinaviske
Civillovkommission og af Bestyrelsen for de
nordiske Juristmøder deltaget i det jur. Samarbejde
mellem de nordiske Lande. Efter Opfordring
af Kongen dannede han 30. Marts 1920, til
Afløsning af Ministeriet Zahle, et Ministerium
med det Program at lade afholde ny Valg til
Folketinget. Efter at have opløst Tinget og
udskrevet Valg traadte Ministeriet, hvis
Dannelse havde fremkaldt stærkt politisk Røre, dog
allerede 5. Apr., efter Henstilling af Kongen,
tilbage.
<i>P. J. J.</i>
</chapter>

<chapter name="Lieben">
<b>Lieben</b> ['li.b<sub>ə</sub>n], tschekk. <sp>Libeñ</sp>, Flække i
Böhmen, Tschekkoslovakiet. Kommune nær ved
Prags Forstad Karolinental, nu indlemmet i
Prag. Flersidig Industri.
<i>N. H. J.</i>
</chapter>

<chapter name="Liebenau">
<b>Liebenau</b> ['li.b<sub>ə</sub>na^u] (tschek. <sp>Hodkovice</sp>),
By i Böhmen, Tschekkoslovakiet, 14 km SSV.
f. Reichenberg, Væverier samt Fabrikation af
Likør og Brændevin. 3000 Indb. Ved L. fandt
Juni 1866 et Sammenstød Sted mellem
Østerrigerne og Preusserne.
<i>N. H. J.</i>
</chapter>
