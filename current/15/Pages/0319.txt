dennes Pore atter ud i det fri, saa at den til
Blodets Iltning fornødne Luft stadig fornyes.
De med Vandet indkomne Smaaorganismer
(Infusorier, Diatomeer, Desmidiaceer o. l.)
indhylles i Svælgsækken i en Slim, afsondret af
Kirtelceller, der ligger i Sækkens rendeformede
Bund (<sp>Endostylen</sp>); i Endostylen fimres
Næringen bagfra fortil, derfra ad en Fimrebue paa
hver Side op til en dorsal Længdefure; dennes
Fimrestrøm fører Næringen bagtil, ind i
Maven, hvis Epithel er rigelig udstyret med
Fimrehaar og kan befordre Føden videre; efter at
de fordøjelige Dele er opløste af Tarmvæggens
Sekreter, udstødes Slimen og de dertil hæftende
Ekskrementer gennem Gattet. Røde
Blodlegemer mangler, og Blodet er uden Farve. Et
særlig sondret <sp>Hjerte</sp> savnes, men Karrene
pulserer. Under Svælgsækken ligger en
Karstamme, der modtager det venøse Blod fra
Legemet og afgiver Grene til Svælgsækken:
her iltes Blodet og samler sig saa til en fortil
gaffeldelt, under Chorda løbende Aare (Aorta).
Desuden er der et System af Leverportaarer;
det venøse Blod fra Tarmkanalen samler sig
i en Stamme, der forgrener sig i
Leverblindsækken, fra hvilken Blodet atter samler sig i
en Aare, der fører Blodet til det under
Svælgsækken liggende Kar.
<sp>Ekskretionsorganerne</sp> er korte, omtr. haandformede Rør, der
ligger i en Rk. paa hver Side i den snævre
Krophule saa langt, som Peribranchialhulen
naar; hvert Rør udmunder i Peribranchialhulen
med een Aabning, og hver af Rørets »Fingre«
er forsynet med korte Grene; disses indre
Aabning er, ligesom hos visse Børsteorme, lukket
af en stor Celle (Solenocyt), som bærer en lang
Fimretraad, der gennem Grenen rager ind i
Ekskretionsorganet. L. er særkønnede.
<sp>Kønsorganerne</sp> ligger mellem Bugvæggen og
Peribranchialhulen, i et Antal af nogle og tyve
paa hver Side; de har Form af sæklignende
Hulrum og er indbyrdes adskilte. Æg og Sæd
udtømmes ved Kønssækkenes Bristning i
Peribranchialhulen og føres gennem dennes Aabning
ud i Vandet, hvor Befrugtningen gaar for sig.
Æggets Kløvning er total, og som Resultat
fremgaar en <i>Blastula</i> (se <sp>Kløvningsproces</sp>);
det næste Embryonalstadie er en <i>Gastrula</i>, og
Fosteret sprænger nu Æghinden for at svømme
om i Havets Overflade som en lille fimreklædt
Kugle, der efterhaanden strækker sig efter
Længden. Larven har til at begynde med kun
een Gællespalte, de andre udvikler sig lidt efter
lidt; hver af disse oprindelige Spalter deles
senere i to ved en tungeformig Flig, der vokser
hen over Spalten. L.'s Klasse omfatter kun een
Slægt (<i>Amphioxus</i>, <i>Branchiostoma</i>) med 19
Arter, der staar hinanden meget nær, men bl. a.
adskilles ved Muskelsegmenternes Antal. De er
udbredte over alle Have (dog ikke de arktiske)
og holder til ved Kysten, især hvor Bunden er
Sand. L. (<i>A. lanceolatus</i>) er Slægtens
Repræsentant ved Europa; den forekommer alm. i
Middelhavet, ved Frankrig og England; ved
Skandinavien er den udbredt fra
Trondhjemsfjorden langs den norske Kyst og ned i
Kattegat, paa Dybder fra 4—24 m. L. bliver henimod
8 cm lang, hvilket er Maksimum for Slægtens
Størrelse; i frisk Tilstand er den noget
gennemsigtig, saa at man kan skimte Rygstrengen,

<img>Fig 1. Lancetfisk (<i>Amphioxus lanceolatus</i>), set fra venstre Side. Man skimter Finnebræmmens Straaler.
Rygmarv, Rygstreng og 26 Kønssække. De vinkelbøjede Linier er Skillevægge mellem Muskelafsnittene.
Den bageste, mørke Plet antyder Gattets Beliggenhed, den lidt længere fremme liggende Plet
Peribranchialhulens Aabning.</img>

<img>Fig. 2. Den forreste Del af <i>Amphioxus</i>' Legeme, <i>ch</i>
Rygstreng, <i>ci</i> Mundtentakler, <i>e</i> Pigmentplet, <i>end</i>
Endostyl, <i>fr</i> Finnestraaler, <i>gs</i> Gællespalter, <i>nt</i> Rygmarv,
med smaa Pigmentpletter, <i>ra</i> Blodkar, <i>vel</i> Velum,
<i>wo</i> Hjulorganet.</img>

<img>Fig. 3. Skematisk Tværsnit af <i>Amphioxus</i>. Snitte
er lagt gennem Svædgsækken. at Peribranchialhule,
<i>c</i> Krophule, <i>ch</i> Rygstreng, <i>dn</i> Spinalnerve, <i>e</i>
Endostyl, <i>f</i> Finnestraale i Rygfinnen, <i>g</i> Kønskirtel med
Æg, <i>hv</i> Levervene, <i>l</i> Leverblindsæk, <i>la</i> Aorta, <i>ly</i>
Lymferum, <i>mp</i> Sidefold, <i>my</i> Længdemuskel, <i>nt</i>
Rygmarv, <i>p</i> Svælgsæk, <i>r</i> Ekskretionsorgan, <i>tm</i>
Tværmuskel, <i>vn</i> Spinalnerve (motorisk). Bindevævet er
antydet ved de sorte Linier.</img>
