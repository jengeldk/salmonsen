har bygget Herregaarden Fritsøhus.
Ejendommen er i de senere Aar betydelig udvidet. L.
har fl. Sav- og Møllebrug, udfører Trælast og
Træmasse samt Fiskevarer, driver Skibsfart og
Skibsbyggeri samt Hvalfangst. Toldintraderne
udgjorde 1920 1029100 Kr. Handelsflaaden bestod
1. Jan. 1919 af 22 Dampskibe paa tilsammen
18561 Br. t, 6 Motorfartøjer paa tilsammen 689
t og 1 Sejlskib paa 51 t. Antagen Formue 1920
55364000 Kr og Indtægt 6910000 Kr. Af Banker
findes 6: L. Sparebank, L. Privatbank,
Brunlanes Sparebank, Hedrum Sparebank, Tjølling
Sparebank og en Afdeling af Norges Bank. Byen
har to Kirker, L. Kirke og Langestrands Kirke.
L. vælger sammen med de øvrige Byer i
Vestfold (Holmestrand, Horten, Sandefjord og
Tønsberg) 4 Stortingsrepræsentanter. Af stor Bet.
for L. er det 1880 oprettede <sp>L. Bad</sp> (s. d.);
ogsaa bekendt for den smukke Bøgeskov. 1902
hjemsøgtes Byen af en større Ildebrand,
hvorved 170 Huse brændte ned. L. gennemskæres
af Skiensbanen med Station nede ved Fjorden.
Ved Dampskibe staar L. i daglig Forbindelse
med Kria og Vestlandet og med Udlandet.
(<sp>Litt</sp>.: <sp>Aagaard</sp>, »L. og Omegns Industri
og Næringsliv« [1906]; <sp>Sørensen</sp>, »Bidrag
til L.'s Historie« [L. 1906]; <sp>O. A. Johnsen</sp>,
»L. Historie« [1921 fl.]).
<i>(J. F. W. H.). M. H.</i>

<img></img>
</chapter>

<chapter name="Larvik Bad">
<b>Larvik Bad,</b> norsk Bade- og Kursted ved
den lille By Larvik ved Skagerrakkysten, 5
Timers Jernbanerejse fra Kria. Der findes 2
kolde Kilder, en Jernkilde og en alkalisk,
kulsyreholdig Svovlkilde (Farriskilden), som
opdagedes 1876 af Dr. Holm og gav Stødet til Badets
Oprettelse (1880). Desuden anvendes Søvandet,
som pumpes op af Havet, til Badning.
Farrisvandet forsendes paa Flasker. Specialitet for
Badet er »Tangludsbade«, Udludning af den
jodholdige Tang, tilsat de varme Søbade, samt
Anvendelse af »Gytje«, Havslam, som
ophentes fra en Fjord tæt ved Larvik. Stedet
søges særlig af Patienter med Gigt,
Reumatisme, Stofskiftesygdomme, Slimhindekatarrer,
Anæmi og Nervesygdomme, ogsaa af
Rekreationssøgende. Sæson 25. Maj—20. Aug.
<i>E. F.</i>
</chapter>

<chapter name="Larvik Grevskab">
<b>Larvik Grevskab,</b> et af Norges
betydeligste Jordegodser, er opr. dannet af U. F.
Gyldenløve, som 1670 købte Hovedgaardene
<sp>Brunla</sp>, <sp>Halsen</sp> og <sp>Fritsø</sp> med tilhørende
Jernværk og Bondegaarde. Af disse og andet Gode
oprettedes 1671 — samtidig med at Byen L.
fik Købstadsrettigheder — <sp>Grevskabet
Laurvigen</sp> som det i Rang første Grevskab
i Norge og Danmark. Efter Gyldenløve's Død
kom det til hans Efterkommere, Greverne
Danneskjold-Laurvigen, og da den sidste af disse
døde uden mandlige Efterkommere, til Greverne
Ahlefeld, som igen 1805 solgte deres Rettigheden
til Kongen mod en større Sum, hvoraf
oprettedes et Pengefideikommis. Ved Freden i Kiel
forbeholdt Kongen af Danmark sig fremdeles
Grevskabet, men 1817 solgtes dette, hvis
Lensprivilegier dermed ophørte, til Private. (Dr. Y.
Nielsen, »Rejsehaandbog«). Den nuv. Ejer er
Frits Treschow. Godsets Hovedsæde,
Fritsøhus, ligger straks V. f. Byen. (<sp>Litt</sp>.: <sp>A.
Schelven</sp>, »Noget om Laurvig's Grevskab«
[1796]; »Topografisk Journal« [Hæfte 27, »Kria
1801]; <sp>O. A. Johnsen</sp>, »Larviks Historie«
[Kria 1921 fl.]).
<i>(J. F. W. H.). M. H.</i>
</chapter>

<chapter name="Larvikit">
<b>Larvikit,</b> en Varietet af Angitsyenit (se
<sp>Syenit</sp>). L.'s fremherskende Mineral er en
Feldspat (Natronortoklas), desuden Augit,
Biotit, Hornblende o. s. v. L. danner Kysten ved
Larvik og er p. Gr. a. den labradoriserende
Feldspats vakre blaa Farvespil blevet Genstand
