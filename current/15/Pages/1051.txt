1916 udkom i tysk bearbejdet Skikkelse under
Titelen »Wer war Jesus Christus?« er typisk
for hans teologiske Standpunkt, idet han heri
med fuld Anerkendelse af det værdifulde i den
liberale Teologis Metoder og Resultater
fastholder Kirkens gl. Tro paa Kristus; han har
ogsaa udgivet en Rk. enkelte Prædikener,
væsentlig fra Universitetsgudstjenester, og to
større Samlinger (»Predigten« [1892 og 1901]).
<i>H. M.</i>
</chapter>

<chapter name="Looft, Carl August">
<b>Looft</b> [lo.ft], <sp>Carl August</sp>, norsk Læge,
f. i Vestre Bærum 9. Febr 1863. L. tog med.
Eksamen 1889 og blev 1890—93 Underlæge ved
Lungegaardshospitalet i Bergen og Læge ved
Skt Jørgen's Hospital. Fra 1894 blev han
Bestyrer af Rosenberg's private Sindssygeasyl og
fra 1905 ved Ekelund Aandssvageskole. Paa
Studierejser i Udlandet uddannede han sig som
Børnelæge, og han har været Medstifter af
Bergens Spædbarnshjem. L. har bl. a. skrevet:
»Kliniske og ætiologiske Studier over psykiske
Udviklingsmangler hos Børn« (Disp. 1897).
Sammen med Armauer Hansen udgav han
»Lepra« (1897), men han er desuden Forf. til
en Mængde neurologiske og pædiatriske
Specialafhandlinger. L. paaviste først af alle
Leprabacillen i den glatte Spedalskhed, hvorefter
Sygdommens to Former havde fælles Oprindelse
(1891), og som den første i Norge paaviste han
Bakterier i Hjernerygmarvsvædsken hos Børn
med akut Poliomyelit.
<i>J. S. J.</i>
</chapter>

<chapter name="Loop, Henry">
<b>Loop</b> [£u.p], <sp>Henry</sp>, amer. Maler, f. 1831
i Hillsdale (New York), d. 1895. Hans
Uddannelse foregik i New York under H. P. Gray,
men væsentligst i Europa, under Conture i
Paris og paa Studierejser i Italien. I Amerika
(han virkede i New York) vandt han især Navn
ved sine ideale Kvindeskikkelser: »Undine«
(1863), »Clytia«, »Afrodite« m. m. Hans Hustru
og Elev, f. 1840 i New Haven, er
Portrætmalerinde.
<i>A. Hk.</i>
</chapter>

<chapter name="Loos">
<b>Loos</b> [lo.s], By i Nordfrankrig, Dep. Nord,
Arrond. Lille, ligger 2 km Ø. f. Haubourdin og
har (1910) 9897 Indb. Den har et gl., berømt
Cistercienserabbedi fra 1140, hvis Bygninger
blev rekonstruerede 1732 og nu benyttes til en
stor Straffeanstalt for Mænd og en
Forbedringsanstalt for Drenge. Bomuldsindustri, samt kem.
Industri. I Nærheden ligger Valfartsst.
<sp>Notre-Dame-de Grâce</sp>.
<i>N. H. J.</i>
</chapter>

<chapter name="Loos, Daniel Friedrich">
<b>Loos</b> [lo.s], <sp>Daniel Friedrich</sp>, tysk
Medaillør, f. 1735 i Altenburg, d. 1819 i Berlin,
Elev af Stieler i Berlin, Ludwig i Leipzig, blev
1756 Møntgravør i Magdeburg og virkede
senere i Berlin, hvor han blev Akademimedlem.
Han bragte tysk Medaillekunst renere Stil,
delvis under Samarbejde med Sønnerne
<sp>Friedrich</sp> og <sp>Gottfried</sp> (1774—1843,
Møntmester i Berlin): Medailler for Freden i Teschen
(1779), for det med. Overkollegiums Jubilæum
(1789), til Dronning Louise's 22-aarige
Fødselsdag (1798), til Minde om Bernstorff (1797), for
Slaget paa Reden (1801) og for de preussiske
Sejre 1814.
<i>A. Hk.</i>
</chapter>

<chapter name="Looström, Karl Ludvig">
<b>Looström</b> ['lo.ström], <sp>Karl Ludvig</sp>, sv.
kunsthistorisk Forf., f. 2. Febr 1848 i Sthlm,
studerede i Upsala, hvor han 1875 erhvervede
Doktorgraden for en Afh. om den dram. Kunst
i Sverige fra Gustaf III og Gustaf IV til 1800.
1880 blev han ansat som Amanuensis ved
Nationalmuseet i Sthlm og 1891 udnævnt til
Sekretær ved det kgl. Akademi for de skønne
Kunster, 1900—15 var han Intendant ved
Nationalmuseet. Af hans Værker kan fremhæves
i »Olaf Johan Södermark, hans lif och verk«
(1879), »Konstsamlingarna på Säfstaholm« (1882),
»Den svenska konstakademien under förste
århundradet af hennes tillvaro 1735—1835«
(1887—91) og Plancheværket »Från Nationalmusei
konstslöjdsamling« (med Tekst 1900—01). L. har
endvidere udg. fl. katalogiske Arbejder og fra
1892 Kunstakademiets, fra 1900
Nationalmuseets aarlige Meddelelser.
<i>R. B.</i>
</chapter>

<chapter name="Lope de Rueda">
<b>Lope de Rueda</b> ['låp<sub>æ</sub>-ð<sub>æ</sub>-'r<sub>u</sub>æð<sub>a</sub>], spansk
Dramatiker, f. 1510 (?), d. omtrent 1565 i
Cordoba, »Det sp. Skuespils Fader« —. som man
ikke ganske med Rette har kaldt ham — var
fra Sevilla og arbejdede der som Guldslager,
da han fik Lyst til at drage rundt i Spanien
som Leder af en Skuespillertrup. Fra omtrent
1544 vakte han derefter stormende Bifald hos
sine Landsmænd, som Skuespiller og Forf., idet
han var den første, der bragte Interessen og
Sansen for Komedie ud i Folket; Udstyret ved
hans Opførelser var primitivt og tarveligt, men
dog lejedes hans Trup til Forherligelse af
Hoffester og af kirkelige Højtideligheder som
Indvielsen af Domkirken i Segovia 1558 og Kristi
Legemsfest i Sevilla 1559, hvor han (ifølge
Arkivdokumenter) bl. a. gav et Stykke om den
forlorne Søn. Der siges, at han hædredes med
en Grav i Cordobas Domkirke, men sikkert er
det ikke. Cervantes og Antonio Pérez har set
L. spille og bevaret Mindet om ham. Hans
dramatiske Arbejder udgaves af hans Ven, den
valencianske Boghandler Juan de Timoneda
(Valencia 1567 — 2 Saml. —), og nogle af dem er
optagne i Moratin's <i>Origenes del Teatro
español</i> og i Böhl de Faber's <i>Teatro español
anterior á Lope de Vega</i>; men en fuldstændig ny
Udg, besørgede først Markien af La Fuensanta
del Valle (2 Bd, Madrid 1895, hører til
<i>Colccción de libros españoles raros ó curiosos</i>).
Senere er kommet en Udg. paa det sp. Akademis
Bekostning, besørget af E. Cotarelo y Mori
1908 (2 Bd). Fremdeles er at nævne <i>Registro
de representantes</i>, udg. af A. Bonilla 1917. De
fleste af Stykkerne er i Prosa, og det er dels
noget større <i>Comedias</i>, dels »Hyrdesamtaler«,
dels Smaafarcer, kaldte Pasos og svarende til
de senere Entremeses. De sidste er ypperlige,
af usædvanlig komisk Kraft og med højst livlig
og naturlig; Dialog; i de øvrige er de komiske
Partier, hvis løse Sammenhæng med
Handlingen næsten betegner dem som indskudte Pasos,
ogsaa det bedste. Komediernes Emner og endda
meget mere i dem er hentede fra ital. Noveller
og Skuespil, hvad man har paavist i det
enkelte. To af Komedierne og 6 Pasos er overs.
paa Tysk af M. Rapp (»Spanisches Theater«,
I [Hildburghausen 1868]).
<i>E. G.</i>
</chapter>

<chapter name="Lope de Vega">
<b>Lope de Vega</b> ['låp<sub>æ</sub>-ð<sub>æ</sub>-wæga], med sit
fulde Navn <sp>Frey</sp> (d. e. Ridder af en gejstlig
Ridderorden) <sp>Lope Felix de Vega
Carpio</sp>, sp. Digter, f. i Madrid 25. Novbr 1562, d.
smst. 27. Aug. 1635. Litteraturhistorien kender
