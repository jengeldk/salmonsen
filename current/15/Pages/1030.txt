forbavsende bratte Overgang mellem de rigeste og
fattigste Kvarterer.

<i>Lombard street</i> er Englands finansielle
Pulsaare; den løber ud til Børspladsen, der kan
betegnes som Hjertet i Rigets, hvad der for
det 19. Aarh.'s Vedk. næsten var ensbetydende
med Hjertet i hele Verdens Forretningsliv. Den
lille, trekantede Plads begrænses mod N. af
<i>Bank of England</i>, en lang, lav, skummel
Bygning, mod Ø. af Børsen (<i>the Royal Exchange</i>)
med sin smukke, tempellignende Portal og mod
SV. af Raadhuset (<i>Mansion house</i>) med sit i
arkitektonisk Henseende højst beskedne Ydre.
Rigdommen, Forretningslivet og
Administrationen, alt er saaledes bunket sammen her; det
Virvar og den Vrimmel af Drosker og
Omnibusser, der findes her og i de udmundende
Gader, er af alle L.'s Seværdigheder, de døde
som de levende, den mest betagende. For
overhovedet at gøre det muligt for Fodgængere at
passere fra den ene Side af Pladsen til den
anden er der opført underjordiske Tunneler.
Fra Børspladsen gaar vi mod V. gennem
<i>Poultry</i> og <i>Cheapside</i> (egl. Købmandsgade). N. f.
<i>Cheapside</i> ligger Byens lille, karakteristiske
Raadhus, <i>Guildhall</i>, opført 1411, hvor <i>City</i>'s
Lavsoldermænd holder deres Møder. For
Enden at <i>Cheapside</i> knejser Robert Peel's Statue,
og herfra deler Byens Hovedaare sig i to. Paa
Hjørnet, hvor <i>Cheapside</i> støder sammen med
<i>St. Martins le Grand</i>, knejser tre vældige
Bygninger, indtil 1910 Sæde for
Hovedpostkontorerne med Generaldirektionen (alm. kaldet <i>St
Martins le Grand</i>), der nu er flyttet til ny
Lokaler i <i>King Edward's Street</i>. Vi bøjer af mod
SV., og forbi <i>Paternoster Row</i>,

<img>London's Omegn.</img>
