for det fødte Talent. Karaktererne, L.
fremstillede, var ikke alene Mennesker, men
fantasifulde Aandsværker, præget af Situationen,
Tiden og Landet, som skabte dem. Foruden at
være navnkundig som Oplæser var L. Forf. til
en Rk. kyndige dramaturgiske Essays; efter
hans Død udgav hans Hustru, Skuespillerinden
Olga L. f. Precheisen, hans »Kleine Schriften
dramaturg. u. theatergeschichtl. Inhalts«.
(<sp>Litt</sp>.: <sp>H. Laube</sp>, »Das Burgtheater«
[Leipzig 1868]; <sp>Edv. Brandes</sp>, »Fremmed
Skuespilkunst« [Kbhvn 1881]).
<i>R. N.</i>
</chapter>

<chapter name="Lewis">
<b>Lewis</b> ['£u<sub>i</sub>s], <sp>Leods House</sp>, af oldn.
<sp>Ljodhus</sp>, den største af Hebriderne ved
Skotlands Vestkyst, er mod S.
sammenhængende med <sp>Harris</sp> ved en smal, i Flodtiden
overskyllet Landtange. Dens Areal er 2270 km<sup>2</sup>
med 35000 Indb., hvoraf langt den overvejende
Del taler Gælisk. Den stejle Kyst er meget
indskaaren, og det indre er opfyldt af nøgne
Bjerge (Clisham 789 m) med fiskerige Søer og store
Moser, der leverer fortrinlige Tørv. Jordbunden
er i øvrigt ufrugtbar og frembringer kun en
Del Rug, Havre og Kartofler. Kvægavl og
Sildefiskeri er derfor Befolkningens Hovederhverv.
Hovedstaden og den vigtigste Havn er
<sp>Stornoway</sp>.
<i>N. H. J.</i>
</chapter>

<chapter name="Lewis, Edmonia">
<b>Lewis</b> ['£u<sub>i</sub>s], <sp>Edmonia</sp>, amer.
Billedhuggerinde, f. 1843 i Staten New York. Hun
var Datter af en Indianer og en Negerinde,
levede indtil sit 12. Aar et Naturliv ude i
Skovene; Synet af en Statue af Franklin skal
da, siges der, have vækket Kunstdriften hos
hende, og saa temmelig paa egen Haand bragte
hun sin Kunst op til noget virkelig
respektabelt. Saaledes gjorde den Buste af Oberst
Shaw, hun, dengang 22 Aar, udstillede i
Boston, endog betydelig Lykke. Fra 1867 slog hun
sig ned i Rom og sendte herfra sine Værker
til Hjemlandet. De bekendteste er »Døende
Kleopatra« (1876), de to, stærkt roste,
Grupper efter Longfellow's »Hiawatha«, »Madonna
med Barnet«, desuden adskillige Portrætbuster
Fra Tiden før Rom-Opholdet er Statuen af en
frigiven Slavinde.
<i>A. Hk.</i>
</chapter>

<chapter name="Lewis, Frederick Christian og John Frederick og Charles George">
<b>Lewis</b> ['£u<sub>i</sub>s], 1) <sp>Frederick Christian</sp>,
eng. Maler og Kobberstikker (1779—1856), Elev
af Stadeler, har stukket Haandtegninger af
ital. Mestere for Ottley's Tegneskole, en
Mængde Portrætter efter Th. Lawrence,
Tegninger af Claude Gelée o. m. a. Han malede
baade i Olie og Vandfarve adskillige
Landskaber (i South-Kensington-Museet, Woburn
Abbey m. v.).

2) <sp>John Frederick</sp>, ovenn.'s Søn, f. 14.
Juli 1805 i London, d. 15. Aug. 1876 i
Walton-on-Thames. Han studerede under Faderen;
allerede fra 1820 udstillede han Dyrbilleder,
senere efter vidtstrakte Rejser bl. a. til
Spanien og Ægypten blev han fornemmelig
Skildrer af orientalsk Liv. Hans Orientbilleder er
gedigen og fremragende Kunst, udført
minutiøst, men med malerisk Kraft. L., der 1827
var bleven optagen i Akvarelmalernes <i>Old
Society</i>, blev 1865 Medlem af Akademiet. Han
har med lige Held malet i Olie og Vandfarve.
Til hans bekendteste Værker hører
»Paaskedag i Rom«, »Tyrkisk Skole ved Kairo«,
»Harem«, »Gade i Kairo«, »Edfu«. Man har ogsaa
Litografier og Raderinger af ham.

3) <sp>Charles George</sp> (1808—80), foreg.'s
Broder, har særlig gjort sig bekendt ved sine
Stik efter E. Landseer.
<i>A. Hk.</i>
</chapter>

<chapter name="Lewis, George Cornewall">
<b>Lewis</b> ['£u<sub>i</sub>s], <sp>George Cornewall</sp>, Sir,
eng. Forf. og Statsmand, f. 21. Apr. 1806, d.
13. Apr. 1863. Han blev 1831 indskreven som
Sagfører, men foretrak at hengive sig til
litterære Sysler, særlig til Studiet af Oldtidens
Historie. Han var en flittig Medarbejder af lærde
Tidsskrifter, især <i>Edinburgh Review</i> (var
Udgiver heraf 1852—55), og skrev bl. a.
Afhandlinger »Om Brug og Misbrug af nogle
politiske Udtryk« (1832), »Om Autoritetens
Indflydelse paa Folks Meninger« (1849) og »Om
de romanske Sprogs Oprindelse og Dannelse«
(1835), der alle vidner om stor Lærdom og
Tankefylde. Hans Hovedværk er <i>Inquiry into
the credibility of early Roman history</i>, hvori
han skarpt optræder imod Niebuhr's Lære,
ligesom han i <i>Historical survey of ancient
astronomy</i> (1862) udtaler sig imod Bunsen's
ægyptologiske System. 1833—36 brugtes han af
Regeringen til at undersøge Irlands Fattig- og
Kirkeforhold og indgav herom værdifulde
Indberetninger, idet han bl. a. udtalte sig imod
den daværende statskirkelige Ordning.
1839—47 var han en af Kommissærerne for
Fattiglovens Udøvelse og valgtes derefter til
Underhuset indtil 1852, samt var i disse Aar
efterhaanden Understatssekretær i 3 forsk.
Ministerier. Ved Faderens Død 1855 arvede han
Baronettitelen, valgtes kort efter igen til
Underhuset og blev i Novbr s. A.
Skatkammerkansler indtil Febr 1858. Derimod afslog han denne
Post, da det liberale Parti i Juli 1859 paa ny
kom til Magten, for at give Plads for
Gladstone, og blev i Stedet Indenrigsminister, men
maatte i Juli 1861 overtage Krigsministeriet.
Han udfoldede i disse Stillinger stor
Arbejdsomhed og nød megen Tillid for sit Retsind og
Maadehold, men viste baade som Statsmand og
som Forf. større kritisk Sans end selvstændig
Skaberevne. 1863 udkom <i>Dialogue on the best
form of government</i>, hvori hævdes, at ingen
bestemt Regeringsform under alle Forhold maa
regnes for den bedste, og 1864 <i>Essay on the
administration of Great Britain from 1783 to
1830</i>.
<i>E. E.</i>
</chapter>

<chapter name="Lewis, Matthew Gregory">
<b>Lewis</b> ['£u<sub>i</sub>s], <sp>Matthew Gregory</sp>, eng.
Romanforfatter (1775—1818), var stærkt
paavirket af den tyske Romantik og oversatte
nogle af Bürger's Ballader. Hans Tilbøjelighed
gik i Retning af det rædselsfulde og mystiske,
hvilket han drev til en ukendt Højde i sin
Roman <i>Ambrosio, or the Monk</i> (1795), efter
hvilken han hyppig kaldes »Monk Lewis«. 1796
fulgte <i>The Castle Spectre</i> og senere de to
Samlinger <i>Tales of Terror</i> og <i>Tales of Wonder</i>, til
hvilke Walter Scott bidrog.
<i>(T. L.). I. O.</i>
</chapter>

<chapter name="Lewisburg">
<b>Lewisburg</b> ['£u<sub>i</sub>sbəg], By i den nordamer.
Stat Pennsylvania, ved Susquehanna, ligger i
en veldyrket Egn og har Møller og Savværker
og er Sæde for Bucknell Universitet. (1910)
3081 Indb.
<i>G. Ht.</i>
</chapter>

<chapter name="Lewis Carroll">
<b>Lewis Carroll</b> [£u<sub>i</sub>s-'kär<sub>ə</sub>£], Pseudonym
for <sp>Charles Lutwidge Dodgson</sp> eng.
