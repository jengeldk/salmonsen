1777, d. i Brighton 6. Jan. 1860. Sin Uddannelse
fik han paa det milit. Akademi i Woolwich.
En Tid opholdt han sig som Artilleriofficer i
Indien, men kom senere til Konstantinopel og
havde i de flg. Aar en Række diplomatiske
Sendelser i disse Egne. Hans antikvariske
Interesse vaktes navnlig 1800, da han foretog en
Rejse gennem Lilleasien. Da han senere havde
faaet den Opgave at vogte paa Kysterne af
Albanien og Morea, nyttede han Lejligheden til
at danne sig en anselig Samling af
Antikviteter, navnlig Mønter og Indskrifter, ligesom
han foretog en Række Undersøgelser. 1815 trak
L. sig tilbage fra Hæren og viede Resten af
sit Liv til antikvariske og topografiske Studier.
L. arbejdede meget omhyggeligt og var godt
inde i alle tekn. Spørgsmaal; hans Fremstilling
er klar og anskuelig. Af hans Skr er de
betydeligste: <i>Topography of Athens</i> (1821; senere
i 2. Udg. samt tysk og fr. Overs.), <i>Journal of
a Tour in Asia minor</i> (1824), <i>Travels in the
Morea</i> (1830), <i>Travels in Northern Greece</i> (1835),
<i>Numismata hellenica</i> (5 Dele med Supplement,
1854—59).
<i>H. A. K.</i>
</chapter>

<chapter name="Leal, G.">
<b>Leal</b> [l<sub>i</sub>a£], <sp>G.</sp>, se <sp>Gomes L.</sp>
</chapter>

<chapter name="Leal, M.">
<b>Leal</b> [l<sub>i</sub>a£], M., se <sp>Mendes L.</sp>
</chapter>

<chapter name="Leal, Valdes, Juan de">
<b>Leal</b> [l<sub>i</sub>al], <sp>Valdes, Juan de</sp>, sp. Maler,
f. 1630 i Sevilla, d. 1690 smst. V. L., Elev af
A. del Castillo, virkede især i Sevilla, hvor han
med ubestridelig Dygtighed i Kolorit og
realistisk Gengivelse udfoldede en meget stor, ret
hastværkspræget Produktion, delvis under
Indflydelse fra Værker af Murillo, hvem han i
øvrigt siges at have været alt andet end
venligesindet; efter Murillo's Død blev han den
førende i Sevilla, hvis Kirker rummer mange
af hans Arbejder. V. L. var med at grundlægge
Akademiet i Sevilla, virkede 1660—63 som
Kustos, 1663—66 som dets Præsident. Han var
tillige Billedhugger, Kobberstikker og
Bygmester. Uden for Hjemlandet (bl. a. Værker i
Karmeliterkirken og S. Francesco i Cordoba,
hvor han arbejdede en Tid) ses Malerier af
ham i Dresdens Gal. (S. Basco), Ermitagen i
Petrograd, Londons Nat. Gall.
(»Himmelfarten«) m. v. Hans Hustru <sp>Isabella V. L.</sp>,
f. <sp>Carasquilla</sp> (d. 1730) og Søn <sp>Lucas de
V. L.</sp> (1661—1724), var ligeledes Malere;
sidstnævnte udførte mange Fresker, især i Sevilla;
var ogsaa Kobberstikker. (<sp>Litt</sp>.: <sp>P. Lafond</sp>,
<i>Juan de Valdes L.</i> [Paris 1914 ff.]).
<i>A. Hk.</i>
</chapter>

<chapter name="Leamington">
<b>Leamington</b> ['£em<sub>i</sub>ŋt<sub>ə</sub>n], By og Badested i
Mellemengland, Warwicksnire, ligger 3 km Ø.
f. Warwick i en smuk Dal ved Avons Biflod
Leam. (1921) 28946 Indb. Sin Opkomst skylder
L. særlig sine Mineralkilder, som har været
kendt siden 16. Aarh.; men den var, indtil
den første Badeanstalt anlagdes 1786, kun en
lille By. Badene, tillige med den smukke,
fredelige og jagtrige Omegn, har gjort L. meget
besøgt. Kendt for Væddeløb.
<i>N. H. J.</i>
</chapter>

<chapter name="Leander-Taarnet">
<b>Leander-Taarnet,</b> se <sp>Kis-Kullesi</sp>.
</chapter>

<chapter name="Léandre, Charles">
<b>Léandre</b> [le'ã.dr], <sp>Charles</sp>, fr. Maler og
Karikaturist, f. 1862. Han studerede paa <i>École
d. beaux-arts</i> og er dygtig som Maler:
udmærkede Pasteller, især af Kvinder og Børn,
»Malerens Liv« (Allegori, 1906), Portr. af G.
Courteline (Luxembourg-Mus.), dekorative Arbejder
m. v. Han har dog især vundet Ry ved sine
Tegninger, der er strøede om i fr. Journaler
og Vittighedsblade. L. er en fortræffelig
Tegner, i egl. Forstand Karikaturtegneren, der
gennem Overdrivelserne forstaar skarpt at
fastholde Ligheden, samtidig med at han fører
sine Objekter — den brogede Verden af
Dagens Skikkelser — over i det ovenud absurde
og komiske. Sit bedste Studiefelt har han i
Montmartre-Tilværelsen (Album'et <i>Nocturnes</i>
etc.). Medens Toulouse-Lautrec — hans Fælle
som Montmartre-Skildrer — har Splinter af
Djævlespejlet i Øjet, har L.'s Øje ofte — som
det er blevet sagt — Lighed med de harmløse
konvekse ell. konkave Spejle, der gengiver
Skikkelserne i komisk Overdrivelse af Længde-
og Breddeforholdene. (<sp>Litt</sp>.: <sp>Klossowski</sp>,
»Die Maler von Montmartre« [1903]).
<i>A. Hk.</i>
</chapter>

<chapter name="Leandros">
<b>Leandros,</b> se <sp>Hero og Leandros</sp>.
</chapter>

<chapter name="Leane">
<b>Leane</b> ['£i.n], se <sp>Killarney</sp>.
</chapter>

<chapter name="Lear">
<b>Lear</b> [£i.<sub>ə</sub>], i de gl. Kilder Leir, Sagnkonge
i Britannien, Helten i Shakespeare's Tragedie
King Lear.
<i>I. O.</i>
</chapter>

<chapter name="Lear, Edward">
<b>Lear</b> [£i.<sub>ə</sub>], <sp>Edward</sp>, eng. Maler og
Litograf (1812—88). Han boede længe i Rom, hvor
han malede Prospekter fra Omegnen i Olie og
Akvarel, gjorde megen Lykke med sin
humoristiske Bog <i>The book of nonsens</i>, udgav paa
Grundlag af sine mange Rejser <i>Illustrated
journals of a landscape paintre</i> (med
Litografier af ham selv), illustrerede Tennyson o. a.
<i>A. Hk.</i>
</chapter>

<chapter name="Leaseholder">
<b>Leaseholder</b> ['£i.sho<sub>u</sub>£də] kaldes i eng. Ret
den, der har lejet ell. forpagtet fast Ejendom
for et vist Aaremaal, der kan være højst forsk.,
ved Leje af Bygninger ofte meget langt,
hyppigt 99 Aar. L. har en tinglig Ret over vedk.
Ejendom, men denne Ret følger, uanset at den
haves over en urørlig Ting, i de væsentligste
Henseender Reglerne om Løsøre (den hører til
de saakaldte <i>chattels real</i>).
<i>P. J. J.</i>
</chapter>

<chapter name="Leatherhead">
<b>Leatherhead</b> ['£eð<sub>ə</sub>hed], By i England,
Surreyshire, ligger 18 km ØNØ. f. Guildford
paa højre Bred af Mole og ved Banen fra
London til Dorking. C. 5000 Indb. L. har
Teglværker og Ølbryggerier.
<i>N. H. J.</i>
</chapter>

<chapter name="Leavenworth">
<b>Leavenworth</b> ['£ev<sub>ə</sub>nwəþ], By i den
nordamerikanske Stat Kansas ved højre Bred af
Missouri. Den er et meget vigtigt
Jernbaneknudepunkt og har Maskinværksteder, Støberier
og Mølledrift. I Omegnen brydes Kul. L. er
Sæde for en rom.-kat. Biskop og har en
Domkirke. Der findes fl. velgørende Institutioner,
deriblandt to Hjem for Negre, (1918) 23049
Indb. 5 km N. f. Byen ligger Fort L., en vigtig
Militærpost med Militærskoler. Her findes en
kolossal Bronzestatue af General Grant.
<i>G. Ht.</i>
</chapter>

<chapter name="Lebadeia">
<b>Lebadeia</b> [-'dæ^i-] (nu <sp>Liwadhià</sp>), By i
Boiotien, V. f. Kopais-Søen, mellem
Chæroneia og Helikon. Efter Pausanias skulde den i
den tidligere Oldtid have heddet Mideia. Den
laa ved Foden af et Fjeld, hvorfra Kilden
Hercyna udspringer. I Oldtiden var Byen kendt
ved <sp>Trofonios</sp>' berømte Orakel, der
allerede i 6. Aarh. blev raadspurgt af Kong
Kroisos. Trofonios' Tempel var smykket med en
Billedstøtte af Praxiteles. Allerede i Oldtidens
Slutning tiltog Byen i Bet., i Middelalderen blev

