Indførelse af ikke afkølet, frisk Luft, men saa
indføre den i rigelig Mængde.

Ved K. i Bryggerier bliver der først
Spørgsmaal om Afkøling af den fra Urtkedlen
kommende, næsten koghede Urt. Tilsyneladende ret
simpelt vilde det være at opsamle Urten i Kar,
der fungerede direkte som »Fordampere« i en
Kølemaskine (s. d.); men en nøjagtig Regulering
af Urtens Temp. vilde derved blive umulig, og
Metoden anvendes derfor ikke. Almindeligst
anvendes ved Urtens Afkøling, i alt Fald paa
dens senere Stadier, særlige Apparater,
<sp>Ølkølere</sp>, der virker ved, at Urten afgiver sin
Varme til Rørvægge, der holdes afkølede ved
en Kølevædske. Herved har man dog aldrig
benyttet <sp>Medstrømsapparater</sp>, d. v. s.
Apparater, i hvilke Vædsken, der skal afkøles,
strømmer i samme Retning som Kølevædsken,
da man ved saadanne selvfølgelig ikke engang
vilde kunne køle Urten helt ned til den
forholdsvis høje Temp., Kølevædsken har, naar den
løber af, <sp>Modstrømsapparater</sp>, d. v. s.
Apparater, i hvilke Vædsken, der skal afkøles,
og Kølevædsken strømmer i modsatte
Retninger, og ved hvilke man derfor kan tilvejebringe
en Afkøling omtr. til den indtrædende
Kølevædskes Temp., har man derimod ofte anvendt.
Man har f. Eks. benyttet Apparater, i
Hovedsagen bestaaende af to, i hinanden indstukne
Rør. Gennem det indvendige af disse ledede
man Urten, medens Vand, afkølet ved Is, eller
en ved en Kølemaskine afkølet Saltopløsning
strømmede i modsat Retning uden om dette
Rør, gennem det andet. Brugen af saadanne
»lukkede« Apparater har man dog nu helt
opgivet, skønt de kunde være ret virksomme; dels
var de meget vanskelige at holde rene, dels
betragter man det nutildags som en absolut
Nødvendighed, at Urten stadig »luftes« under
sin Afkøling. En saadan Luftning har man i
tidligere Tid ved Afkølingens Beg. alm. iværksat
paa den simple Maade, at man har ledet Urten
fra Kedlen til <sp>Svalebakker</sp>, flade Kar,
hvori den afkøledes ved Berøring med Luften.
Undertiden anbragtes roterende Vinger over
Svalebakkerne, hvorved stadig ny, kølig Luft
bragtes til at stryge hen over Urten. Naar saa
denne var blevet passende afkølet, lededes den
til et særligt Køleapparat, sædvanlig en
<sp>Lawrence'sk Rislekøler</sp>. En Form af dette
Apparat er nærmere omtalt under <sp>Afkøling</sp>,
S. 235. Det er af største Bet., at den Luft, der
kommer i Berøring med Urten, navnlig paa
Afkølingens senere Stadier, er saa ren som mulig,
hvorfor der i Urt-Kølerummene maa iagttages
den største Renlighed. Heldigst er det, naar
Luften er fuldkommen steril; men de Forsøg,
man har gjort med Benyttelse af saadan Luft
i Forbindelse med Rislekølere, er ikke helt
lykkedes. En fuldkommen Sikkerhed mod, at
Urten inficeres fra Luften, opnaar man derimod,
naar man til dens Afkøling udelukkende
benytter <sp>Velten'ske Kølere</sp>, hvis Anvendelse
derfor i den nyere Tid er blevet mere og mere
alm. En Velten'sk Køler er en stor, staaende
cylindrisk Beholder, hvis Indre, før Brugen af
den, kan steriliseres fuldstændig ved tilledet
Damp. Alle Aabninger til Luft paa Beholderen
er derhos forsynede med Bomuldsfiltre, som
bevirker, at kun steril Luft kan trænge ind i
den. I saadanne Beholdere indføres Urten
direkte fra Urtkedlen, hvorefter der i hver af
dem gennem et nær Bunden anbragt
gennemhullet Rør indpresses steril Luft, som ved at
boble op gennem Urten samtidig lufter og
afsvaler den. Den videre Afkøling iværksættes
først ved alm. Brøndvand og derefter ved
isafkølet Vand ell. ved en, ved en Kølemaskine
afkølet, Saltopløsning, der cirkulerer gennem
Slangerør, anbragte i Beholderen. Naar Urten
saaledes er tilstrækkelig afkølet, lader man den
i nogen Tid rolig henstaa til Klaring, hvorefter
den ledes til Gærkarrene. Naar Urten er
henstillet i disse til Gæring, er det den ved denne
Proces udviklede Varme, det gælder om at
bortføre. Dette gør man nutildags hovedsagelig ved
at holde Luften i Gærkælderen stadig afkølet
paa lgn. Maade som Luften i Oplagsrum (se
ndf.); men desuden maa man undertiden paa
visse Stadier af Gæringen yderligere afkøle den
gærende Urt mere direkte, hvad man vel endnu
ofte gør ved Hjælp af svømmende Beholdere
med Is. Anvendelsen af saadanne er dog
forbundet med visse Ulemper; undertiden hænder
det f. Eks., at de »drukner«, hvorved den
gærende Urt forurenes af Isen, og man benytter
derfor nu sædvanlig særlige Apparater,
gennemstrømmede af en Kølevædske, som Regel
Brøndvand, afkølet omtr. til 0°. Disse Kølere dyppes
i den gærende Urt, saaledes at de faar Plads
omtr. midt i Gærkarrene, paa hvis Side de
kan finde Understøtning, og de forbindes med
faste Tilløbs- og Afløbsrør for Kølevædsken ved
Gummislanger og Haner, saaledes at man nøje
kan regulere Urtens Temp. De forarbejdes af
fortinnet Kobber og formes enten som
Rørslanger (<sp>Rørkølere</sp>) ell. som flade Beholdere
med vandrette Skillevægge, der har en Aabning
skiftevis ved den ene og den anden af
Beholderens smalle Sider (<sp>Taskekølere</sp>),
saaledes, at Kølevædsken, der strømmer ind
forneden, nødes til at bevæge sig opefter i Siksak,
hvorved man sikrer sig en inderlig Berøring
mellem den og Beholderens Vægge. De Kældere
i et Bryggeri, hvor Øllet lagres i Fade, kan
naturligvis holdes afkølede ved Is; og ligger de
dybt, og er de godt beskyttede mod
Indtrængning af Varme udefra, vil der kun smelte saa
lidt Is, at frisk Forsyning dermed een Gang om
Aaret er tilstrækkelig. Derfor er Isafkøling af
Lagerkældere endnu alm., hvor man hver
Vinter tør regne paa let at kunne skaffe en
tilstrækkelig Mængde Is; men andre Steder maa
man ty til Anvendelse af Kølemaskiner, og
Kælderne holdes da afkølede ved Kølerør, som
Oplagsrum i Alm. (se ndf.). Paa lgn. Maade
afkøler man undertiden ogsaa Maltgørerier, i
hvilke Kornet lægges til Spiring paa Gulve (se
<sp>Malt</sp>), for at kunne foretage Maltningen ogsaa
i den varmere Aarstid.

I Mejerier kan der undertiden være Tale om
Installation af K. til Afkøling af Oplagsrum
for Mælk, Smør og Ost; mere almindeligt er
det dog, at man indskrænker sig til at afkøle
den nymalkede Mælk og Fløden, før den
kernes. Saadan Afkøling sker vel endnu i mindre
