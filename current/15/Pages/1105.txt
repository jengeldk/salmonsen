Livsstilling var han Bankier, men interesserede sig
samtidig meget for Politik og kom 1870 ind i
Underhuset, hvor hans Mening ofte kom til at
gøre sig gældende i Finans- ell.
Undervisningsspørgsmaal. 1872—80 var han Vicekansler for
Londons Univ. og derefter i 20 Aar dets
Repræsentant i Parlamentet; som saadan virkede
han bl. a. ivrigt for den saakaldte <i>University
Extension</i>, der har et lgn. Formaal som det
danske Folkeuniversitet. Nævnes maa desuden,
at han i Tidens Løb kom til at beklæde en
Rk. Hædershverv, 1890—92 var han saaledes
Formand for Londons Grevskabsraad, og
desuden har han været Formand i Londons
Handelskammer og bl. Londons Bankierer; endelig
var han Præsident i forsk. videnskabelige
Selskaber. Som Naturforsker stillede han sig
straks efter Fremkomsten af <i>Origin of species</i>
paa Darwin's Side, og hans meget omfattende
og gerne i let tilgængelig Form skrevne
litterære Produktion viser stærk Paavirkning fra
denne. Bl. hans Værker, der behandler saa
forskelligartede Emner som Instinktet hos
Insekterne, Blomsternes Bestøvning, de lavere
Dyrs Udvikling, Menneskets Forhistorie,
Pælebygninger m. m., kan her nævnes: <i>Monograph
of the Thysanura and Collembola</i> (1873), <i>On
the origin and metamorphoses of Insects</i>
(1874) samt <i>Ants, Bees and Wasps</i> (1883);
dernæst <i>Prehistoric times</i> (1865), der ligesom <i>The
origin of civilisation and the primitive
condition of man</i> oplevede fl. Udgaver, samt endelig
<i>The pleasures of life</i> (1887, dansk Oversættelse
1892).
<i>R. H. S.</i>
</chapter>

<chapter name="Luberon, Montagne de">
<b>Luberon</b> [ly'brå], <sp>Montagne de</sp>,
Bjergdrag i de sydfr. Kalkalper, Dept Vaucluse,
strækker sig fra V. til Ø. mellem Floderne Coulon
og Durance og naar en Højde af 1125 m o. H.
</chapter>

<chapter name="Lubilash">
<b>Lubilash,</b> d. s. s. <sp>Lomami</sp>.
</chapter>

<chapter name="Lublin">
<b>Lublin</b> ['lubl<sub>i</sub>n] (<sp>Ljublin</sp>), 1) Departement
i det sydøstlige Polen, grænser mod Ø. til
Volhynien, hvorfra det adskilles ved Bug, mod N.
til Siedlce, mod V. til Radom, hvorfra dret
skilles ved Weichsel, og mod S. til Galizien.
Arealet er 31160 km<sup>2</sup> med (1921) 2085557 Indb.
(imod 2507320 i 1911), 66,9 pr. km<sup>2</sup>; af disse
bor 83 % paa Landet. Af Nationalitet er 85,2 %
Polakker og Resten mest Lillerussere (mod Ø.)
og Jøder. Landet er en flad Slette. Jordbunden
•er gennemgaaende frugtbar og dannes af
Moræneler, mod SØ. dog af Sortjord. Underlaget
bestaar mod N. og Ø. af Kridtformationen, hvis
Kalksten træder i Dagen ved Weischel. Mod
Sydvest dannes Underlaget derimod af
Miocenformationen. Klimaet er moderat kontinentalt;
dog kan Vinteren bringe meget streng Frost.
Mod V. er den rom.-kat. Konfession
overvejende, mod Ø. den ortodokse (forhen
gr.-unerede). Jøderne er talrige og behersker ganske
Handelen. Agerbruget er den vigtigste
Næringsvej og drives med Omhu. Af Arealet benyttes
43 % til Agerland og Haver, 16,7 % til Eng og
Græsgang, 33,2 % til Skov. Af Kvæg holdtes
1921: 657873 Stkr. Hornkvæg, 119256 Faar,
444043 Svin og 326422 Heste. Industrien er i
Fremgang. Betydelig er Brændevinsbrænderiet
og Mølleindustrien. L. deles i 20 Kredse.

2) By i det sydøstlige Polen, Hovedstad i
Departement L., ligger 191 m o. H. ved venstre
Bred af Bistrzyca og har (1921) 94478 Indb. L.
er en velbygget By. Den har en rom.-kat.
Domkirke fra 13. Aarh., fl. gl. Klostre, et smukt
Raadhus og fl. a. betydelige Bygninger.
Handelen er ganske i Jødernes Hænder. Der
handles især med Korn og Uld. Industrien er
betydelig. Der findes Ølbryggerier, Dampmøller, Lys-
og Sæbefabrikker. L. er Sæde for en rom.-kat.
Biskop. I Middelalderen var L. en betydelig By
og beherskede det sydlige Polen's Handel. 1240
blev Byen ødelagt af Tatarerne, fra hvilke den
dog 1244 erobredes af Russerne. 1301 forenedes
den atter med Polen. 1831 erobredes Byen af
Russerne. L. blev 25. Aug. 1914 for en kort Tid
besat af Centralmagternes Hære og erobret 30.
Juli 1915. Fra 1. Oktbr. 1915 var Byen Sæde for
den østerr.-ung. Militærforvaltning i de besatte
Dele af Polen.
<i>N. H. J.</i>
</chapter>

<chapter name="Lubliner, Hugo">
<b>Lubliner,</b> <sp>Hugo</sp>, tysk dram. Forf. (under
Pseudonymet <sp>Hugo Bürger</sp>), f. i Breslau
22. Apr. 1846, d. i Berlin 19. Decbr 1911. Han
stammede fra en jødisk Familie og var først
Forretningsmand, men skrev allerede fra sit
17. Aar dramatiske Smaating. 1865 gjorde han
Lykke i Berlin med Enakteren »Nur nicht
romantisch«. Hans næste Stykke, »Der
Frauenadvokat« (1873), gik over alle tyske Scener,
ogsaa »Die Modelle des Sheridan« (1875) slog an.
Siden skrev han en Mængde Teaterstykker,
ikke betydelige, men underholdende. Nævnes
kan »Gabriele«, »Eine Frau ohne Geist«, »Auf
der Brautfahrt«, »Das fünfte Rad«, »Die lieben
Feinde«, »Ein kritischer Tag« og »Die
glückliche Hand«, der fremkom i L.'s Dødsaar. Med
Paul Lindau skrev han Lystspillet »Frau
Susanne«. Værdiløse er hans Romaner. (<sp>Litt</sp>.: <sp>K.
Fenzel</sp>, »Berliner Dramaturgie« [Hannover
1877]).
<i>C. B-s.</i>
</chapter>

<chapter name="Lublinski, Samuel">
<b>Lublinski,</b> <sp>Samuel</sp>, tysk Forf., f. i
Østpreussen 18. Febr 1868, d. i Weimar 26. Decbr
1910. Han var opr. Boghandler, men opgav
sin praktiske Virksomhed for Digtningen og
skrev de meget omtalte Tragedier »Der
Imperator« og »Kaiser und Kanzler« (den sidste
udkom først Aaret efter hans Død). Et
mærkeligt Arbejde er hans teoretiske Opgør med
Tiden i »Die Bilanz der Moderne« (Dresden
1904).
<i>C. B-s.</i>
</chapter>

<chapter name="Lubny">
<b>Lubny</b> ['£ubni] (<sp>Lubnij</sp>), By i Ukraine,
Guv. Poltava, ligger ved Sula og har 12000
Indb. Der handles med Korn og Frugt; aarlig
holdes i August et stort Marked. L. er en af
Rusland's ældste Byer og kendes allerede i 12.
Aarh.
<i>N. H. J.</i>
</chapter>

<chapter name="Lubok">
<b>Lubok,</b> se <sp>Bawean</sp>.
</chapter>

<chapter name="Lubowski, Edward">
<b>Lubowski</b> [lu'båfski], <sp>Edward</sp>, polsk
Digter, f. i Krakow 1839, fra 1865 bosat i
Warszawa. L.'s første Komedier gjorde p. Gr. a.
Mangler i Komposition og Karaktertegning ingen
Lykke. Han slog først igennem med Komedien
»Nietoperze« (»Flagermusene«, 1875). I dette
Stykke, hvor Karaktertegningen er
individualiserende og virkelighedstro og Handlingen
naturlig, skildres en broget Bande af Bagtalere,
»Flagermusene«, som for at tilfredsstille en
enkelt Persons Nag søger at ødelægge hans
foretrukne Medbejlers gode Navn og Rygte. L.
har senere skrevet talrige andre Komedier;
gentagne Gange har han paa ny behandlet
