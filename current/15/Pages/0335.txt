Den vigtigste Del af L. er Kornhandelen. Alle
Europas Stater med Undtagelse af Rusland,
Ungarn, Rumænien og Balkan-Staterne er nu
kornindførende, og deres Tilførsler faar de
fornemmelig fra Nordamerikas Forenede Stater,
Argentina, Rumænien, Kanada, Australien og
Britisk Indien. Mens Rusland forinden
Verdenskrigen var Hovedleverandøren af Korn, ligger
de fremtidige Produktions- og Udførselsforhold
i dette Land endnu saa usikkert, at dets Bet.
som Leverandør i den nærmeste Fremtid
vanskeligt kan bedømmes. Endnu i Slutn. af
1860'erne beløb de Forenede Staters Udførsel sig
kun til mindre end 1 Mill. t, men i Løbet af
1870'erne voksede den stærkt og naaede
1879—80 c. 7 Mill. t. I 1880'erne var der nogen
Tilbagegang p. Gr. a. det stigende Forbrug i
Landet selv, men i 1890'erne tog Udførslen, særlig
af Majs, igen et stort Opsving og udgjorde omkr.
Aarhundredskiftet c. 10 Mill. t aarlig. Med
Landets voksende Industrialisering og det hastigt
stigende1 Hjemmeforbrug, især af Majs har
Udførslen siden været stærkt aftagende, og den
androg i Aarene 1909—13 gennemsnitlig godt 4
Mill. t aarlig, hvoraf omtr. 3 Mill. t Hvede og
1 Mill. t Majs. Ogsaa Rusland sender fra
1870'erne stigende Mængder Korn til de
vesteuropæiske Markeder. Medens Udførslen af Korn
og Mel i Gennemsnit af Femaaret 1866—70 var
c. 1 1/2 Mill. t, var den i Femaaret 1876—80
vokset til 4—5 Mill. t, og den vokser yderligere
i 1880'erne og 1890'erne; dog har den været
store Svingninger underkastet p. Gr. a. de i
Rusland hyppig indtrædende Misvækstaar;
omkr. Aar 1900 naar Udførslen c. 7 Mill. t, og
i Aarene 1909—13 var den naaet op paa 10—11
Mill. t aarlig, hvoraf 4 1/2 Mill. t Hvede, 3 1/2
Mill. t Byg og henimod 1 Mill. t af Rug, Havre
og Majs; Rusland var da Jordens største
Korneksportør. Af næststørst Bet. var i Aarene før
Verdenskrigen Argentina, hvor Dyrkningen af
Hvede og Majs omkr. Aarhundredskiftet tog et
mægtigt Opsving, saaledes at Landet i 1909—13
gennemsnitlig kunde præstere en Udførsel af
hver af disse Kornsorter paa henimod 3 Mill. t.
Ogsaa fra Rumænien tog Udførslen vældig Fart
og naaede 1909—13 gennemsnitlig over 3 Mill. t,
fornemmelig Hvede og Majs. Britisk Indien
udfører især Hvede og Ris, Kanada og Australien
Hvede; af noget mindre Bet. er Udførslen af
Hvede fra Algérie og Bulgarien; sidstnævnte
Land har tillige nogen Udførsel af Majs. Under
Verdenskrigen, da Ruslands Kornudførsel
standsedes, og Ententelandenes Ernæringsforhold
krævede andre Tilførsler til Erstatning, foregik
en betydelig Udvidelse af Produktionen og
Udførslen af Hvede fra de Forenede Stater og
Kanada, en Udvidelse som imidlertid næppe
faar mere end midlertidig Bet. Af
Indførselslandene lægger Storbritannien Beslag paa langt
den største Del af Tilførslerne — endnu til
henimod 1870'erne indførte England kun omtr. lige
saa meget Hvede, som det selv producerede;
siden Slutn. af 1890'erne har det dækket over
75 % af sit Forbrug med fremmed Hvede, —
men ogsaa de andre europæiske Lande, hvor
Industrien i den sidste Menneskealder har været
i stærk Fremvækst, modtager store og stigende
Tilførsler af fremmed Korn; i første Rk.
kommer her Tyskland og Belgien, og dernæst
Frankrig, Italien, Holland, Schweiz og de
skandinaviske Lande. — Den internationale L. med
Dyr og disses Produkter tog noget senere
Opsving end Kornhandelen. Nordamerikas
Forenede Stater gjorde allerede i 1860'erne Forsøg
med at udføre levende Kvæg over
Atlanterhavet, men Forsøget mislykkedes. Men hvad
der i 1860'erne var umuligt, blev i 1870'erne
ved Transportmidlernes Udvikling en let Sag,
og den store Udførsel af levende Kreaturer,
der naar op til c. 1/2 Mill. Stkr aarlig, begyndte
fra Fristaterne. I 1870'erne og navnlig i
1880'erne tager Udførslen af levende Kreaturer
ogsaa stærkt Opsving fra Argentina, Kanada,
Algérie og Australien, noget senere begynder
Eksport af frosset Kød, Fjerkræ, Ost, Smør o. a.
dyriske Produkter. Efter at England og de
fleste europæiske Lande af veterinærmæssige
Grunde havde forbudt Indførslen af levende
Kvæg, voksede de oversøiske Landes Udførsel
af Kød, særlig i frosset og kølet Stand, endnu
stærkere. Hovedleverandørerne heraf er nu
Argentina og Uruguay, dernæst kommer
Australien, Ny Zeeland, de Forenede Stater og
Kanada. Store Mængder af Faarekød udføres fra
Australien, Ny Zeeland og Argentina, Svinekød
og Flæsk fra de Forenede Stater og Kanada.
Ogsaa for disse Landbrugsvarer er England det
egl. Verdensmarked, men i de øvrige
europæiske Lande, særlig Frankrig, Belgien,
Tyskland og Schweiz, afsættes de ogsaa i betydelige
Mængder. Ved Siden heraf har dog fl.
tyske Varer, som Smør, Flæsk, Æg, levende Kvæg,
Heste o. s. v. Udviklingen synes imidlertid
afgjort at bære hen imod, at deres Eksportevne
forringes, og at de i stadig højere Grad bliver
afhængige af de fremmede Tilførsler af dyriske
Produkter. Dette gælder ikke blot de romanske
Lande, hvis Landbrug er stagnerende ell. i
Tilbagegang, men ogsaa Tyskland, Nederlandene,
Schweiz, de tidligere habsburgske Lande og
Sverige, uagtet Landbruget i disse Lande
teknisk set er i Fremgang. Den Rolle, Danmark
spiller i L., er eksceptionel, thi det indtager, sin
ringe Størrelse til Trods, en dominerende
Stilling i vigtige Grene af Verdenshandelen med
Landbrugsprodukter. Dets Smørudførsel er
større end noget andet Lands paa Jorden,
omend Udførslen fra Australien og Ny Zeeland,
særlig under og efter Verdenskrigen, i Omfang
er vokset op imod Danmarks; dets Udførsel af
Flæsk er større end Kanadas og kun lidt
mindre end de Forenede Staters, og dets Udførsel
af Æg blev før Verdenskrigen kun overgaaet
af Ruslands.

Den internationale L. har »gjort Menneskene
uafhængige af Kornspørgsmaalet«, og
Hungersnød og Dyrtid, som til midt i 19. Aarh. stod
som en Skræk for Befolkningens lavere Lag,
indtræder nu vanskeligt, med mindre
Krigsforhold ell. politiske og sociale Uroligheder brint
ger Handelen og Transportforholdene i Uorden.
Den internationale Kornhandel har gjort
Svingningerne i Kornpriserne langt mindre end
tidligere, og gennem en Rk. Aar; indtil
