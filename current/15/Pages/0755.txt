høj og har hvide Blomster (i Juli—Septbr);
den er alm. i Danmark (især Vestjylland) og
Norge paa Tørveenge.
<i>A. M.</i>
</chapter>

<chapter name="Levervener">
<b>Levervener,</b> se <sp>Lever</sp>.
</chapter>

<chapter name="Lévesque, Pierre Charles">
<b>Lévesque</b> [le'væk], <sp>Pierre Charles</sp>, fr.
Historiker (1736—1812). 1773—80 opholdt han
sig i Rusland som Lærer ved en Kadetskole,
og efter sin Hjemkomst skrev han: <i>Histoire de
Russie</i> (2 Bd, 1782—83); han blev Prof. i Paris
og har foruden Bogen om Rusland udgivet en
Overs. af Thukydid samt <i>L'Histoire critique de
la République romaine</i> (3 Bd, 1803), <i>Études de
l'histoire ancienne et de celle de la Grèce</i>
(5 Bd, 1811).
<i>P. M.</i>
</chapter>

<chapter name="Levetid, sandsynlig">
<b>Levetid,</b> <sp>sandsynlig</sp>, se
<sp>Dødelighedsstatistik</sp>, S. 635 ff.
</chapter>

<chapter name="Levetzau, V.">
<b>Levetzau</b> ['le.v<sub>ə</sub>tså^u] (<sp>Levetzow</sp>), v., en fra
Mecklenburg stammende uradelig Slægt, der
fører et opadvendt femgrenet rødt Faldgitter
i Sølv Felt, paa Hjelmen et halvt liggende rødt
Faldgitter foran en dobbelt Paafuglehale.
<sp>Hans Frederik v. L.</sp> (1630—96) traadte i
dansk Militærtjeneste, avancerede til General
og hædredes med Gehejmeraadstitlen og det
hvide Baand. Han erhvervede de nørrejyske
Gaarde Oxholm, Nørre Elkjær og Store
Restrup og blev 26. Apr. 1670 naturaliseret som
dansk Adelsmand. Bl. hans Sønner skal
nævnes Generalløjtnant og Hvid Ridder
<sp>Theodosius v. L.</sp> til Oxholm og Bygholm
(1665—1719), der ved Wismar og Gadebusch viste sig
som en tapper og energisk Fører, og
Generalløjtnant, Gehejmekonferensraad og Blaa
Ridder <sp>Christian Frederik v. L.</sp> til
Restrup, Torstedlund, Aastrup, Overklit, Albæk,
Rugaard og Ørslevkloster (1682—1756), som
ligeledes kæmpede med Hæder ved Gadebusch
og i de flg. Felttog. Sidstnævnte blev ved
Patent af 31. Marts 1751 optaget i lensgrevelig
Stand, men vilde ikke oprette noget Grevskab,
for at dette ikke, da han var barnløs, skulde
hjemfalde til Kongen. Af de 5 førstnævnte
Gaarde oprettede han 12. Marts 1756 Stamhuset
Restrup (se <sp>Raben</sp>, <sp>Reedtz</sp> og
<sp>Rosenkrantz</sp>). Den ældste af disse Brødre var
Fader til Justitiarius i Højesteret, Geheimeraad,
Kammerherre og Hvid Ridder <sp>Hans
Frederik v. L.</sp> til Oxholm, Bygholm og
Aalegaard (1711—63), som atter blev Fader til den
barnløse Stiftamtmand, først i Ribe, senere i
Aalborg, Gehejmekonferensraad, Kammerherre
og Hvid Ridder <sp>Theodosius v. L.</sp>
(1742—1817) og til Landdrost i Pinneberg,
Gehejmekonferensraad, Kammerherre og Hvid Ridder
<sp>Albrecht Philip v. L.</sp> (1744—1817), der
som Stiftamtmand og Generaltolddirektør i
Akershus Stift indlagde sig megen Fortjeneste.
Han var Fader til Generalmajor, Kammerherre
<sp>Hans Frederik Hannibal v. L.</sp>
(1777—1861), der ikke efterlod Sønner, til
Overhofmarskalk, Kammerherre <sp>Joakim Godske
v. L.</sp> (1782—1859), som 1839—50 var Chef for
det kgl. Teater, og til Stempelpapirforvalter,
Kammerherre <sp>Theodosius Finecke v.
L.</sp> (1785—1850). De to sidstnævnte Brødres
Afkom blomstrer i Tyskland. — Fra den til
Danmark indkomne H. F. v. L.'s Broder,
<sp>Joachim Diderich v. L.</sp> til Mixtorff, Grabow,
Markow m. m. (1628—1706), nedstammede
Gehejmekonferensraad, Kammerherre og Blaa
Ridder <sp>Heinrich v. L.</sp> (1734—1820), der i
mange Aar var knyttet til Dronning Sophie
Magdalene's Hof, sidst som Marskalk og
Overjægermester, og som senere blev Jægermester
over Hørsholm Amt, Overstutmester og
Amtmand over Frederiksborg, Hørsholm og
Kronborg Amter. Han viste stor Omsorg for sine
Amters Befolkning og virkede med Iver for
Landbrugets Reformer. Ved Patent af 3. Apr.
1776 naturaliseredes han som dansk Adelsmand;
han efterlod imidlertid kun Døtre. Hans ældre
Broder, <sp>Joachim Diderik v. L.</sp> (d. 1800),
der ligeledes traadte i dansk Tjeneste, som
Løjtnant og Hofjunker, uden dog at opnaa
danske Adelsrettigheder, var Fader til
Gehejmekonferensraad, Kammerherre og Hvid Ridder
<sp>Hans Christoph Diderik Victor v.
L.</sp> (1754—1829), som var Stiftamtmand paa
Island og i Kristiansand, Amtmand over
Husum og Bredsted Amter og Administrator af
Grevskabet Rantzau. Han blev Fader til Forf.
af en Række Smaadigte, Toldkasserer i Aarhus,
Kammerherre <sp>Diderich Wilhelm v. L.</sp>
(1786—1849), hvis Datter var Forfatterinden
<sp>Cornelia Frederikke Juliane
Victorine v. L.</sp> (s. d.), og til Amtmand paa
Femern, Kammerherre <sp>Friederich
Ferdinand v. L.</sp> til Ehlerstorf og Putlos (1802—84),
der hørte til de kongetro Holstenere.
<i>P. B. G.</i>
</chapter>

<chapter name="Levetzow">
<b>Levetzow,</b> se <sp>Levetzau</sp>.
</chapter>

<chapter name="Levetzow, Cornelia Frederikke Juliane Victorine von">
<b>Levetzow</b> ['le.v<sub>ə</sub>tså^u], <sp>Cornelia
Frederikke Juliane Victorine von</sp>, dansk
Forfatterinde, f. 14. Jan. 1836 i Ringkjøbing,
d. i Kongens Lyngby 26. Apr. 1921. Opmuntret
af H. C. Andersen udgav hun 1860 »En ung
Piges Historie«, som er udkommet i en
Mængde Oplag og er oversat paa fl. Sprog; senere
har hun udg. en Mængde Smaafortællinger,
som med deres milde Tone og varme religiøse
Stemning stadig har vundet hende mange
Læsere. 1875 fik hun det Ancker'ske Rejselegat.
<i>(S. Bz.). J. Cl.</i>
</chapter>

<chapter name="Levi">
<b>Levi</b> [hebr. le.'vi.], Navn paa en af Israels
Stammer og, efter israelitisk Opfattelse af
Slægten, tillige paa Stamfaderen, der kaldes Søn
af Folkets Stamfader Jaqob og hans Hustru
Lea. I en ældre Kilde ser vi L. optræde
jævnsides med de andre Stammer uden nogen
Særstilling, nemlig i 1. Mos. 34, hvor L. sammen
med Simeon overfalder Sikem, en Begivenhed,
som der rimeligvis hentydes til i Jaqob's
Velsignelse, hvor disse to Stammer dadles for
deres Vildhed og derfor skal spredes i Israel
(1. Mos. 49, 5—7). Det er vanskeligt at sige,
hvilken hist. Bet. disse Begivenheder har haft.
Alm. er Levit i de ældre Kilder Betegnelsen
for en Præst, hvad <i>lawi'u</i> ogsaa betyder i
minæiske Indskrifter fra Nordarabien. Saaledes
kaldes en Præst fra Juda Stamme Levit (Dom.
17, 13; 18, 19); han indstiftede Præsteskabet
ved Helligdommen i Dan, som nedledte sin
Herkomst fra Mose. Paa samme Maade tales
der 2. Mos. 4, 14 om Leviten, d. v. s. Præsten
Aron. De forsk. Præstefamilier og -lav blev
efter israelitisk Tænkesæt opfattede som en
genealogisk Enhed, og saaledes dannedes en
