Pyrenæer-Halvøen, eng. Katolikker,
Marseillaner-Købmænd, flygtende for
Religionsstridighederne, fandt her under Mediceerne et
ukrænkeligt Fristed, og endnu anslaas Jøderne til 1/5
af hele Antallet; desuden findes Repræsentanter
for næsten alle europ. Nationer, Tyrkere,
Armeniere o. a., om end naturligvis langt det
overvejende Antal er Italienere. L. er smukt
bygget med vel brolagte Gader; den er et godt
Bevis paa, hvorledes Mennesket har formaaet
at besejre Naturen. Alt maatte skabes ved
Kunst her, Grunden til Bygningerne maatte
fæstnes, Kanaler graves og Havnebassiner
uddybes. Endnu minder den nordvestlige Del (det
»lille Venezia«) med sine talrige Kanaler om de
tidligere Laguner og den sumpede Grund. Bl.
de talrige Pladser kan fremhæves Piazza
Vittorio Emanuele med vedk. Konges
Mindesmærke, Piazza Garibaldi med hans Statue,
Piazza Carlo Alberto med Statuer af de sidste
toskanske Storhertuger Ferdinand III og
Leopold II, og Piazza Cavour med en Statue af
Cavour. Byens Hovedgade er Via Vittorio
Emanuele, der udgaar fra Piazza Vittorio
Emanuele's Østside og rummer talrige store
Butikker. Børsen, Handelskamret og Clearing-house
(et af de ældste i Verden, fra 1764) ligger i Pal.
del commercio (opført 1907). Den lange Viale
Regina Margherita fører med mange smukke
Villaer og Haver til den 3 km sydligere
liggende Forstad <sp>Ardenza</sp>. I Modsætning til
Italiens fleste andre Byer er L. fattig paa
fremtrædende offentlige Bygninger, hvad der til Dels
beror paa, at det er en ung By. Fremhæves
kan det kgl. Slot, Domkirken fra 17. Aarh., fl.
a. Kirker, en smuk Synagoge (fra 1581),
Raadhuset, Hovedvagten, Palazzo Larderel med
Malerisamling og en storartet Cisterne til
Opbevaring af Drikkevand. Af
Undervisningsanstalter o. l. mærkes et stort Marine-Akademi, et
biskoppeligt Seminarium, et kgl. Lyceum,
Gymnasium, Institut for Handelsmarinen, teknisk
Skole, højere Rabbinerskole og et
videnskabeligt Akademi (<i>Accademia Labronica</i>) med et
betydeligt Bibliotek; endvidere to store
Lazaretter, det store kgl. Hospital, et
Hittebørnshospital og et Vajsenhus. L. er Sædet for Præfekten
og Provinsens øvrige verdslige Overhøjheder,
en Biskop, en civil og kriminel Overret,
Handels- og Industrikammer og Kommandoen for
17. Infanteridivision. Som Industriby indtager
L. ikke nogen særlig fremragende Plads; dog
kan fremhæves Skibsbyggerierne, af hvilke det
store Orlando-Værft endog bygger de vældige
Panser kolosser til Italiens Marine; som ny
vigtigere Industrier kan nævnes Glasvarer, Kobber
og Messing, elektriske Maskiner, Cement,
Porcelæn, Korn- og Oliemøller. Derimod indtager
L. den tredieførste Plads bl. Italiens
Handelsbyer (efter Genua og Neapel), og kun Genuas
nære Beliggenhed forhindrer den i at blive
en Handelsplads af Rang. Hovedinteressen
knytter sig derfor til Havnen, en Kunsthavn,
der aarlig sluger kolossale Summer til
Vedligeholdelse, og den eneste gode Havn paa den
lange Kyststrækning mellem Neapel og Spezia.
Den gl. Havn, Porto Vecchio, er nu for
lavvandet for større Skibe, og uden for den er
derfor anlagt en ny Havn, Porto Nuovo
(bygget 1855—63), der beskyttes ud mod det aabne
Hav ved en mægtig Bølgebryder,
halvkredsformet med to Fyr paa de to Endepunkter.
L. er den naturlige Udførselshavn for
Arno-Dalens Frembringelser, efter at Arnos Dynd
har lukket Pisas Havn; ved en 18 km lang
Skibsfartskanal er den sat i Forbindelse med
Arno-Floden. Hovedindførselsartiklerne er
foruden Kul især Jern o. a. Metaller, Korn,
Sukker, Bomuld, Uld, Huder, Skind og russ.
Petroleum. Udførselsartikler er Olivenolie, Vin,
Kvægsølv, Marmor, Hamp, Straahatte,
Koralarbejder, Vinsten og Borsyre. L. staar i
regelmæssig Dampskibsforbindelse med de fleste
Middelhavslande, særlig i Levanten, med fr.,
eng., nederl. og amer. Havne; ved
Jernbanelinier staar den i Forbindelse over Pisa dels
med Firenze og Bologna, dels med Genua mod
N. og Rom mod S. For Speditions- og
Vekselforretninger mellem Italien og Levanten er L.
ogsaa Midtpunktet. Ogsaa Fiskeri og
Koralfangst er betydelige Erhvervsgrene, og som
Badested er den i stærk Opkomst p. Gr. a. sine
smukke Omgivelser og sin gode Luft. L. er baade
mod Land- og Søsiden forsvaret af fl. Forter,
Bastioner og Batterier. I Nærheden ligger
<sp>Monte Nero</sp> med Valfartskirke og smukke
Villaer. — Livorno er en forholdsvis ny By;
endnu 1550 havde den kun 750 Indb., men
efterhaanden som Pisa sank som Handelsby,
blomstrede dens Arvtagerske L. op under
Mediceernes Herredømme; »L. er Mediceernes
Mesterværk«. Cosimo I erklærede den for
Frihavn, hvad den vedblev at være indtil 1867.
Sammen med Toscana kom den 1860 under
Kongeriget Sardinien.

3) <sp>L. Piemontese</sp>, By i Norditalien,
Provins Novara, ligger 30 km VSV. f. Vercelli,
ved en Kanal fra Dora Baltea til Sesia. (1911)
5300 Indb. Risavl.
<i>C. A.</i>
</chapter>

<chapter name="Livre">
<b>Livre</b> ['li.v<sub>r</sub>], fr. Benævnelse for den tidligere
Vægtenhed Pund; det vigtigste var <i>L. poids
de marc</i> à 2 Marcs à 8 Onces (Dragmes) à 8
Gros (Scrupules) à 24 Grains = 489,5058 g; ved
Dekret af 4. Novbr 1800 tilladt Bibenævnelse
for kg, inddelt i 10 Onces à 10 Gros à 10
Deniers, og ved et Edikt af 12. Febr 1812
tillodes Brugen af <i>L. usuelle</i> (<i>L. nouvelle</i>) à 4
Quarterons à 4 Onces = 500 g. Karl den Stores
<i>L. romaine</i> (<i>libra romana</i> ell. <i>gallica</i>) à 12
Unser = 367,13 g var Grundlaget for det
gammelfranske Møntsystem, idet denne Mængde
Sølv dannede Regningsenheden, deltes i 20
Solidi à 12 Denarii. <i>L. parisis</i> (indtil 1667) var
efter Mønternes virkelige Sølvfin vægt
1180—1226 = 112 g, under Ludvig XIV kun 7 g; et
samtidig benyttet <i>L. tournois</i> = 4/5 <i>L. parisis</i>.
Siden 1715 svarede et <i>L. tournois</i> = 20 Sols à
4 Liards à 3 Deniers til en Sølvfinvægt af
4505,157 mg. 14. Apr. 1796 bestemtes Værdien
af det ny 5-Francstykke til 101 1/4 <i>Sous
tournois</i>. 1 <i>L. tournois</i> altsaa = 98,7654 Centimes
= 71,111 Øre.
<i>(N. J. B.). H. J. N.</i>
</chapter>

<chapter name="Livré">
<b>Livré</b> [li'vre] (fr.), Tjenerdragt; opr. den
Dragt, som ved festlige Lejligheder leveredes
(fransk <i>livrer</i>) det kongelige Følge i Frankrig
gratis.
</chapter>
