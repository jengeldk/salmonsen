efter dennes indtrængende Raad helt ofrede
sig for Musikken. I Kbhvn optraadte han oftere,
især med Koncerter af Mozart, og spillede
tillige nogle Gange ved Hoffet. 1793 lod han sig
høre i Kria, og 1802 udnævntes han til Organist
ved »Vor Frue Kirke« i Trondhjem, hvor han
virkede til sin Død. Han var en udmærket
Teoretiker og har efterladt sig fl. Værker i
Manuskript, hvoriblandt en Klaverkoncert. 1838
udgav han paa offentlig Foranstaltning en
Koralbog, der blev autoriseret af
Kirkedepartementet.

4) <sp>Peter Brynie</sp>, norsk Musiker og
Organist, Søn af ovenn. L. M. L., f. i Kria 1. Febr
1858. Den første musikalske Uddannelse fik han
af Faderen, samtidig som han forberedtes til
Universitetet. Student 1877, <i>cand. phil.</i> 1878.
Fra 1879 opholdt han sig nogen Tid ved Sthlm's
Konservatorium, hvor han studerede Orgel og
Violoncel. Efter at være vendt hjem ansattes
han som Organist ved Uranienborg Kirke i Kria,
hvorfra han 1907 gik over til Frogner Kirke
smst. 1884 besøgte han med offentligt
Stipendium Dresden og studerede Violoncel med Fr.
Grützmacher. I flere Aar spillede han
Violoncel i Kristiania Teater og i
Musikforeningen. — L. har ved Siden af sin betydelige
praktiske Virksomhed skrevet adskilligt,
hvoraf er udkommet 4 Hæfter Sange med
Klaver, Klaverstykker, Orgelpræludier, Motetter
for blandet Kor, samt en Orgelskole og praktisk
Modulationslære. Sammen med Faderen L. M.
L. oprettede han 1883 en Organistskole, hvis
Enebestyrer han efter Faderens Død blev.
Denne Skole har han fra en meget beskeden Beg.
oparbejdet til at omfatte alle Musikkens Grene
med et Elevantal af c. 800; den er understøttet
af Staten.
<i>I. H.</i>
</chapter>

<chapter name="Linden (Byer i Tyskland)">
<b>Linden</b> ['lend<sub>ə</sub>n], 1) (<sp>L. in Hannover</sp>),
By i preuss. Regeringsdistrikt Hannover, ved
Floden Ihm skilt fra Byen Hannover. Indtil
1885 dannede den et Landsogn og var Forstad
til Plannover, som den 1919 indlemmedes i efter
at Kommunen Ricklingen (5817 Indb.), var
indlemmet i den. (1919) 73379 Indb. Gymnasium,
Realgymnasium med Realskole. Betydelig
Industri i Jern- og Staalværker, kem. Fabrikker og
Væveri. — 2) (L. in Westfalen), se
<sp>L.-Dahlhausen</sp>.
<i>N. H. J.</i>
</chapter>

<chapter name="Linden, Karl van der">
<b>Linden</b> ['£end<sub>ə</sub>(n)], <sp>Karl van der</sp>, holl.
Musiker, f. i Dordrecht 24. Aug. 1839, studerede
i Tyskland og Paris og naaede 1875 at blive
Dirigent ved den nederlandske Musikforenings
store Koncerter. L., en i sit Hjemland meget
anset Musiker, har komponeret store Korværker
samt forsk. Koncert-, Teater- og Kammermusik.
<i>W. B.</i>
</chapter>

<chapter name="Linden (se Jungstedt-Reutersvärd, M. E. C.)">
<b>Linden</b> ['lind<sub>ə</sub>n], se
<sp>Jungstedt-Reutersvärd, M. E. C.</sp>
</chapter>

<chapter name="Lindenau">
<b>Lindenau</b> ['lend<sub>ə</sub>na^u], tidligere selvstændig
Flække, siden 1. Jan. 1890 indlemmet som
Forstad i Leipzig, ligger i en Afstand af 4 km V. f.
Marktplatz i Leipzig, med hvilken den er
forbunden ved en elektrisk Sporvej;
Fabriksvirksomhed, Gartnerier og Forlystelsesstedet
Charlottenhof.
<i>N. H. J.</i>
</chapter>

<chapter name="Lindenau, Bernhard August von">
<b>Lindenau</b> ['lend<sub>ə</sub>na^u], <sp>Bernhard
August von</sp>, sachsisk Statsmand og Astronom
(1780—1854), studerede først Jura, beskæftigede
sig derpaa med Astronomi og var fra 1804
Direktør for Observatoriet paa Seeberg ved Gotha.
1817 opgav L. officielt Astronomien og traadte
ind i den sachsiske Statstjeneste. L. redigerede
»Zachs Monatliche Correspondenz«, Bd
XV—XXVIII (1807—14) og udgav sammen med
Bohnenberger »Zeitschrift für Astronomie und
verwandte Wissenschaften« (6 Bd, 1816—18), hvori
han har skrevet fl. astron. Afh.
<i>J. Fr. S.</i>
</chapter>

<chapter name="Lindenborg">
<b>Lindenborg</b> ['lend<sub>ə</sub>nbår'g], Hovedgaard og
Sæde i Grevskabet L. i Hellum Herred SØ. f.
Aalborg, hed opr. Næs og Næsholm, derefter
Daasborg. Næs nævnes i Slutn. af 14. Aarh. som
tilhørende den adelige Slægt Kirt, hvis sidste
Mand, Jep Kirt, 1404 skænkede Gaard og Gods
til Viborg Bispestol for Sjælemesser. Under
Grevens Fejde blev den plyndret og brændt og
kom ved Reformationen under Kronen. 1538 fik
Iver Friis den i Forlening, senere som Pant.
Senere gik den over til Holger Tønnesen
Viffert, der 1561 ved Mageskifte med Frederik II
blev Ejer af Næs. Ved hans Død 1564 arvede
Broderen Korfits Viffert Gaard og Gods, hvilket
han betydelig forøgede ved Køb og Tilbytning
af Jordegods. Næs gik nu over til hans Datter
Christence, gift med Rigsraad Breide Ranzau,
en Tid Statholder i Kbhvn, og derefter til deres
Søn Frans Ranzau (forlovet med Christian IV's
Datter Anna Kathrine, druknede i Slotsgraven
ved Rosenborg 1632). Den næste Ejer,
Rigsmarsken Jørgen Urne, som erhvervede Gaarden
ved Køb, døde 1642 paa Næs; Rigsraad Jørgen
Seefeld købte den af hans Bo, og efter hans
Død solgte hans Kreditorer den 1671 til Claus
Olufsen Daa (og andre), der kun er kendt ved
sit ulykkelige Ægteskab med Christian IV's
Datterdatter Sophie Amalie Lindenov. Claus Daa
blev 1673 Eneejer af Næs, som han s. A. fik
Bevilling til at kalde Daasborg. Claus Daa blev,
iflg. Sagnet, der endnu lever paa Stedet, dræbt
1678 ved »røde Led«, Indkørslen til L.'s Jorder
ad Blenstrupvejen. Hans Enke forøgede Godset,
fik det 1681 ophøjet til et Baroni for Christian
V's uægte Søn Grev Christian Gyldenløve under
Navnet L. og døde 1688. 1753 solgte den ny
Ejers Sønnesøn, Grev F. C.
Danneskjold-Samsøe, L. til Grev A. G. Moltke til
Bregentved, og denne solgte det 1762 til daværende
Baron H. C. v. Schimmelmann, som 1781
oprettede Grevskabet L., og hvis Slægt endnu ejer
samme.

Hovedbygningen paa L. er opført af Korfits
Viffert og Hustru, Anne Gyldenstjerne, i een

<img>Lindenborg.</img>
