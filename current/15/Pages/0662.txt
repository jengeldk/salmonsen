Paris-Konservatoriet, overtog Faderens
Musikforretning og har udg. talrige Klaverkompositioner,
særlig af instruktiv Karakter.
<i>S. L.</i>
</chapter>

<chapter name="Lemoinne, John">
<b>Lemoinne</b> [l<sub>ö</sub>'mwan], <sp>John</sp>, fransk politisk
Forf., f. 17. Oktbr 1815 i London af fr.
Forældre, d. 14. Decbr 1892 i Paris. Han sluttede
sig 1840 til <i>Journal des Débats</i> og blev en af
dets vigtigste Medarbejdere, især om
udenrigske Spørgsmaal. Han skrev fremdeles i <i>Revue
des deux Mondes</i> og udgav 1852 og 1862 to
Samlinger af sine deri optagne <i>Études</i>. Medens
han opr. hyldede det konstitutionelle
Kongedømme under det orleanske Hus og holdt sig
afventende i de første Par Aar efter
Kejserdømmets Fald, sluttede han sig 1873 oprigtig
til Republikken og kæmpede med stor Kraft og
Dygtighed imod Reaktionen 1877. Han blev 1875
optaget i det fr. Akademi og valgtes 1880 til
livsvarig Senator; den Post, der s. A.
overdroges ham som Sendemand i Bryssel, opgav han
snart.
<i>E. E.</i>
</chapter>

<chapter name="Lemon, Lemontræ">
<b>Lemon, Lemontræ,</b> d. s. s. Limon,
Limontræ, se <sp>Citrus</sp>.
</chapter>

<chapter name="Lemon, Mark">
<b>Lemon</b> ['£em<sub>ə</sub>n], <sp>Mark</sp>, eng. Forfatter og
Journalist (1809—70). Han var en meget
frugtbar og mangesidig Forf. og blev en af
Grundlæggerne af Punch, hvis Redaktør han var fra
dets Start til hans Død 1870. 1864 udkom hans
<i>Jest Book</i>.
<i>I. O.</i>
</chapter>

<chapter name="Lemongræsolie">
<b>Lemongræsolie</b> (<sp>Citronelleolie</sp>,
<sp>Citrongræsolie</sp>), en æterisk Olie, der
vindes ved Destillation af det i Ostindien, paa
Ceylon og ved Singapore samt i Brasilien
dyrkede Citrongræs (<i>Andropogon citratus</i>) som en
gulbrun, let bevægelig Vædske, der p. Gr. a.
sit betydelige Indhold af <sp>Citral</sp>, det i
Citronskallen forekommende Aldehyd, finder en
Del Anvendelse i Parfumeriet.
<i>R. K.</i>
</chapter>

<chapter name="Lemonnier, Camille">
<b>Lemonnier</b> [l<sub>ö</sub>må'n<sub>i</sub>e], <sp>Camille</sp>, belgisk
Forf. (1841—1913), gjorde sig først bemærket
ved en Række <i>Salons de Bruxelles</i> (1863—66)
og fortsatte sine kunstkritiske Studier i <i>Salon
de Paris</i> (1870), <i>Gustave Courbet et son œuvre</i>
(1878), <i>Les peintres de la vie</i> (1888), <i>Alfred
Stevens et son œuvre</i> (1906), <i>Emile Claus</i> (1908)
o. fl. Sammen med Ed. Picard er han den
vigtigste Foregangsmand i den moderne fr.-belg.
Litt.: han er Elev af Zola's Naturalisme og
gaar til det yderste i vovet Iagttagelse og Stil;
hans Romaner og Fortællinger præges af
kraftig Ejendommelighed og kunstnerisk udsøgt
Sprogbehandling. Til de vigtigste hører: <i>Nos
Flamands</i> (1869), <i>Croquis d'automne</i> (1870),
<i>Contes flamands et wallons</i> (1873), <sp>Derrière le
rideau</sp> (1875), <i>Un coin de village</i> (1879), <i>Trois
contes</i> (1881), <i>Un mâle</i> (1881), <i>Ni chair ni
poisson</i> (1884), <i>L'Hystérique</i> (1885), <i>Les concubins</i>
(1885), <i>Happe-chair</i> (1886), <i>Madame Lupar</i>
(1887), <i>La comédie des jouets</i> (1888), <i>L'arche,
journal d'une maman</i> (1894), <i>L'homme en amour</i>
(1897), <i>Au cæur frais de la forêt</i> (1899), <i>Le
vent dans les moulins</i> (1900), <i>Les deux
consciences</i> (1902), <i>Le sang et les roses</i> (1902),
<i>Comme va le ruisseau</i> (1903), <i>L'amant passionné</i>
(1904), Le droit au bonheur (1905), <i>L'hallali</i>
(1907), <i>La maison qui dort</i> (1909), <i>La fin des
bourgeois</i> (1911) o. fl. Han har medarbejdet
ved mange Pariserblade og Tidsskrifter.
Desuden bar han udg. Pragtværket <i>La Belgique</i>
(1887), <i>En Allemagne</i> (1888) og <i>Anthologie des
prosateurs belges</i> (1888).
<i>S. Ms.</i>
</chapter>

<chapter name="Lemonnier, Charles">
<b>Lemonnier</b> [l<sub>ö</sub>må'n<sub>i</sub>e], <sp>Charles</sp>, fr. Maler,
f. 1743 i Rouen, d. 1824 i Paris. L. fik 1772
Rom-Prisen og dvælede til 1785 i Italien. Han
virkede derefter særlig i Paris (1810—16
Administrator for <i>manufacture des gobelins</i>),
arbejdede ogsaa en Tid i London og Hamburg; i
denne Bys Kunsthalle ses et meget dygtigt
Portræt af Fru Senator Hudtwalcker.
<i>A. Hk.</i>
</chapter>

<chapter name="Lemonnier, Pierre Charles">
<b>Lemonnier</b> [l<sub>ö</sub>må'n<sub>i</sub>e], <sp>Pierre Charles</sp>
fr. Astronom (1715—99), deltog sammen med
Maupertuis, Clairaut o. a. i
Gradmaalingsekspeditionen til Lapland. Efter Hjemkomsten blev
L. Prof. i Fysik ved <i>Collège de France</i> og
tillige Marinens Astronom.
<i>J. Fr. S.</i>
</chapter>

<chapter name="Lemonsquash">
<b>Lemonsquash</b> ['£em<sub>ə</sub>nskwå∫], Drik af Citron
saft, Sukker og Vand. Citronsaften erstattes
undertiden af en Blanding af Vinsyre og
Citronolie.
<i>K. M.</i>
</chapter>

<chapter name="Lemontey, Pierre Edouard">
<b>Lemontey</b> [l<sub>ö</sub>må'tæ], <sp>Pierre Edouard</sp>,
fr. Forf. (1762—1826), var 1791—92 Medlem af
den lovgivende Forsamling, hvor han hørte til
det moderate Mindretal, hvorfor han efter 10.
Aug. maatte gaa i Landflygtighed til Schweiz.
1795 vendte han tilbage, blev senere Chef for
Censurbureauet, vandt Napoleon's Yndest og
fik 6000 frc. om Aaret for at udarbejde
Frankrigs Historie i 18. Aarh. Heraf udkom dog kun
Indledningen, <i>Essai sur l'établissement
monarchique de Louis XIV et sur les alterations qu'il
éprouva pendant la vie de ce prince</i> (1818),
samt <i>Histoire de la Régence et de la minorité
de Louis XV jusqu'au ministère du cardinal
de Fleury</i> (2 Bd, 1832). L. var ogsaa
skønlitterær Forf. og valgtes 1819 ind i Akademiet.
Hans <i>Œuvres</i> udkom 1829—31 i 7 Bd.
<i>S. Ms.</i>
</chapter>

<chapter name="Lemos, Pedro Fernández de Castro, Greve af">
<b>Lemos</b> ['læmås], <sp>Pedro Fernández de
Castro</sp>, Greve af, sp. Statsmand (1576—1622),
Han var Nevø og Svigersøn af Hertugen af
Lerma og opnaaede ved dennes mægtige
Protektion af blive Vicekonge af Neapel, hvilket
Embede han beklædte 1610—16. L. har indlagt
sig en Del Fortjeneste som Beskytter af nogle
bl. de ypperste sp. Forfattere; Cervantes
ydede han fl. Gange Pengehjælp, hvorfor den store
Digter tilegnede ham baade sine <i>Novelas
ejemplares</i> (1613) og 2. Del af <i>Don Quijote</i> (1615).
Og en Tid, fra 1598, havde han Lope de Vega
til Privatsekretær, ligesom han senere hen viste
ham sin Bevaagenhed paa forsk. Maade. Nogle
har ment, at han, ligesom Villamediana, blev
ryddet af Vejen efter højere Befaling, og at
dette skulde være en af de Pletter, som
skæmmer Filip IV's tidligste Regeringsperiode.
(<sp>Litt</sp>.: <sp>Alf. Pardo Manuel de
Villena</sp>, <i>Un Mecenas español del siglo XVII: El
Condé de L.</i> [Madrid 1912]).
<i>E. G.</i>
</chapter>

<chapter name="Lemot, François Frédéric">
<b>Lemot</b> [l<sub>ö</sub>'mo], <sp>François Frédéric</sp>.
Baron, fr. Billedhugger, f. 1773 i Lyon, d. 1827
i Paris. L., Elev af Dejoux, afbrødes en Tid i
sin Kunstvirksomhed ved Deltagelse under
Pichegru i Revolutionskrigen. Efter at han
havde udført en 1795 bestilt Kolossalstatue af den
fr. Nation, laa Vejen ham aaben. Han
modelerede nu forsk. Statuer (Numa Pompilius,
Cicero, Lykurg, Leonidas m. fl.) til officielt Brug,
