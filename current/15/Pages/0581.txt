slides, og fordi Viserens Paalodningsmaade
spiller en Rolle, idet der sker en mere ell. mindre
stærk Udglødning af Messinget.

Medens det for Portlandcement spiller en
underordnet Rolle, om Prøvelegemet koges lidt
før ell. lidt senere, har Alderen en meget stor
Indflydelse paa hydraulisk Kalks o. l. langsomt
størknende Bindemidlers Udvidelse, hvorfor
Prøven er mindre praktisk for disse.
<i>E. Su.</i>
</chapter>

<chapter name="Leche, Jacob Vilhelm Ebbe Gustaf">
<b>Leche</b> ['læk.<sub>ə</sub>], <sp>Jacob Vilhelm Ebbe
Gustaf</sp>, sv. Zoolog, f. i Helsingborg 4. Septbr
1850, blev Student i Lund 1870, <i>Dr. phil.</i> 1877.
Amanuensis ved den geol. Institution
1873—77, 1876—80 Docent i Zoologi i Lund, 1880
Lærer og 1884 Prof. i Zoologi ved Sthlm's
Højskole, i hvilken Stilling han endnu virker, og
ved hvilken han stiftede den zootomiske
Institution. L. har studeret Anatomi i Heidelberg,
under Gegenbaur, samt i München og Berlin
og desuden Embryologi (1883—84) i Messina og
Neapel. Han har væsentlig beskæftiget sig med
de højere Hvirveldyr og leveret en Række
Arbejder over Pattedyrenes Anatomi; gennem
disse Arbejder søger han at begrunde en
klarere og rigtigere systematisk Opfattelse af
forskellige Pattedyrordener end den, man
tidligere havde. I den senere Tid har han
væsentlig været beskæftiget med Undersøgelser
over Tandsystemets Udvikling og foruden sit
Hovedværk: »Zur Entwicklungsgeschichte des
Zahnsystems der Säugethiere« (1895) skrevet
talrige mindre Arbejder over dette Emne.
Mellem L.'s øvrige Arbejder kan — foruden hans
Bearbejdelse af Pattedyrene i Bronn's
»Klassen und Ordnungen des Thier-Reichs« — særlig
fremhæves: »Über die Säugethiergattung
<i>Galeopithecus</i>« (1886), »Bemerkungen über die
Genealogie der <i>Erinaceidæ</i>« (1896) samt Arbejder
over Pungdyrenes Morfologi. I sit Grundsyn paa
Organismerne staar L. som en udpræget
Talsmand for Descendenslæren; dette træder ogsaa
tydeligt frem i det for større Kredse bestemte
Værk: »Människan, hennes uppkomst och
utveckling« (1909), som baade i sit Hjemland og
i tysk Overs. er udkommet i et Par Oplag.
<i>(C. W.-L.). R. H. S.</i>
</chapter>

<chapter name="Lechevalier, Jean Baptiste">
<b>Lechevalier</b> [l<sub>ö</sub>-∫va'l<sub>i</sub>e], <sp>Jean Baptiste</sp>,
fr. Arkæolog, f. 1. Juli 1752 i Trelly (Manche),
d. i Paris 2. Juli 1836. Han studerede Teologi
i Paris, men drog 1784 til Konstantinopel som
Sekretær hos Gesandten Choiseul-Gouffier. Han
berejste Italien og Lilleasien, navnlig
Landskabet Troas, hvor han foretog Undersøgelser.
1790 drog han til London, men gjorde derfra
flere lange Ture, navnlig til Sverige, Danmark
og Rusland. 1806 blev han ansat ved Biblioteket
<i>St Géneviève</i> og døde som dets Bestyrer. Af
hans Skr er de vigtigste: <i>Voyage dans la
Troade</i> (1800), der fremkaldte en levende
Opposition i England, og <i>Voyage dans la
Propontide et du Pont Euxin</i> (2 Bd, 1801). Under
Pseudonymet Konstantin Koliades skrev han
endvidere <i>Ulisse-Homer or a discovery of the
true author of the Iliad and Odyssea</i> (1829),
hvori han søgte at vise, at Odysseus var de
homeriske Digtes virkelige Forf. (<sp>Litt</sp>.:
<i>Notice sur la vie et les ouvrages de J. B. L.</i>
[Paris 1840]).
<i>H. A. K.</i>
</chapter>

<chapter name="Lechfeld">
<b>Lechfeld</b> ['lækfælt]. Slette i Bayern mellem
Lech og Wertach oven for Augsburg, er
oversaaet med Rullesten fra Kalkalperne og
ufrugtbar, hvor den ikke er dækket af Lerlag. Ved
Flækken Untermeitingen ligger det som
Valfartssted stærkt besøgte Franciskanerkloster
L. 10. Aug. 955 sejrede Kejser Otto I her over
Ungarerne. I den senere Tid benyttes Sletten
som Øvelsesplads for den bayerske Hær.
<i>N. H. J.</i>
</chapter>

<chapter name="Lechhausen">
<b>Lechhausen</b> [læk'ha^uz<sub>ə</sub>n], By i Bayerns
Regeringsdistrikt Oberbayern, Forstad NØ. f.
Augsburg ved Lech. Der findes Farverier og
Appreturanstalter. Gl. Slot, tilhørende
Benediktinerstiftelsen i Augsburg. L. blev Købstad 1900.
(1910) 18405 Indb.
<i>N. H. J.</i>
</chapter>

<chapter name="Lecidea">
<b>Lecidea,</b> se <sp>Skivelav</sp>.
</chapter>

<chapter name="Lecithin">
<b>Lecithin</b> [-'ti'n]. Med Navnet »Lecithiner«
betegner man fosforholdige Glycerider, som
findes i talrige af Dyrenes og Planternes
Celler, saaledes i Hjernesubstanser, Æggeblomme,
Galde og Blod, i Gær og i Kornsorternes Frø;
de fremtræder som voksagtige Stoffer, der
bulner ud i Vand, men ikke opløses deri; Alkohol
opløser dem derimod. Ved Kogning med
Barytvand giver de <sp>Glycerinfosforsyre</sp>,
C<sub>3</sub>H<sub>5</sub>(OH)<sub>2</sub>(O.PO<sub>3</sub><sub>H2</sub>), <sp>Cholin</sp>, (OH)N(CH<sub>3</sub>)<sub>3</sub>.
C<sub>2</sub>H<sub>4</sub>.OH, og fede Syrer; de kan derfor
betragtes som æteragtige Forbindelser af Glycerin,
f. Eks.
<table>
<td>CH<sub>2</sub> . O . C<sub>18</sub>H<sub>35</sub>O<td>CH<sub>2</sub> . O . C<sub>18</sub>H<sub>33</sub>O
<td>|<td>|
<td>CH . O . C<sub>18</sub>H<sub>35</sub>O<td>CH . O . C<sub>18</sub>H<sub>33</sub>O
<td>|<td>|
<td>CH<sub>2</sub> . O . PO(OH) . O .<td>CH<sub>2</sub> . O . PO(OH) . O .
<td>C<sub>2</sub>H<sub>4</sub> . N(CH<sub>3</sub>)<sub>3</sub> . OH<td>C<sub>2</sub>H<sub>4</sub>N(CH<sub>3</sub>)<sub>3</sub>OH
<td>Distearinlecithin<td>Dioleïnlecithin
</table>
<i>(O. C.). R. K.</i>
</chapter>

<chapter name="Lecky, William Edward Hartpole">
<b>Lecky</b> ['£ek<sub>i</sub>], <sp>William Edward
Hartpole</sp>, eng. Historieskriver (1838—1903), var
født paa Irland og studerede i Dublin. Han
udgav anonymt: <i>The leaders of public opinion
in Ireland</i> (1861, ny Udg. 1903). Derpaa kastede
han sig over de aandelige Strømningers og
Sædernes Historie, der hidtil kun havde været
lidet behandlet, og vandt et stort Navn ved
sine Skr paa dette Omraade: <i>History of the
rise and inftuence of the spirit of rationalism
in Europe</i> (2 Bd, 1865, stadig udkommen paa
ny, sidste Gang 1899) samt <i>History of
European morals from Augustus to Charlemagne</i>
(2 Bd, 1869, 12. Udgave 1899). Han gik
derefter over til at skildre Englands og sit
Fædrelands Historie efter Macaulay's Mønster; som
denne er han bred og malende, og man
mærker stadig hans Personlighed gennem
Skildringen: <i>A history of England in the 18th
century</i> (8 Bd, 1878—90, ny Udg. 1892) og <i>A
history of Ireland in the 18th century</i> (5 Bd,
1892). Han har endvidere foruden mindre Skr
udg. <i>Democracy and liberty</i> (2 Bd, 1896, ny
Udg. 1899), der vakte en ikke ringe Opsigt.
Han optraadte som Politiker og valgtes 1895
af Dublins Univ. til Medlem af Underhuset;
han var liberal Unionist. Endelig udgav han:
<i>Map of life, conduct and character</i> (1899). Hans
Hustru <sp>Elisabeth L.</sp> udgav <i>A memoir of
W. E. H. L.</i> (1909).
<i>C. S. C.</i>
</chapter>
