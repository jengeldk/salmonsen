beordredes Prins Friedrich Carl til at kaste disse.
Prinsen raadede over 4 Armékorps og 4
Rytterdivisioner, i alt c. 58000 Mand Fodfolk, c. 16000
Ryttere og 324 Kanoner, der 5. Jan. 1871 stod
bag Loir paa Linien Vendôme—Chartres, for
herfra — altsaa fra SØ. og Ø. — at rykke
koncentrisk mod L. M. 6. Jan. begyndte
Fremrykningen; de tyske Tropper stødte straks paa
Chanzy's mobile Kolonner, der blev
forstærkede, og der opstod nu i Dagene indtil 12. Jan.
en Rk. Kampe, der benævnes Slaget ved L. M.
Franskmændene maatte vige; den 10. angreb
Preusserne den fr. Hovedstilling ved L. M.,
og Kampen endte den 12. med Gadekamp i L.
M. og Franskmændenes Nederlag; disse havde
vist megen Tapperhed, men lod for meget
tilbage at ønske i Retning af Uddannelse og
Føring. Chanzy's Tilbagetog begyndte den 12. og
fortsattes Natten til den 13.; det gik mod
Alençon. Forfølgningen hemmedes af det ugunstige
Vejr og glatte Føre; de tyske Tropper, der var
meget udmattede, blev foreløbig ved L. M.;
de havde opnaaet det ønskede Resultat: at
bringe Forsøg paa at undsætte Paris til at
strande. Franskmændenes Tab var 6200 døde
og saarede, 20000 Fanger, 17 Kanoner,
Tyskernes c. 3400 Mand. (<sp>Litt</sp>.: <sp>Chanzy</sp>, <i>La
deuxième armée de la Loire</i> [Paris 1872]; <sp>v. d.
Goltz</sp>, »Die sieben Tage von L. M.« [Berlin
1874]).
<i>E. C.</i>
</chapter>

<chapter name="Le Mars">
<b>Le Mars</b> [l<sub>ö</sub>-'ma.<sub>ə</sub>s], By i U. S. A., Stat Iowa,
ligger 25 km NV. f. Desmoines ved
Sammenløbet af Willow og Floya Rivers. (1910) 4157
Indb. L. M. driver Handel med Kvæg.
<i>N. H. J.</i>
</chapter>

<chapter name="Lembcke, Christian Ludvig Edvard">
<b>Lembcke</b> ['læm(b)k<sub>ə</sub>], <sp>Christian Ludvig
Edvard</sp>, dansk Forf., f. 15. Juni 1815 i Kbhvn,
d. smst. 20. Marts 1897. 1833 blev L. Student,
1838 <i>cand. theol.</i>, hvorefter han blev Adjunkt
ved Vordingborg Latinskole. Da Skolen blev
nedlagt, flyttede han til Kbhvn, studerede Sprog
og tog 1849 filol. Embedseksamen, hvorpaa han
1850 udnævntes til Konrektor ved Haderslev
lærde Skole. Her blev han indtil 1864 og
flyttede da til Kbhvn, hvor han til 1888 var knyttet
til »Haderslev Læreres Skole«. Allerede som
Student skrev han de første af de i hans
Digtsamling offentliggjorte »Ungdomsdigte«, og 1843
oversatte og udgav han Byron's »Manfred«.
Under Opholdet i Sønderjylland virkede han
ivrig for Danskhedens Sag ved en Mængde
Artikler og skrev mange Sange, deriblandt »Vort
Modersmaal er dejligt« og »Du skønne Land
med Dal og Bakker fagre«. L.'s Navn vil
bestandig være knyttet til Oversættelsen af alle
Shakespeare's dram. Værker, som han udgav
1861—73, en Oversættelse, der lige meget
vidner om hans digteriske Evner og om hans store
Kyndighed og Kærlighed til Opgaven. 1879
kreerede Universitetet ham ved Jubelfesten til
Æresdoktor i Filosofi.
<i>(S. Bz.).</i>
</chapter>

<chapter name="Lembcke, Gustav Adolf">
<b>Lembcke</b> ['læm(b)k<sub>ə</sub>], <sp>Gustav Adolf</sp>, dansk
Musiker, f. i Kbhvn 29. Aug. 1844. d. smst. 17.
Septbr 1899. Hans ualmindelige Musikbegavelse
anviste ham tidlig hans fremtidige Livsbane;
11 Aar gl. optraadte han som Violinist paa
Kasino sammen med sin Lærer G. Spars;
senere modtog han Undervisning i Violinspil af
Koch og Tofte, i Klaver af J. Jetteis og N. W.
Gade, uddannedes i Teori af Richter i Leipzig
og foretog yderligere med det Ancker'ske Legat
en Studierejse til Italien. 1859 blev han ansat
som Aspirant i det kgl. Kapel, 1868 fik han fast
Ansættelse, 1882 udnævntes han til
Kammermusikus, blev 1884 Operarepetitør og 1888
Korsyngemester ved det kgl. Teater. I det
kbhvn'ske Koncertliv har L. udfoldet en meget
betydelig Virksomhed, dels som
Kammermusikspiller, men navnlig som en sjælden dygtig og
paalidelig Akkompagnatør. Fra hans Haand
foreligger fl. Hæfter Sange, en Ballade, »Hertug
Abel«, for Baryton og Orkester, en Sørgemarch
for Orgel og Basuner, nogle Lejlighedskantater
m. m.
<i>S. L.</i>
</chapter>

<chapter name="Lembcke, Immanuel">
<b>Lembcke</b> ['læm(b)k<sub>ə</sub>], <sp>Immanuel</sp>, dansk
Officer, Søn af ovenn. C. L. E. F., f. 5. Apr. 1854 i
Haderslev, blev Officer i Fodfolket 1875 og gjorde
baade som Premierløjtnant og som Kaptajn,
hvortil han forfremmedes 1890, Tjeneste i
Generalstaben og Livgarden. L. blev
Oberstløjtnant 1903 og vendte derefter tilbage til
Generalstaben, hvor han 1906—10 virkede som
Stabschef ved 1. Generalkommando. Han var 1907
bleven Oberst og avancerede 1910 til
Generalmajor og Kommandant i Kbhvn. I denne
Stilling forblev han til 1918, da han som
Generalløjtnant overtog Posten som kommanderende
General i 2. Generalkommando.
<i>E. C.</i>
</chapter>

<chapter name="Lembcke, Jacob Christoffer og Julie Albertine Augusta">
<b>Lembcke</b> [1æm(b)k8], 1) <sp>Jacob
Christoffer</sp>, dansk Dyreven og Filantrop, f. i Korsør
7. Jan. 1833, d. i Kbhvn 14. Febr 1907. Han var
først ansat paa Toldkontoret i Bogense,
derefter under Finansministeriet som Assistent og
senere kgl. Revisor, indtil han 1873 af
Helbredshensyn tog sin Afsked. Efter saaledes at have
faaet Tiden til egen Raadighed kunde L. helt
hengive sig til den Interesse for humane
Formaal, der allerede før havde optaget ham. 1875
var han med til at stifte »Foreningen til
Dyrenes Beskyttelse«, som hvis Bestyrelsesmedlem
og Formand han siden udfoldede en stor
Virksomhed, særlig rettet mod al Slags Dyrplageri;
sit bedste Hjælpemiddel under dette Arbejde
havde han i det af ham fra 1880 udgivne
Tidsskrift »Dyrevennen«, der siden overgik til
Foreningen til Dyrenes Beskyttelse. 1882 var han
i Sthlm Medstifter af »Nordisk Samfund til
Bekæmpelse af det videnskabelige Dyrplageri«.
Endelig deltog han 1892 i Stiftelsen af
»Foreningen til Oprettelse af Landbrugskolonier for
fattige Børn«, der har sat Børneopdragelsen i
nøje Forbindelse med Dyrebeskyttelsen (s. d.).
Han var gift med

2) <sp>Julie Albertine Augusta</sp>, f. von
Wilster, f. 11. Oktbr 1826, d. 18. Marts 1899.
Hun var i mange Aar sin Mands virksomme
Medarbejderske i alle ovenn. Foretagender,
ligesom hun selv tog Initiativet til Stiftelsen af
»Kvindeforeningen til Dyrenes Beskyttelse«
(1876) og de efter eng. Mønster indrettede
Børneforeninger »De unges Forbund til
Dyrenes Beskyttelse« (1897) og skrev en Mængde
Afh. om beslægtede Emner. Særlig stor Bet.
fik hun for de af hende, hendes Mand m. fl.
stiftede Landbrugskolonier for fattige Børn; paa
den først aabnede af disse Kolonier.
