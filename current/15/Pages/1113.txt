Dage. (<sp>Litt</sp>.: <sp>Friedländer</sp>,
»Darstellungen aus der Sittengeschichte Rom's« II).
<i>H. H. R.</i>
</chapter>

<chapter name="ludi magister">
<b>ludi magister</b> (lat.), Skolemester,
Skolerektor.
</chapter>

<chapter name="Ludington">
<b>Ludington</b> ['£ad<sub>i</sub>ŋt<sub>ə</sub>n], By i den nordamer.
Stat Michigan ved Marquette-Flodens Udløb i
Michigan-Søen. (1910) 9132 Indb. L. var
tidligere et vigtigt Centrum for
Savværksindustrien, men er gaaet tilbage.
<i>G. Ht.</i>
</chapter>

<chapter name="Ludlamit">
<b>Ludlamit,</b> et Mineral af Sammensætning
7FeO,2P<sub>2</sub>O<sub>5</sub>,9H<sub>2</sub>O, der findes som smukke,
grønne Krystaller ved Turo i Cornwall.
<i>O. B. B.</i>
</chapter>

<chapter name="Ludlow (By i England)">
<b>Ludlow</b> ['£ad£o<sub>u</sub>], <sp>L. St. Lawrence</sp>, By
i det vestlige England, Shropshire, (1921) 5677
Indb. Den ligger malerisk ved en lille Biflod
til Severn. Ruinerne af L. Castle, der er opført
ved den eng. Grænse i 11. Aarh. til Forsvar
mod Angreb fra Wales, er meget store og vel
bevarede. Mølleindustri.
<i>N. H. J.</i>
</chapter>

<chapter name="Ludlow (By i Massachusetts, U. S. A.)">
<b>Ludlow</b> ['£ad£o<sub>u</sub>], By i U. S. A., Stat
Massachusetts, ligger 115 km VSV. f. Boston ved
Chicopee River. (1910) 4948 Indb.
<i>G. Ht.</i>
</chapter>

<chapter name="Ludlow (By i Kentucky, U. S. A.)">
<b>Ludlow</b> ['£ad£o<sub>u</sub>], <sp>West Covington</sp>, By
i U. S. A., Stat Kentucky, ligger paa venstre
Bred af Ohio i umiddelbar Nærhed af
Covington og er i Virkeligheden en Forstad til denne
By. (1910) 4163 Indb.
<i>G. Ht.</i>
</chapter>

<chapter name="Ludlow, Edmund">
<b>Ludlow</b> ['£ad£o<sub>u</sub>], <sp>Edmund</sp>, eng. Politiker
og Milit., f. 1617, d. 1692, traadte som Frivillig
ind i Parlamentshæren, der kæmpede mod Karl
I, og udmærkede sig fl. Gange, især ved sit
haardnakkede Forsvar af Wardour Castle.
Siden blev han Medlem af Parlamentet, hvor han
altid var en af Frihedens ivrigste Talsmænd.
Som Taler var han ikke videre fremragende,
og hans store Bet. skyldtes fornemmelig hans
Indflydelse ude i Landet. Han var iblandt
Kongens Dommere og stemte for Dødsstraf; siden
blev han sendt til Irland som Anfører for
Rytteriet og Ireton's Næstkommanderende, og da
denne snart døde, fuldendte han Landets
Underkastelse. Som Frihedens sande Ven blev han
en Modstander af Cromwell's egenmægtige
Optræden som Protektor, og da han ikke vilde
bøje sig, maatte han trække sig tilbage fra det
offentlige Liv. Men efter Cromwell's Død
traadte han igen frem i første Række og bekæmpede
først Richard Cromwell og siden
Restaurationen. Efter denne maatte han som
»Kongemorder« forlade Landet og levede i mange Aar i
Vevey i Schweiz. 1689 vendte han tilbage til
England, men maatte atter flygte og døde i
Vevey.
<i>C. S. C.</i>
</chapter>

<chapter name="Ludlow, John Malcolm">
<b>Ludlow</b> ['£ad£o<sub>u</sub>], <sp>John Malcolm</sp>, eng.
Socialpolitiker, f. 8. Marts 1821 i Indien, d.
17. Oktbr 1911 i London. Levede som ung i
Frankrig, hvor han, paavirket af Fourier's Skr,
fattede Interesse for Socialismen. L.'s Navn er
særlig knyttet til den kristelig-sociale Bevægelse
i England. Han var denne Bevægelses mest
praktiske, ell. maaske rettere mindst upraktiske
Hoved; han havde lært ved at iagttage de
sociale Bestræbelser i Frankrig; under
Februarrevolutionen studerede han i Paris Forsøg paa
praktisk at indføre Nationalværksteder. Disses
uheldige Udfald tilskrev han, at det kristelige
Grundlag manglede. L. var medvirkende ved
Udgivelsen af <i>The Christian Socialist</i> (fra
1850) og ved Oprettelsen af den første
kooperative Forening paa Skrædderfagets Omraade,
deltog endvidere ved Grundlæggelsen af
<i>Working Men's College</i> 1854. Hans Interesse for
sociale Spørgsmaal førte ham ind i Kommissionen
af 1868 til Undersøgelse af
Fagforeningsbevægelsen; denne Kommissions Resultat var Loven
af 1871, der anerkendte Fagforeningerne som
fuldt ud lovlige. Sin varme Interesse for
socialt Reformarbejde har L. aldrig svigtet. Efter
1875 var han i mange Aar som <i>Chief-registrar</i>
den ledende Aand i Statens Kontrolbureau for
Landets <i>Friendley-Societies</i>, i hvis
Aarsberetninger han har nedlagt et værdifuldt Materiale
til Arbejderorganisationernes Historie i
Storbritannien. Indtil sin høje Alderdom deltog
han derhos i Ledelsen af <i>Labour Association</i>
og <i>Christian Social Union</i> i London.
<i>(K. V. H.) Sv. N.</i>
</chapter>

<chapter name="Ludlow-Lag">
<b>Ludlow-Lag</b> ['£ad£o<sub>u</sub>-] er Betegnelse for en
i England forekommende, til den gothlandiske
Formation hørende Lagserie, som især dannes
af forsteningsrige Skifere og Sandstene.
<i>J. P. R.</i>
</chapter>

<chapter name="Ludmila">
<b>Ludmila,</b> bøhmisk Helgeninde, var gift med
Hertug <sp>Borzivoj</sp> og blev døbt 871. Hun
virkede meget for Kristendommen, men blev dræbt
927.
<i>A. Th. J.</i>
</chapter>
