Triumfbue og Rua Prata. Rociopladsen med en
Marmorsøjle bærende Pedro IV's Statue er
Hovedstation for Byens Sporvognsnet. Paa
Nordsiden ligger Nationalteatret, bag hvilket
den pragtfulde Avenida da Liberdade strækker
sig med en Bredde af 80 m og en Længde af
over een km mod N. til Praça Marquez Pombal;
den pragtfuldt, navnlig med Palmer, bevoksede
Promenade er Byens stærkt besøgte
Spadserevej om Aftenen og om Helligdagene; ved dens
Begyndelse ligger Praça dos Restauradores med
et Mindesmærke for Portugals Befrielse fra
Spanierne 1640. SV. f. Rocio Pladsen ligger
Byens mest trafikerede Gade Rua Garrett
(tidligere R. Chiado) med mange pragtfulde
Butikker. I den højere liggende Bairro alto kan
fremhæves Praça de Camões, den botaniske
Have og Rio Janeiro Pladsen; særlig
interessant er Pladsen Alameda de São Pedro de
Alcántara med sine talrige Buster af berømte
Mænd og sin glimrende Udsigt; mod S.
Tejo-Bugten med Palmella's Høj og Borg i
Baggrunden, mod Ø. L. oriental med São Jorge
Kastellet og dets talrige Kirker, mod N. det
højtliggende Penitenciaria Central (Fængslet),
medens man for sin Fod ser ud over Avenida
da Liberdade, Hovedbanegaarden, Rocio og
Baixa. Den højt liggende vestlige Bydel kaldes
Buenos Ayres, hvis interessanteste Bygninger
er Estrella Kirken, tæt ved Estrella Parken, og
Palacio das Côrtes (Rigsdagsbygningen), indtil
1834 Klosteret São Bento, der ogsaa indeholder
Nationalarkivet. I Lavningen SV. f.
Cortesbygningen ligger det tidligere Kongepalads Palacio
das Necessidades i en smuk Park. Langs Tejo
længst mod V. ligger Forstaden Belem, hvor
en af L.'s mærkeligste Bygninger, Belem
Taarnet, hæver sig paa en flad Landstrimmel,
bygget 1520 til Forsvar for Indsejlingen til Byen,
senere Statsfængsel, nu bl. a. Kontor for
Marineministeriet. Her ligger ogsaa Byens
smukkeste Bygning, Kirken og Klosteret Convento
dos Jeronymos de Belem (nu Hittebørnshjem og
Vajsenhus, halvt maurisk-byzantinsk, halvt
normannisk-gotisk, med Vasco da Gama's og
Camões' Grave. — De offentlige Parkers Pragt
og Overdaadighed er uden Sidestykke i
Europa. Bl. de talrige storslaaede Udsigtspunkter
kan foruden São Pedro de Alcántara nævnes
Castello de São Jorge, Kuppelen paa Estrella
Kirken og Kirkerne Nossa Senhora da Graça
og Nossa Senhora do Monte. Det bedste Vue
over L. har man fra Færgen til Cacilhas og
fra Almada paa Sydbredden af Tejo-Bugten
lige over for Byen. Karakteristisk for L. er de
mange Gadesælgere.

Af Undervisningsanstalter kan fremhæves et
Univ., som dog ikke er saa berømt som det i
Coimbra, den medicinsk-kirurgiske Skole,
Industri- og Handelsskolen, den polytekniske
Læreanstalt, et Agerbrugsinstitut, en
Uddannelsesanstalt for Lærere og Lærerinder, fl.
Latinskoler, et Land- og Søkadetakademi,
Musikkonservatorium og
Kunstakademi; fremdeles det
store <i>Bibliotheca
National</i> (c. 400000 Bd og 16000
Haandskrifter), et
Møntkabinet, et rigt Arkiv,
navnlig over de portug.
Opdagelser, kgl.
Naturaliekabinet. Observatorium, fl. Museer,
videnskabelige Selskaber og
Akademier. Af Teatre
har L. ni, hvoriblandt
<i>Theatro de São Carlos</i>
og <i>Theatro National</i>; det
første er Opera;
Tyrefægtninger er meget
søgte. — L. er Sædet for
alle Landets højeste
Regeringsmyndigheder, den
lovgivende Forsamling,
Højesteret, en Patriark
samt de milit. Overkommandoer. L. selv er en
aaben By; dog findes i nogen Afstand fra Byen
fl. Forter, og navnlig Tejo-Mundingen er stærkt
befæstet.

Som Industriplads spiller L. ikke nogen
særlig fremtrædende Rolle, men Industrien er i
livlig Opkomst, navnlig forfærdiges
Juvelarbejder og Bijouteri, Uld-, Bomulds-, Silke- og
Hampestoffer, Papir, musikalske Instrumenter,
Handsker og Sko, Sukker, Maskiner, Sæbe og
Lys. I Forstaden Sacavem mod Ø. findes en
stor Fabrik for Porcellæn og navnlig Plader
og Sten til Dekoration af Husfaçader. Derimod
er den ved sin fortrinlige geografiske
Beliggenhed i Forhold til Amerika og som
Mellemstation for Skibene fra Vesteuropa til Indien og
Afrika kaldet til at blive en af Verdens
vigtigste Handelspladser; naar den dog ikke indtager
en saadan Plads, skyldes det væsentligst
Landets finansielle Vanskeligheder, der fordrer
høje Toldafgifter. I Forhold til Portugals Bet.
som Handelsland indtager L. dog en
fremragende Plads, og Havnen er forsynet med
store Bassiner, Dokker og Sluser. Større Skibe
ankrer dog op ude i Floden. Den indfører især
Kul, Tømmer, Korn, Ris og Manufakturvarer,
medens den udfører Kork, Portvin og Rødvin
(især til Brasilien), Salt, Olie, Sydfrugter,
Fisk (Tunfisk og Sardiner i Olie) samt

<img>Situationsplan over Lisboa.</img>
