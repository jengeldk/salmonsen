Korn- og en Aktiebørs, et nyt Raadhus
(<i>County Court</i>), et storslaaet Hospital, flere
Teatre, en stor Rytterkaserne og talrige
Kirker, bl. a. en kat. Katedral (L. er fra 1878 Sæde
for en kat. Biskop). L. er Europas vigtigste By
m. H. t. Klædeindustri og Uldvæveri, som
sysselsætter hele Omegnen, Bradford inklusive,
men Klædets Behandling fuldendes i L., i
Modsætning til Gloucestershire, hvor Klædet
fabrikeres fuldt færdigt i hver Fabrik. Allerede c.
1500 var Yorkshire's Klæde berømt, men
Hovedbyen var dengang Halifax, som først henved
1700 blev indhentet af L., der trods
al Konkurrence stadig er Hovedbyen for Englands
Klædeindustri. Tidligere underhandlede
Købmændene og Fabrikanterne i nogle store
Klædehaller, en Slags Marked, men nu gaar Varen
direkte fra Fabrik til Købmand. Af stor Bet. er
desuden Fabrikation af Kunstsilke, samt Hatte
og Huer. Læderhandelen i L. er Englands
største, men der garves ikke Saalelæder, og der
fabrikeres store Mængder Støvler og Sko,
hvortil Materialet særlig kommer fra Britisk
Indien, I Værdi naar Jernindustrien og
Maskinbyggeriet omtr. Uldindustrien. Industrien af
Lervarer var tidligere (til Slutn. af 18. Aarh.)
berømt, men svandt saa hen; dog er den nu
atter ved at blomstre. Skønt L. saaledes
fortrinsvis er en Industriby, bliver de aandelige
Interesser dog heller ikke forsømte; mellem de
sorte Huse og Fabrikker findes dejlige,
offentlige Haver, og paa de omliggende Højder
findes Masser af Villaer. Af
Undervisningsanstalter findes Univ., der er opstaaet af <i>Yorkshire
college</i> 1874 og 1887 blev en Underafdeling af
<i>Victoria University</i>, Manchester, hvorefter det
1904 blev selvstændigt med 4 Fakulteter.
1917—18 besøgtes det af 758 Studenter, der
undervistes af 31 Professorer. Desuden findes en stor
tekn. Skole, et 1562 oprettet Gymnasium
(<i>Grammar school</i>) samt en Kvindeskole og et stort
Bibliotek. L. har en udmærket Beliggenhed for
Handelen og Industrien og er et meget vigtigt
Jernbaneknudepunkt. Med Liverpool er den
forbundet ved den storslaaede
L.—Liverpool-Kanal. L. er en gl By. der allerede var til
paa Vilhelm Erobrerens Tid, og det faste Slot
var 1399 Richard II's Fængsel. 1626 fik den
Byprivilegier og blev 1893 <i>city</i>.
<i>N. H. J.</i>
</chapter>

<chapter name="Leeds Castle">
<b>Leeds Castle</b> [£i.dz-ka.sl], se <sp>Maidstone</sp>.
</chapter>

<chapter name="Leeds-Liverpool Kanal">
<b>Leeds-Liverpool Kanal</b> ('£idz-'£ivəpu.£-],
Kanal i England, gaar fra Mersey nær ved
Liverpool til Floden Aire ved Leeds, og sætter
herigennem det irske Hav og Liverpool i
Forbindelse med Nordsøen. Den er Englands mest
storslaaede Kanalanlæg, er 203 km lang, 13 m
bred i Vandspejlet, 1,5 m dyb og har 90
Kammersluser, ved Hjælp af hvilke den føres over
og — ved en 1600 m lang Tunnel — gennem
Bjergene i Yorkshire, hvor dens højeste Punkt
ligger 126 m o. H. Den er bygget 1770—1816.
<i>(C. Ph. T.). J. M.-P.</i>
</chapter>

<chapter name="Legaard, Christopher Blom">
<b>Legaard,</b> <sp>Christopher Blom</sp>, norsk
Nervelæge, f. i Skien 24. Juli 1851, d. 6. Aug.
1921 i Kria. L. tog med. Eksamen 1870 og
Doktorgraden 1884 (»Studier i Hjernens alm.
Patologi«); Aaret efter ansattes han som
Bestyrer af Rigshospitalets elektroterapeutiske
Afdeling, og han blev 1893 konstitueret som
Universitetsdocent i Neurologi. Da man 1895
havde oprettet en speciel Afdeling for
Nervesygdomme ved Rigshospitalet, blev han dens
første Overlæge, og samtidig blev han
konstitueret som Prof. i Neurologi. 1896—1921 var
han Prof. i intern Medicin med Forpligtelse til
at docere sit Speciale. Af administrative Poster
tildeltes der ham en Plads i den
retsmedicinske Kommission (1900) og i Ledelsen af Gaustad
Asyl (1901). Fra 1891 var han Amtslæge i Kria.
— Naar L. er i første Række af Nutidens
Neurologer, skyldes det væsentlig hans
Undersøgelser over den akutte Poliomyelitis'
Forekomst i Norge. I det første af hans Arbejder
om denne Sygdom, »Beretning om en Epidemi
af <i>Poliomyelitis anterior acuta</i> i Bratsberg Amt
Aar 1899« (1901), paaviste han, at Sygdommen
sikkert maatte være infektiøs, hvad der senere
blev bekræftet. Han samlede sine Resultater i
»Kliniske og epidemiologiske Undersøgelser
over den akute Poliomyelit i Norge med
særligt Hensyn paa dens Forekomst i Aaret 1905«
(»Norsk Vid. Selsk.'s Skr«, 1909, 11) Under
Titel »Neurologiske Meddelelser« samlede han
en Mængde Afh., der er optaget i »Norsk Mag.
f. Lægev.« og i »Tidsskr. f. d. n. Lægeforen.«,
og som dels handler om forsk. Nervesygdomme
(Syringomyoli, Afasi, Jackson's Epilepsi,
hereditær Ataksi o. a.), dels om Lokalisationen i
Hjernen.
<i>J. S. J.</i>
</chapter>

<chapter name="Leegaard, Michael Nicolai">
<b>Leegaard,</b> <sp>Michael Nicolai</sp>, norsk
Ingeniør, f. 1. Maj 1859 i Larvik. Efter Studier
i Kria og 1877—81 ved Dresdens Polytechnicum
tog han 1881 Diplomeksamen og fik s. A.
Ansættelse ved den norske Stats Vejvæsen, hvor
han virkede et Par Aar. Efter 3 Aars Ophold
i Frankrig og England blev han 1885 ansat i
Statens Havnevæsen, hvor han fremdeles (1923)
virker som Overingeniør. I fl. Aar var L.
Formand i »Polyteknisk Forening«, der høstede
stort Udbytte af hans energiske Initiativ;
senere har han bl. a. været Formand i »Norsk
Ingeniør- og Arkitektforening«. Ved Valgene
1909 blev han Stortingsrepræsentant for
Uranienborg Kreds i Kria for. Perioden 1910—12.
Formand i Kria Næringsparti 1910. L. har bl. a.
udg. »Havnevæsenets Historie« (1914).
<i>(K. V. H.). Wt. K.</i>
</chapter>

<chapter name="Leek">
<b>Leek</b> [£i.k], By i Mellemengland,
Staffordshire, ligger paa en Høj over Chunet og ved
en Gren af Trent-Mersey-Kanalen, med en
gotisk Sognekirke, Nicholson Institute (offentligt
Bibliotek. Museum og Kunstskole),
Silkespinderi, 17000 Indb. Der findes her en
ejendommelig Søjle af dansk Arbejde, prydet med
Udhugninger.
<i>N. H. J.</i>
</chapter>

<chapter name="Leem, Knud">
<b>Leem,</b> <sp>Knud</sp>, norsk Præst og Sprogmand,
f. i Harams Præstegaard paa Søndmøre 13.
Febr 1697, d. i Trondhjem 25. Febr 1774, blev
Student 1713 og tog 1715 teol. Attestats. Efter
nogen Tids Ophold i Hjemmet som Informator
og Prædikant modtog han i Trondhjem
Undervisning i det lappiske Sprog af Isaac Olsen
og blev 1725 af Thomas von Westen ansat som
Missionær i Porsanger og Laksefjord. Efter 3
Aars besværlig Missionsgerning blev han 1728
Sognepræst til Alten-Talvik, forflyttedes 1734 til
