<i>l'Institut catholique</i> i Paris og holdt senere fri
Forelæsninger i samme By. 1909 blev han Prof.
i Religionshistorie ved <i>Collège de France</i>. Han
er en dygtig, men radikal Teolog og giver sig
af med eksegetiske Studier. Da den moderne
radikale Retning indenfor Katolicismen
»Modernismen« brød frem, sluttede L. sig begejstret
til den. I den Anledning blev han
ekskommuniceret, og hans Bøger, hvoraf skal nævnes
<i>Études bibliques</i> (1901), <i>Études évangéliques</i>
(1902), <i>L'Évangile et l'Église</i> (1902), <i>Le
quatrième évangile</i> (1903), er satte paa Indeks.
(<sp>Litt</sp>. <sp>Detrez</sp>, <i>L'abbá</i> L. [1909]; <sp>J.
Schnitzer</sp>, »Der katholische Modernismus«
[1912]).
<i>A. Th. J.</i>
</chapter>

<chapter name="Loja (By i Spanien)">
<b>Loja</b> ['låk<sub>a</sub>], By i det sydlige Spanien, Prov.
Granada, ligger 50 km V. f. Granada paa
Skraaningen af en Høj, der krones af en Borgruin
fra Maurertiden. (1920) 20500 Indb. Byen er gl
og benævnedes af Romerne <i>Ilipula Magna</i>.
Beliggenheden er smuk, Omegnen en henrivende,
veldyrket »Huerta«. Ved Siden af Mølleri
drives en Del Papir- og Tøjfabrikation. Byen led
meget ved Jordskælvet 1885.
<i>C. A.</i>
</chapter>

<chapter name="Loja (Provins og dens Hovedstad i Ecuador)">
<b>Loja</b> [låk<sub>a</sub>], 1) den sydligste Prov. i den
sydamer. Republik Ecuador, ligger i
Cordillerne, adskilt fra dem ved Kystprov. Oro og
afvandes af Rio Chinchipe til Amazonas og
Catamayo til det store Ocean. Arealet anslaas til
18800 km<sup>2</sup>, og Befolkningen til 66000.

2) <sp>Hovedstaden</sp> L. ligger i Casibambas
Dal, 2075 m o. H., er Centrum for et rigt
Agerbrugsdiistrikt og har c. 14000 Indbyggere.
<i>N. H. J.</i>
</chapter>

<chapter name="Lojsta">
<b>Lojsta</b> ['låjsta], Sogn i Gottlands Len. 300
Indb., Sognekirken er i arkitektonisk
Henseende mærkelig ved sit ottekantede Spir, der
hæver sig op over 4 spidse Gavle.
<i>N. H. J.</i>
</chapter>

<chapter name="Lok (norsk Navn for Bregne)">
<b>Lok,</b> norsk Navn for en Bregne (<i>aspidium
filix mas</i>). Det oldnorske <i>lok</i> og sv. Dial. <i>luk</i>
betyder »Ugræs i Ageren«. Urbeslægtet er gr.
λυγος, »ung bøjelig Kvist« og vort <sp>luge</sp>
(Ukrudt). Til Bet. »bøjet, sammenrullet« (smlg.
ogsaa det beslægtede lok i »Haarlok«) hører
Bet. »Bregne«, saa kaldt p. Gr. a. Plantens
sammenrullede Blade. Bet. »Ugræs« hører sammen
med Bet. »luge«.
<i>H. F.</i>
</chapter>

<chapter name="Lok (se Cystopteris)">
<b>Lok,</b> se <sp>Cystopteris</sp>.
</chapter>

<chapter name="Loka">
<b>Loka,</b> Badested og Brøndkuranstalt i Sverige,
i Grythytte Sogn i Västmannland, 4 km fra
Loka Station paa Jernbanen Falun—Göteborg.
Loka, der er et af Sveriges ældste Badesteder,
er særlig bekendt for sine Gytje-Massagebade
(»Lokabad«). I et opvarmet Rum indgnides og
masseres Patienten energisk med den varme
Gytje samtidig af 2—3 Badersker. L. har
ogsaa Indretninger til andre Badeformer,
Koldtvandskure, Brønddrikning, Massage og
Sygegymnastik. Badet er kun aabent fra Beg. af
Juni til midt i Aug., søges særlig af Patienter
med Gigt og Reumatisme.
<i>E. F.</i>
</chapter>

<chapter name="lokal">
<b>lokal</b> (lat. af <i>locus</i>, Sted), stedlig; hvad der
tilhører ell. er begrænset til et bestemt Sted
(l. Sygdom, l. Post o. s. v.).
</chapter>

<chapter name="Lokalbane">
<b>Lokalbane,</b> Jernbane af kun stedlig
Betydning, se <sp>Jernbaner</sp> I.
</chapter>

<chapter name="Lokale">
<b>Lokale</b> (lat.), et til et bestemt Øjemed
indrettet Rum, Sal, større Rum etc.
</chapter>

<chapter name="Lokalfarver">
<b>Lokalfarver,</b> de enkelte Genstandes
naturlige, »virkelige«, ubrudte Farver i Modsætning
til den ved Lys (Reflekser) og Skygge
fremkaldte modificerende Farvetone.
<i>A. Hk.</i>
</chapter>

<chapter name="Lokalhøjde">
<b>Lokalhøjde</b> (Søv.). Et Himmellegemes L.
er den med et Vinkelinstrument maatte Højde
rettet for Instrumentfejl, Kimingdaling og
Refraktion. Se <sp>Højde</sp>.
<i>C. B-h.</i>
</chapter>

<chapter name="Lokalis">
<b>Lokalis,</b> se <sp>Lokativ</sp>.
</chapter>

<chapter name="lokalisere">
<b>lokalisere</b> (nylat.), sætte paa sin Plads,
anvise et Sted, stedfæste; indskrænke inden for
bestemte Grænser (en Krig); l. et Skuespil,
omarbejde et Skuespil saaledes, at det passer for
de stedlige Forhold. <sp>Lokaliseret</sp>, fortrolig
med Stedforholdene.
</chapter>

<chapter name="Lokalitet">
<b>Lokalitet</b> (nylat.), stedligt Forhold, Sted;
d. s. s. Lokale.
</chapter>

<chapter name="Lokalisation">
<b>Lokalisation</b> (nylat.), Stedbestemmelse,
Henføren til en bestemt Beliggenhed; benyttes
særlig om Bestemmelsen af det St. i Hjernen,
hvor en sygelig Proces har sit Sæde.
<i>K. H. K.</i>
</chapter>

<chapter name="Lokalmoræne">
<b>Lokalmoræne,</b> se <sp>Moræne</sp>.
</chapter>

<chapter name="Lokalpost">
<b>Lokalpost.</b> Herved forstaas
Postforsendelser, der ikke passerer udover et enkelt
Posthus' (Postkontors, Postekspeditions ell.
Brevsamlingssteds) Distrikt (Lokalportoomraade).
En Undtagelse herfra danner Kbhvn, som med
Frederiksberg, Valby, Vanløse, Brønshøj,
Søborg, Husum, Emdrup, Hellerup, Gentofte,
Charlottenlund og Kastrup udgør et
Lokalportoomraade. (Derimod hører Herløv og
Buddinge, hvilke St. der findes Postekspeditioner, som
er underlagte københavnske Postkontorer, ikke
til det københavnske Lokalportoomraade).
Indenfor et Lokalportoomraade besørger
Postvæsenet Breve, Brevkort, Tryksager og
Vareprøver for en lavere Porto (Lokalporto) end
den, som gælder for Forsendelser, der
besørges mellem 2 Posthuse (Landsporto). Ang.
Ekspresforsendelser indenfor Lokalportoomraadet
se <sp>Ekspresforsendelser</sp>.
<i>Fr. O.</i>
</chapter>

<chapter name="Lokaltegn">
<b>Lokaltegn.</b> Ved L. forstaar man visse
Ejendommeligheder, der menes at særpræge hver
Fornemmelse, der udløses fra Nethindens ell.
Hudens forsk. Steder. L. tænkes bundet til
selve Stedet, saaledes at det er forsk. fra
Paavirkningssted til Paavirkningssted, men for det
samme Paavirkningssted er ens, selv om
Paavirkningerne er forskelligartede. I den ældre
Psykologi, f. Eks. hos Lotze og Wundt spiller
L. en stor Rolle ved Forsøgene paa at forklare
Rumsanskuelsen, som opstaaet af opr. ikke
rumlige Erfaringer.
<i>Edg. R.</i>
</chapter>

<chapter name="Lokaltog">
<b>Lokaltog</b> (<sp>Nærtog</sp>), Jernbanetog, der i
Modsætning til <sp>Fjerntogene</sp> er beregnet
paa at betjene Nærtrafikken, f. Eks. Trafikken
indbyrdes mellem enkelte Stationer paa en
Banestrækning; til L. henregnes ogsaa
<sp>Forstads</sp>-, <sp>Ringlinie</sp>-, <sp>Arbejder</sp>-,
<sp>Skole</sp>-, <sp>Markeds</sp>-, <sp>Skov</sp>-, <sp>Lyst</sp>-,
<sp>Teater-Tog</sp> m. fl. (se i øvrigt <sp>Jernbanetog</sp>).
<i>G. K.</i>
</chapter>

<chapter name="Lokasenna">
<b>Lokasenna,</b> et af Edda-Digtene.
Hovedpersonen deri er Loke; han kommer ubuden og
ophidset til Gudernes Gæstebud hos Havguden,
Æger. Han mager det saa, at der kommer en
Ordstrid i Stand mellem ham og de
tilstedeværende Guder og Gudinder, og efterhaanden
