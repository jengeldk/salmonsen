Navn efter en kaabeagtig Udbredelse af
Halshuden, som den kan udbrede som en Skærm og
endogsaa føre hen over Hovedet. — En Agam
af et meget mærkværdigt Udseende er <i>Moloch
horridus</i> Gray (Fig. 2), der er udstyret med
lange Pigge over hele Kroppen. Dens lille
Hoved, der ikke er tydelig afsat fra Halsen, er
udstyret med store hornlignende Pigge.
Kroppen er bred og fladtrykt, Lemmerne temmelig
kraftige. Den lever i Australien paa sandede
Steder, graver sig ofte ned i Sandet og skal
ernære sig af Myrer.

Bl. de amer. Træleguaner maa navnlig
Slægterne <i>Iguana</i>, <i>Basiliscus</i> og <i>Anolis</i> fremhæves.
Iguana har et stort, fortil pyramideformet
Hoved og en kort Hals med en kraftig
Strubefold. Langs hen ad Ryggens og Halens
Midtlinie bærer den en Kam af piggede Skæl. Det
er anselige Dyr af c. 1 1/2 m's Længde, hvoraf
Halen udgør lidt mere end de 2/3. De lever
mest af Planteføde og klatrer med stor
Behændighed, fra Gren til Gren. Ikke sjælden
stiger de ned paa Jorden og gaar ogsaa
undertiden i Vandet. Naar de tror sig i Fare, flygter
de enten op i Træernes Toppe ell. ned i
Vandets Dyb. Æggene lægges i Huller i Sandet og
dækkes omhyggelig til, men nogen Omsorg for
Ungerne viser Moderen ikke. Af
<sp>Basiliskerne</sp>, der ligesom foregaaende Slægt lever i det
tropiske Amerika, er <sp>Hjælmbasilisken</sp>,
<i>Basiliscus americanus</i> Laur. (Fig. 3), den bedst
kendte Art. Nakkepartiet er forlænget til en
spids, skælklædt Dannelse, og ned ad Ryggen
strækker sig en skælklædt Hudkam, der er
næsten af samme Højde som Kroppen og
understøttes af Bendannelser. Paa Halen sidder
en lgn. Kam af en betydelig Størrelse. Dyret
naar en Længde af c. 80 cm og lever, saa vidt
vides, udelukkende af Planteføde. Slægten <i>Anolis</i>
tæller over 100 Arter, der er udbredte over de
vestindiske Øer, Mellem- og Sydamerika. Det
er livlige og hurtige Dyr, der lever i Træerne
og ligesom Gekkoerne er forsynede med
Hæfteblade under Tæerne. De er ikke bange for
at vise sig ved beboede Steder og optræder i
det hele taget med en vis Dristighed. Deres
Føde bestaar væsentligst af Insekter.
<sp>Havleguanen</sp>, <i>Amblyrhynchus cristatus</i> Bell. (Fig.
4), der har en temmelig plump Bygning og naar
en Længde af c. 1 1/3 m, hører hjemme paa
Galapagos-Øerne, hvor den findes i stort Antal
paa Klipperne tæt ved Havets Bredder. Den
svømmer med slangeagtige Bugtninger af
Kroppen og den sammentrykte Hale omkr. i Havet.
Fødderne bruges ikke ved Svømningen, men
trykkes fast ind mod Kroppen. Den ernærer sig
hovedsagelig af Tang, som den tager paa
Havbunden. Til Trods for, at Dyrene væsentligst er
Vanddyr, flygter de — som <sp>Darwin</sp> har
iagttaget — ikke ud i Havet, naar de forskrækkes.
<sp>Tudseøglerne</sp>, <i>Phrynosoma</i>, i
Nordamerika og Meksiko har et meget besynderligt
Udseende. Det er Jordformer med en bred, flad
Krop, en kort og tyk Hals og en temmelig kort,
ved Grunden stærkt fortykket Hale. Ligesom
hos <i>Moloch</i> er Kroppen besat med talrige
Pigge, Deres Farve ligner meget den Sandbund,
hvorpaa de opholder sig, og i hvilken de
hyppig graver sig ned. Det er Smaaformer fra
5—20 cm, der hovedsagelig lever af Insekter,
Edderkopper o. a. Smaadyr. (<sp>Litt</sp>.: <sp>G. A.
Boulenger</sp>, <i>Catalogue of the Lizards</i> [Bd I
og II, London 1885]; <sp>Blanford</sp>, <i>Fauna of
British India</i> [<i>Reptil, and Batrach.</i> ved
Boulenger, London 1890]; <sp>Brehm</sp>, »Tierleben«
[7. Bd, Leipzig 1892]).
<i>(A. C. J.). R. H. S.</i>

<img>Fig. 3. <i>Basiliscus americanus</i>.</img>

<img>Fig. 4. <i>Amblyrhynchus cristatus</i>.</img>
</chapter>

<chapter name="Legumin">
<b>Legumin</b> er et Planteæggehvidestof, som
findes i Leguminoserne og kan faas af Ærter
ell. Bønner ved Findeling af disse og derpaa
flg. Behandling med en overordentlig svag
Kaliopløsning. Tilsættes derpaa højst fortyndet
Eddikesyre til den saaledes dannede Opløsning,
faas L. som et fnugget Bundfald. Tørt L. er en
kornet Masse af Vf. 1,28—1,36, som opløses let
af koncentreret Eddikesyre. Ved Kogning med
Vand mister det Evnen til at opløses i Alkalier
og Syre. Ved Hydrolyse ved Kogning med
fortyndet Svovlsyre giver L. rigelig Glutaminsyre
og Arginin, Leucin og Asparaginsyre.
<i>R. K.</i>
</chapter>
