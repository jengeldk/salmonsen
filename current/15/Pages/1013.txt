tilkoblede Tender med Vandbeholder vejede
noget over 3 t, paa den anden Prøvedag
fremførte en Vogn med 30 Personer med over 40
km's Hastighed i Timen og 2 belastede Vogne,
der vejede over 9 t, med over 38 km i Timen;
den størst opnaaede Hastighed skal have været
46,5 km i Timen. Opr. førtes Spildedampen
direkte ud i det fri, men allerede efter den første
Forsøgsdag forsynedes L. med Udgangshætte i
Skorstenen i Smag med det, som <i>Sanspareil</i>
havde, og herved øgedes dets Dampudvikling i
den Grad, at dets Ydeevne tredobledes; ogsaa
paa de to andre L. indførtes Forbedringer, der
øgede deres Ydeevne. <i>Rocket</i>'s Overlegenhed
over Konkurrenterne skyldtes hovedsagelig, at
L. — efter Anbefaling af Banens Sekretær
<sp>Henry Booth</sp> — var udstyret med en
<sp>Rørkedel</sp> af Séguin's Type, og her træffer vi de
Grundtanker i Konstruktionen, som er
bibeholdt gennem Tiderne helt op til vore Dages
L., f. Eks. den <sp>ydre</sp> og <sp>indre Fyrkasse</sp>,
i hvis Mellemrum der befinder sig Vand, der
meget hurtigt opvarmes og bringes i Kog. I
øvrigt var L. forsynet med alle de fra <i>Royal
George</i> kendte Forbedringer; Cylindrene var
dog ikke anbragt oven paa Kedlen, men paa
Siden af denne med 45°'s Hældning. <i>Rocket</i>
blev, efter i mange Aar at have arbejdet paa
ovenn. Bane, afgivet til Kensington-Museet i
London, hvor det endnu findes. Efter det gode
Resultat blev der yderligere bestilt 8 L. fra
Stephenson's Fabrik; til disse hører L.
<i>Northumbrian</i> og det sidst leverede Planet. Ogsaa
Hackworth arbejdede videre paa
L.-Konstruktionens Forbedring og overdrog 3. Marts 1830
Stephenson's Fabrik at bygge et nyt L.; dette
L., som fik Navnet <i>Globe</i>, har faaet sin Bet.
for L.-Bygningen derved, at Dampcylindrene
var anbragt helt vandret under Kedlen og
mellem Hjulene (ɔ: <sp>indvendige Cylindre</sp>),
saaledes at Drivakslen var to Gange forkrøbbet
og forsynet med 2 Krumtapbugter, 90° forsat
for hinanden. En anden Forbedring var den
paa Kedlens Overside anbragte <sp>Dampdom</sp>,
hvorfra Dampen, der her var mere tør, toges
til Cylindrene. <i>Globe</i> blev sat i Drift paa
Stockton—Darlington-Banen, og i Slutn. af 1832 løb
der 16 Hackworth'ske L., deriblandt det
mærkværdige L. <i>Wilberforce</i>, der havde 2 lodrette
Cylindre og en C-formet Ildkanal samt var
tilkoblet en Tender for Brændsel bag og en
Tender for Vand foran. Ovennævnte L. <i>Planet</i> gik
i Drift 4. Oktbr 1830 og var udrustet med alle
indtil da kendte Forbedringer, saasom
Rørkedel, Udgangshætte, vandrette, indvendig
liggende Cylindre, Dampdom o. s. v.; det
var meget ydedygtigt og dannede
Forbillede for andre Fabrikker, og
L.-Bygningen har nu naaet Slutn. af sit første
Udviklingstrin; hvad der kommer
herefter er kun en videre Udvikling og
Forbedring m. H. t. Stabilitet, Hastighed og
Trækkekraft paa Grundlag af de lidt efter
lidt indvundne Erfaringer. Som det vil
fremgaa af det foreg., er L. saaledes ikke
een Mands Værk, men Resultatet af »en
Rk. Ingeniørers Opfindelser«, saaledes
som R. Stephensen selv har udtrykt sig.
G. og R. Stephenson's store Bet. for L.'s
Udvikling ligger i Anvendelse af
Kobbelstænger i St f. Tandhjulsoverføring og af
Rørkedlen i Forbindelse med en i
konstruktionsmæssig Henseende enkelt
Maskine. Men mange andre Opfindelser og
Forbedringer, ikke alene paa L.-Bygningens
Omraade, som f. Eks. Stephensen's
<sp>Kulissestyring</sp>, men ogsaa paa selve Baneanlægenes
Omraade, skyldes de to Mænd.

I de næste Aartier blev de andre Lande
forsynede med L. fra England, og ved Siden af den
Stephensonske Fabrik opstod derfor snart fl.
andre store L.-Fabrikker. Bl. de eng.
L.-Ingeniører, der omkr. Midten af forrige Aarh. har
indlagt sig størst Fortjeneste, kan nævnes
<sp>Gooch</sp> og <sp>Thomas Russell Crampton</sp>
(s. d.). For at opnaa en roligere Gang af L.
flyttedes Cylindrene inden for Hjulene under
Kedlens Forende, og saadanne indvendigt
liggende Cylindre anvendes endnu fortrinsvis paa
de eng. Baner; denne Konstruktion kræver, at
Drivhjulsakslen maa være forsynet med dobbelt
Krumtapbugt, samt bevirker, at Kedlens og
dermed L.'s Tyngdepunkt kommer til at ligge
forholdsvis højt. L.'s Hastighed afhænger af det
Antal Omdrejninger, Drivhjulene gør i en
Tidsenhed, samt af Drivhjulsdiametrens Størrelse.
Da Omdrejningstallet imidlertid ikke kan
forøges ud over en vis Grænse, forsøgte man
tidligt at anvende Drivhjul med stor Diameter.
1837 konstruerede forann. <sp>Gooch</sp> til den
dengang bredsporede <i>Great—Western-Railway</i> et
3-akslet Hurtigtogs-L. med een Drivaksel, af
hvilken Type (<i>Single</i>-Maskiner) der senere
byggedes en Mængde L., navnlig i England;
Fig. 13 viser denne Type og er det første L.,
»Odin«, der leveredes af Messrs Sharp Brothers

<img>Fig. 12. Robert Stephensons prisbelønnede Lokomotiv
»Rocket«, 1829.</img>

<img>Fig. 13. Goochs Lokomotivtype. Danmarks første
Lokomotiv »Odin« til Roskildebanen, 1846.</img>
