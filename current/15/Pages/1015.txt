ud af Drift. Da man i Amerika i Beg. ikke
mente, at Jernbanerne havde nogen Fremtid
for sig, var det meget vanskeligt at skaffe de
fornødne Pengemidler til deres Anlæg; derfor
blev Skinner og Overbygning let, og man
undgik større Gennemskærings- og
Dæmningsarbejder, hvorved Sporet tillige blev stærkt
kurvet; disse særlige Forhold affødte snart en
hjemlig og særpræget L.-Industri. For ikke at
ødelægge Sporet ved for store Hjultryk kom
man ind paa at bygge L. med fl. Driv- og
Kobbelhjulsæt, ligesom ogsaa <sp>Bogien</sp> af
Hensyn til de skarpe Sporkurver fandt alm.
Anvendelse saavel ved Vogne som L. De første i
Amerika byggede L. var forsynet med lodret
staaende Rørkedler. Saaledes byggede
<sp>Peter Cooper</sp> 1828 et lille Forsøgs-L., og <sp>E.
Miller</sp> 1830 et L. for <i>Charleston and
Hamburg Railroad</i>; dette sidste, der ses i Fig. 15,
bar Navnet <i>The best friend of Charlestown</i>;
det ødelagdes allerede Juni 1831 ved en
Kedeleksplosion, foranlediget ved en Fyrbøders
Uagtsomhed. 1832 satte <sp>Horatio Allan</sp> et
4-akslet <sp>Dobbelt-L.</sp>, <i>South Carolina</i>, i Drift;
dette L. havde 4 Langkedler med een Fyrkasse
og 2 Røgkamre, men kun 2 Dampcylindre,
der hver virkede paa sit Drivhjulsæt; det
danner Forløberen for de senere kendte
<sp>Dobbelt-L.</sp>, f. Eks. <i>Seraing</i> (se ndf.) og <sp>Fairlie-L.</sp>
1832 byggede <sp>John Jervis</sp> det første amer.
Bogie-L., <i>American Nr 1</i>, til
Mohawk—Hudson-Banen; Drivhjulsættet laa bag Fyrkassen.
1828—38 blev der paa eng. Fabrikker i alt bygget
141 L. af forsk. Typer til amer. Baner.
Imidlertid var den amer. L.-Bygning kommet i
Gang, og den førende Fabrik blev snart
<i>Baldwin Locomotive Works</i>, <i>Philadelphia</i>, der nu
er Verdens største L.-Fabrik (se nærmere
under <sp>Baldwin</sp>). Det første her byggede L.
blev sat i Drift 23. Novbr 1832 paa
<i>Philadelphia, Germantown and Norristown Railroad</i>
og fik det mærkelige Navn <i>Old Ironsides</i>; dets
Hovedrammer var af Træ, og det var ikke
forsynet med Bogie, saaledes som de efter
1833 byggede L. blev det. I Forbindelse med
andre Jernbaneingeniører, navnlig <sp>William
Norris</sp>, og andre senere opstaaede
L.-Fabrikker som <sp>Rogers & Co</sp>. i Paterson og
<sp>Schenectady</sp>-Værkerne har Baldwin
efterhaanden givet de amer. L. et særligt Præg.
I Modsætning til i Europa har Fyrkasserne
saaledes været fremstillet af Staal i St f. af
Kobber, og Hovedrammen været staalstøbt
(»Barrerammer«) i St f. af valset Plade. 1840 byggede
<sp>Hinckley & Drury</sp> det første L. med
udvendige Cylindre; 1838 udtog Amerikaneren
<sp>Levi Bissel</sp> et eng. Patent paa en 4-hjulet
Bogie, hvis Omdrejningspunkt laa bag Bogien
under Kedlen; senere konstruerede han en
2-hjulet Bogie efter samme Princip (se <sp>Bogier</sp>).
P. Gr. a. de amer. Jernbaners talrige, stærke
Stigninger og de lange Strækninger samt
Brugen af lange og svære Tog er de amer. L.
efterhaanden konstrueret større og stærkere.
Efter 1904 har man saaledes indført <sp>Mallet-L.</sp>
(se ndf.) og er gaaet indtil 2 Gange 5-koblede
L. med For- og Bagløber, ja 1914 har
Maskindirektør <sp>Schlafge</sp> ved Erie-Banen endog
gaaet videre og forsynet Tenderen med
Drivaksler, drevne fra et Sæt Cylindre, anbragt paa
L.'s Ramme under Førerhuset, saaledes at der
i alt bliver 3 Gange 4-koblede Aksler
(<sp>Triplex-L.</sp>) med 1 Løbeaksel for og bag. Et
saadant L. ses i Fig. 16 og er et af Verdens

<img>Fig. 15. Lokomotivet »The best friend of Charlestown« paa sin første Tur, 1830.
Et af de første i Amerika byggede Lokomotiver.</img>

<img>Fig. 16. Eriebanens (Amerika) 6-cylindrede 1 D+ D + D 1-Mallet-Kompound-Godstogslokomotiv »Matt H. Shay«.
Et af Verdens største Lokomotiver.</img>
