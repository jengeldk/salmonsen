<h1>K</h1>

<chapter name="Kvadratrod">
<b>Kvadratrod</b> (mat.). Et Tal <i>N</i>'s K. er et Tal,
som opløftet til 2. Potens giver <i>N</i>; den
betegnes ved √<i>N</i>. Er <i>N</i> positiv, faar K. to og kun
to reelle Værdier, der er lige store med modsat
Tegn; √9 f. Eks. er = ± 3. Værdierne er
irrationale, hvis <i>N</i> ikke er opstaaet ved
Kvadrering af et helt Tal ell. en Brøk. Er √<i>N</i> negativ,
har K. ingen rational ell. irrational Værdi og
kaldes imaginær. Beregningen af √<i>N</i> for <i>N</i>
positiv kan udføres ved Logaritmer, ved
Udvikling i Kædebrøk ell. i Rækker efter
Binomialformelen, idet man sætter √<i>N</i> = (<i>a</i><sup>2</sup> + <i>x</i>)<sup>1/2</sup>
hvor <i>a</i><sup>2</sup> er Kvadrattallet nærmest lavere end
<i>N</i>, endelig ved successiv Bestemmelse af
Cifrene gennem Forsøg paa flg. Maade. <i>N</i>
forudsættes foreløbig hel, og det hele Tal i K.
betegnes ved 10 <i>a</i> + <i>b</i>, hvor <i>b</i> er Enernes Ciffer
og <i>a</i> Tallet skrevet med de foranstaaende
Cifre. (10<i>a</i> + <i>b</i>)<sup>2</sup> er altsaa Kvadrattallet nærmest
lavere end <i>N</i>; kan dette ikke findes i en
Kvadrattalstavle, søger man at faa Ligningen <i>N</i>
= (10<i>a</i> + <i>b</i>)<sup>2</sup> + <i>R</i> = 100<i>a</i><sup>2</sup> + 20<i>ab</i> + <sp>b</sp><sup>2</sup> +
<i>R</i> tilfredsstillet saaledes, at <i>a</i> er et helt
positivt Tal, <i>b</i> et Ciffer, <i>R</i> positiv, idet tillige <i>R</i>
skal blive negativ, hvis <i>b</i> forhøjes med 1 · <i>a</i><sup>2</sup>
maa være Kvadrattallet nærmest lavere end
det Tal <i>N</i><sub>1</sub>, der faas ved af <i>N</i> at bortkaste de
to sidste Cifre, og findes enten ved en
Kvadrattalstavle ell. ved at behandle <i>N</i><sub>1</sub> paa
samme Maade som <i>N</i>. <i>b</i> maa være mindre end
<i>N</i> — 100<i>a</i><sup>2</sup> / 20<i>a</i>; man prøver med det nærmest
lavere Ciffer, gør det <i>R</i> negativ, prøves med
det derunder liggende o. s. v. Regningen kan
for <i>N</i> = 78 46 89 opstilles i flg. Skema, hvor
den første Del gaar ud paa at finde K. 88 af
<i>N</i><sup>1</sup> = 78 46, og hvor Nullerne paa Tallenes
sidste Pladser er udeladte:
√78|46|89 = 885
64 = 100<i>a</i><sup>2</sup>
14 46 = <i>N</i> — 100<i>a</i><sup>2</sup>
(16 = 20<i>a</i>)
12 8 = 20<i>ab</i>
64 = <i>b</i><sup>2</sup>
13 44
1 02 89 = N — 100<i>a</i><sup>2</sup>
(176 = 20<i>a</i>)
88 = 20<i>ab</i>
25 = <i>b</i><sup>2</sup>
88 25
14 65 = <i>R</i>.

Vil man bestemme √<i>N</i> med <i>p</i> Decimaler,
uddrages K. af <i>N</i> efterfulgt af 2<i>p</i> Nuller, og der
afskæres <i>p</i> Decimaler i Resultatet. K. af en
Decimalbrøk findes ved, at man tilføjer Nuller,
indtil Decimalantallet bliver et Multiplum 2<i>p</i>
af 2, uddrager K. paa ovenangivne Maade uden
Hensyn til Kommaet og afskærer <i>p</i> Dec. i det
fundne Tal. Se i øvrigt <sp>Rod</sp>.
<i>Chr. C.</i>
</chapter>

<chapter name="Kvadratskat">
<b>Kvadratskat,</b> se <sp>Bygningsafgift</sp>.
</chapter>

<chapter name="Kvadratskrift">
<b>Kvadratskrift,</b> se <sp>hebræisk Skrift</sp>.
</chapter>

<chapter name="Kvadrattal">
<b>Kvadrattal</b> (mat.) er Talrækkens hele Tal
opløftede til 2. Potens (se <sp>Kvadrat</sp>).
</chapter>

<chapter name="Kvadratur (astron.)">
<b>Kvadratur</b> (astron.), se <sp>Aspekter</sp>.
</chapter>

<chapter name="Kvadratur (mat.)">
<b>Kvadratur</b> (mat.) vil sige Bestemmelse af
plane og krumme Fladers Fladeindhold.
<sp>Plane Fladers K.</sp> udfører man alm. ved
at dele dem i Dele med tidligere fundne
Fladeindhold, ell. betragte dem som Grænsetilfælde
af Figurer, der kan deles paa denne Maade.
Geometrien begynder med K. af Rektanglet,
der enten kan sammensættes af Fladeenheder
og Brøkdele deraf ell. behandles som Grænsen
for et saaledes sammensat Rektangel; en
retvinklet Trekant er halv saa stor som
Rektanglet med Kateterne til Sider, og enhver anden
Trekant kan, ved at man trækker en Højde,
fremstilles som en Sum ell. Differens af to
retvinklede. En Polygon deles i Trekanter ved
Diagonaler ell., hvis den er regulær, ved
Radier til Vinkelspidserne. Cirkelen betragtes som
Grænse for en ind- ell. omskreven regulær
Polygon, hvis Sideantal vokser i det uendelige.
Et Areal begrænset af en Bue paa en Kurve,
der i et retvinklet Koordinatsystem fremstilles
ved Ligningen <i>y</i> = φ(<i>x</i>), Ordinaterne i Buens
Endepunkter og det mellem disse Ordinater
liggende Stykke af Abscisseaksen er udtrykt
ved ∫ <i>b</i> <i>ydx</i> <i>a</i> = ∫ <i>b</i> φ (<i>x</i>) <i>dx</i>, (se <sp>Integralregning</sp>), hvor <i>a</i> og <i>b</i> er Endepunkternes
Abscisser, idet dog forudsættes, at Buen ikke skærer
Abscisseaksen ell. nogen af Ordinaterne til
dens Punkter; Arealet er her fundet som en
Sum af Rektangler, hvori to sammenstødende
Sider er det uendelig lille Stykke <i>dx</i> paa
Abscisseaksen og Ordinaten <i>y</i> til Buen i
Stykkets ene Endepunkt. Alle plane Fladers Arealer
kan dannes ved Addition ell. Subtraktion af
Arealer som det her bestemte. En Bue paa en
Kurve, der i Polarkoordinater har Ligningen
<i>r</i> = φ (θ), og Radii vectores til Buens
