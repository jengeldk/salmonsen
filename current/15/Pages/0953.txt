Livsforsikringsbrug er det imidlertid ikke nok efter de
indsamlede Erfaringer at udregne Dødeligheden
i de enkelte Aldersklasser; man maa endvidere
foretage en Udjævning af de
Uregelmæssigheder, som findes i disse Dødelighedstavler,
hvor Tilfældigheder kan bevirke ret store
Udslag fra den normale Dødelighed, og som
derfor, anvendte uden Udjævning til
Præmieberegningen, vilde give tilsvarende
Uregelmæssigheder i Præmierne. I de fleste Tilfælde vil man
kunne hjælpe sig med en simpel mekanisk ell.
grafisk Udjævning. Skal Udjævningen foretages
med størst muligt Udbytte, hører den derimod
til de vanskeligste Opgaver i
Livsforsikringsmatematikken. Den udjævnede
Dødelighedstavle, der skal tjene som Grundlag for alle
Livsforsikringsberegninger, fremtræder i
Skikkelse af en Overlevelsestavle, som angiver, hvor
mange af et vist Antal levende i en given
Alder der er i Live i hvert af de flg. Aldersaar,
og gaar f. Eks. fra 10000 levende i
Begyndelsesalderen op til ingen levende i den højeste
Alder, der i Reglen sættes til 100 Aar. Da
Dødeligheden er ret forsk. for de to Køn, har en
Anstalt i Alm. een Dødelighedstavle for Mænd og
een for Kvinder.

Af den foreliggende Dødelighedstavle kan
man beregne Værdien af de forsk. Arter af L.
Indskyder f. Eks. 900 20-aarige Mænd hver 1
Kr., vil disse 900 Kr i Løbet af 30 Aar til en
aarlig Rentefod af 3 1/2 % med Rente og
Renters Rente vokse til c. 2500 Kr. Hvis denne Sum
deles mellem de endnu levende af de 900
Personer, hvis Antal f. Eks. er svundet ind til 700,
vil enhver af dem kunne faa 2500/700 Kr = 3 Kr
57 Øre. En saadan Forsikring, hvor de i
Forsikringstiden døde helt mister deres Indskud,
kaldes en <sp>opsat Udbetaling</sp>. Efter de
samme Principper beregner man de øvrige
Livsforsikringsformer, hvor Beregningen dog
sjælden vil blive saa simpel som i det anførte
Eksempel. En betydelig Forbedring ved den
matematiske Side af L. er Anvendelsen af den
kontinuerlige Metode, som forudsætter en
kontinuerlig Bevægelse saavel i Dødelighed som i
Pengeforhold; man kan her anvende
Integralregning til Udvikling af Formlerne, hvorved
Regningerne kan gøres langt mere overskuelige,
og man tillige langt lettere kan underkaste alle
herhen hørende Problemer en ren matematisk
Behandling.

L. omfatter en Mængde forsk. Former. Den
<sp>egentlige</sp> L. kan enten tegnes som
<sp>livsvarig</sp>, hvor Forsikringssummen udbetales ved
den Forsikredes Død, naar som helst denne
indtræder, ell. som ophørende, der kun
kommer til Udbetaling ved Død inden for et
bestemt Tidsrum. Den <sp>ophørende</sp> L. vil altsaa
ikke som den livsvarige med Sikkerhed kunne
anvendes til Forsørgelse for den Forsikredes
Efterladte, men vil kunne bruges som Sikkerhed
for Gæld, der skal afbetales i Løbet af en vis
Aarrække. En L. med <sp>Udbetaling</sp> er en
Kombination af en ophørende L. og en opsat
Udbetaling; denne Forsikringsform er en af de
mest anvendte, idet den baade sikrer de
Efterladte ved den Forsikredes tidlige Død og giver
den Forsikrede en Alderdomsforsørgelse, hvis
han oplever Forsikringstidens Udløb. En
<sp>Kapitalforsikring</sp> udbetales et bestemt Antal
Aar efter Tegningen, hvad enten den Forsikrede
til den Tid er i Live ell. ikke. Saavel denne
Forsikring som en opsat Udbetaling kan
benyttes som Udstyrsforsikring for et Barn, hvem
der derved kan sikres en Sum til
Konfirmationsudstyr, Brudeudstyr, e. l. L. kan ogsaa
tegnes samtidig paa 2 Liv. Af saadanne Former
kan nævnes <sp>gensidig</sp> L., der udbetales den
Efterlevende, saa snart den ene af de
Forsikrede dør, og <sp>Overlevelsesforsikring</sp>,
som udbetales ved den Forsikredes Død,
saafremt en anden bestemt Person overlever ham.
Til L. maa ogsaa henregnes <sp>Livrente</sp>,
hvorved forstaas aarlige Ydelser, der udbetales i en
bestemt Aarrække, saafremt Livrentenyderen er
i Live; de kan enten være <sp>livsvarige</sp>,
<sp>ophørende</sp> ell. <sp>opsatte</sp>. Ved Tegning af en
livsvarig Livrente vil man ved Indbetaling af
en Kapital til Anstalten kunne opnaa en højere
Rente af sine Penge end den almindelige, desto
højere, jo ældre man er ved Tegningen, og
man er sikker paa at beholde denne høje Rente
hele Livet uafhængig af, hvor gl man bliver,
og uafhængig af eventuel Nedgang i den alm.
Sparekasserente. Denne Forsikring vil altsaa
særlig egne sig for ældre Folk, som kun ejer en
lille Kapital, hvis Renter er utilstrækkelige til
Udkommet, og som ikke har i Sinde at
efterlade nogen anden Kapitalen som Arv.
Fremdeles kan den, som skal udrede en Aftægt ell.
Pension, ved Indbetaling af en Sum Penge een
Gang for alle befri sig for denne Byrde.
Ophørende og opsatte Livrenter vil kunne
anvendes henh. som Børneforsørgelse og som
Alderdomsforsørgelse. Livrente kan ligeledes tegnes
samtidig paa fl. Liv som <sp>Livrente paa
længst Liv</sp>, hvor Renten udbetales, saa
længe nogen af de Forsikrede er i Live.
Livrente kan foruden i aarlige Terminer ogsaa
udbetales i halvaarlige, fjerdingaarlige eller
maanedlige Terminer; den kaldes <sp>forlænget</sp>,
naar den sidste Gang udbetales i den nærmeste
Termin efter den Forsørgedes Død,
forkortet, naar den sidste Gang udbetales i den
sidste Termin før Døden. En <sp>komplet</sp> Livrente
forfalder sidste Gang til Udbetaling i
Dødsøjeblikket med en Udbetaling, der staar i Forhold
til den Tid, der er forløbet fra den sidste
Termin. I Alm. tegnes Livrenter som forlængede,
hvorved man sikrer sig en Udbetaling til
Begravelseshjælp e. l. Til Livrenter hører
endvidere <sp>Overlevelsesrenter</sp>, hvorved en
Forsørger ved sin eventuelle Død før den
Forsørgede kan sikre denne en Livrente. En
Overlevelsesrente er billigere end den tilsvarende
L.; men da de indskudte Penge er tabte ved
den Forsørgedes Død før Forsørgeren, vil de
fleste foretrække at ofre noget mere paa en L.
ell. L. med Udbetaling.

Alle de nævnte Former af L. vil foruden mod
<sp>Indskud een Gang for alle</sp> kunne
tegnes mod <sp>Præmier</sp> at erlægge enten paa
Livstid ell. ophørende efter et bestemt Antal
Aar, for saa vidt selve Forsikringsformen ikke
umuliggør Præmiebetaling; en straks
