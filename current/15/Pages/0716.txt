Imprægnering med Olie bliver ret holdbare.
Endvidere anvendes den i St f. Cementmørtel
til Samling af saltglaserede Mufferør, f. Eks. i
Gader, der endnu ikke er helt bebyggede, fordi
man da lettere kan skille Rørene ad og
indlægge ny Grenrør, efterhaanden som det bliver
nødvendigt. Se ogsaa <sp>ildfast Mørtel</sp>.
<i>E. Su.</i>
</chapter>

<chapter name="Lerna">
<b>Lerna,</b> lille By ved Kysten af Argolis i
Oldtiden. Der fandtes en Sø og en hellig Lund,
hvor der holdtes Fester for Demeter. Til dette
Sted henlagde Sagnet Herakles' Kamp med
den lernæiske Hydra.
<i>H. H. R.</i>
</chapter>

<chapter name="Lernæa">
<b>Lernæa,</b> se <sp>Copepoda</sp>.
</chapter>

<chapter name="Lernæiske Hydra">
<b>Lernæiske Hydra,</b> se <sp>Herakles</sp>, S. 281.
</chapter>

<chapter name="Lernæopoda">
<b>Lernæopoda,</b> se <sp>Copepoda</sp>.
</chapter>

<chapter name="Lero">
<b>Lero</b> (i Oldtiden <i>Léros</i>), Ø i Archipelagus,
ved Lilleasiens Kyst, ud for Mendelia-Bugten,
hørende til de Dodecanesiske Øer, der er
besat af Italien, 49,6 km<sup>2</sup> stor med 4000 gr. Indb.
Hovedstaden Marina, Sæde for en Biskop, har
et Kastel og 1500 Indb.
<i>C. A.</i>
</chapter>

<chapter name="le roi est mort, vive le roi">
<b>le roi est mort, vive le roi</b>
[l<sub>ö</sub>-'rwa-æ-'må.r-'viv-l<sub>ö</sub>-'rwa] (fr.), »Kongen (den gamle)
er død, leve Kongen (den ny)«, udraabtes af
Herolden i det gl. monarkiske Frankrig til
Folket, saa snart en regerende Konge var død.
Udtrykket er overgaaet til at blive en
Betegnelse for Kongedømmets usvækkede Bestaaen.
— »Kongen dør aldrig«.
</chapter>

<chapter name="le roi regne et ne gouverne pas">
<b>le roi regne et ne gouverne pas</b>
[l<sub>ö</sub>-'rwa-'ræn<sub>j</sub>-e-n-gu'værn<sub>ö</sub>-'pa] (fr.). »Kongen hersker,
men regerer ikke«. Denne Sætning, som kan
føres tilbage til den lat. <i>Rex regnat, sed non
gubernat</i>, som J. Zamojski (d. 1605) udtalte paa
den polske Rigsdag, blev 1830 fremsat af Thiers
i Bladet <i>Le National</i>.
</chapter>

<chapter name="Leros">
<b>Leros,</b> se <sp>Lero</sp>.
</chapter>

<chapter name="Leroux, Frédéric Étienne">
<b>Leroux</b> [l<sub>ö</sub>'ru], <sp>Frédéric Étienne</sp>, fr.
Billedhugger (1836—1906). L., Elev af Jouffroy
og <i>École des beaux-arts</i>, har udført en Del i
høj Grad levende, tekn. højt udviklet Skulptur,
saaledes »Demosthenes ved Havet«
(Marmorstatue, 1878), »Surcouf under Kampen«,
»Rachel« (repræsenterende den fr. Tragedie),
»Violhandlerske« (Bronzefigur, 1866,
Luxembourg-Mus.), »Blomsterpige« (Marmor, 1869, Mus. i
Lille), »Victoria« (Bronzestatue i Bahia,
Brasilien), »Ung Moder legende med sit Barn«
(1872), »Jeanne d'Arc« (1880, Compiègne).
1897 afsløredes hans Monument over Præsident
Carnot i Chabanais (Charente).
<i>A. Hk.</i>
</chapter>

<chapter name="Leroux, Hector Louis">
<b>Leroux</b> [l<sub>ö</sub>'ru], <sp>Hector Louis</sp>, fr. Maler
(1829—1900). L., Elev af Picot og <i>École des
beaux-arts</i>, hører til den »nygræske« Retning
og har, under stærk Indflydelse fra Gérome,
fornemmelig malet Genrebilleder fra det
klassiske Oldtidsliv. Hans vigtigste Værker er »En
ny Vestalinde« (1863, Mus. i Verdun),
»Begravelsesceremonier i Columbariet i Cæsarernes
Hus« (1864), der ligesom »Herculanum« (1881)
kom til Luxembourg-Mus., »Messalina«,
»Vestalinden Tuccia« (1874, Mus. i Washington) og
»Danaiderne«; af humoristisk Art er f. Eks.
»Horats' Slave« og »Improvisator hos Sallust«
(1866).
<i>A. Hk.</i>
</chapter>

<chapter name="Leroux, Louis Eugène">
<b>Leroux</b> [l<sub>ö</sub>'ru], <sp>Louis Eugène</sp>, fr. Maler,
foreg.'s Broder (1833—1905). L.'s Uddannelse
foregik under Picot og paa <i>École des
beaux-arts</i>. Han vandt især Navn ved sine lidt
forskønnende Skildringer af Folkelivet i Bretagne,
saaledes »Den Nyfødte« (Luxembourg-Mus.).
Andre kendte Arbejder: »Tjenestepige fra
Bretagne« (1866, Mus. i Lille), »Den lykkelige
Moder« (1869), »Anbefalingsskrivelsen« (1876),
»Audiens hos Alexander II af Rusland« (1880).
<i>A. Hk.</i>
</chapter>

<chapter name="Leroux, Marie Guillaume Charles">
<b>Leroux</b> [l<sub>ö</sub>'ru], <sp>Marie Guillaume
Charles</sp>, fr. Landskabsmaler (1814—95), tog en Tid
livlig Del i det politiske og kommunale Liv og
var saaledes Vicepræsident for Dept
Loire-Inférieure's Generalraad. Fra 1870 helligede
han sig udelukkende Malerkunsten, som han
havde lært under Corot. Hans Landskabskunst
er udpræget naturalistisk og skildrer
fortrinsvis Hede- og Klitnaturen. I Museerne i
Besançon og Nantes findes Landskaber af ham.
<i>A. Hk.</i>
</chapter>

<chapter name="Leroux, Xavier">
<b>Leroux</b> [l<sub>ö</sub>'ru], <sp>Xavier</sp>, fr. Komponist,
(1863—1919), var Elev af Massenet og en
frugtbar Musiker, der har skrevet en Række
Operaer (hvoraf enkelte er opførte uden for
Frankrig) foruden Kirke- og Orkestermusik.
<i>W. B.</i>
</chapter>

<chapter name="Leroux de Lincy, Adrien Jean Victor">
<b>Leroux de Lincy</b> [l<sub>ö</sub>'ru-'d-læ'si], <sp>Adrien
Jean Victor</sp>, fr Litterærhistoriker
(1806—69), var Bibliotekar ved Arsenalet i Paris og
har udg. gl-fr. Tekster (Roman de Brut [1838],
<i>Recueil de farces</i> [1837, 4 Bd] o. s. v.) samt
bl. a. flg. Værker: <i>Recueil de chants historiques
français depuis le XII. jusqu'au XVIII. siècle</i>
(2 Bd, 1841), <i>Le livre des proverbes français</i>
(1842) og <i>Les femmes celebres de l'ancienne
France</i> (2 Bd, 1847).
<i>S. Ms.</i>
</chapter>

<chapter name="Leroy">
<b>Leroy</b> [£<sub>ə</sub>'rå^i], By og Jernbaneknudepunkt i
U. S. A., Stat New York, ligger 58 km Ø. f.
Buffalo paa venstre Bred af Genesee River.
(1910) 4075 Indb.
<i>G. Ht.</i>
</chapter>

<chapter name="Leroy, André">
<b>Leroy</b> [l<sub>ö</sub>'rwa], <sp>André</sp>, fr. Pomolog, f.
1801, d. 1875, særlig kendt ved hans store Værk
<i>Dictionnaire de Pomologie</i>, der har fundet
fortjent Paaskønnelse ogsaa uden for Frankrigs
Grænser. Hans Planteskole i Angers omfattede
1868 200 ha, af hvilke 110 ha udelukkende var
beplantet med Frugttræer; af Modertræer
fandtes 1050 Sorter Pærer, 600 Æbler, 120
Blommer, 130 Kirsebær, 120 Fersken og 40
Abrikoser. Planteskolen indeholdt tillige en
righoldig Samling Sirtræer, navnlig mange sjældne
<i>Coniferæ</i>.
<i>(L. H.). P. F.</i>
</chapter>

<chapter name="Leroy-Beaulieu, Henry Jean Baptiste Anatole">
<b>Leroy-Beaulieu</b> [l<sub>ö</sub>'rwa-bo'l<sub>i</sub>ø], <sp>Henry
Jean Baptiste Anatole</sp>, fr. Forf., f.
1842, d. 15. Juni 1912. Allerede 1866 udgav han:
<i>Une Troupe des comédiens</i> og <i>Essai sur la
restauration de nos monuments historiques
devant l'art et devant le budget</i>. Han foretog
derpaa omfattende Rejser i Rusland, hvis
Resultat blev en Række Artikler i <i>Revue des
deux Mondes</i>, som siden samledes i <i>L'Empire
des tsars et les Russes</i> (3 Bd, Paris 1882—89)
samt Bogen <i>Un Homme d'État russe, Nicolas
Milutin</i> (1884) om Livegenskabets Afskaffelse.
Desuden har han skrevet en Række politiske
Betragtninger, saaledes: <i>Un Empereur, Un Roi,
Un Pape, une Restauration</i> (1879) om Napoleon
III's Styrelse, <i>Les Catholiques libéraux</i> og
<i>L'Église et le Liberalisme</i> (1885), <i>La France</i>,
