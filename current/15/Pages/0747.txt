Jakobskirken fra 13. Aarh., hvori findes et
berømt Orgel, samt er meget rig paa Kunstskatte.
Der findes Gymnasium, en højere Realskole, fl.
Fagskoler, samt et 1585 oprettet Bogtrykkeri.
Der drives meget betydelig Havedyrkning og
Biavl. 9000 Indb.
<i>N. H. J.</i>
</chapter>

<chapter name="Leutze, Emmanuel">
<b>Leutze</b> ['lå^yts<sub>ə</sub>], <sp>Emmanuel</sp>, tysk-amer.
Maler, f. 24. Maj 1816 i Schwäbisch-Gmünd, d.
18. Juli 1868 i Washington. L. kom som Barn
til Philadelphia, studerede der under J. A.
Smith, rejste 1841 til Düsseldorf og uddannede
sig siden under Lessing. Med sit første
Historiemaleri her, »Kolumbus for Raadet i Salamanca«
(1841), gjorde han betydelig Lykke, der
gennemgaaende fulgte hans senere rige
Produktion i samme historisk-romantiske Retning, en
efter Datidens Maalestok farverig Kunst med
et højst afvekslende Publikum-interesserende
Billedstof: »J. Knox og Maria Stuart«, »W.
Raleigh og Dronning Elisabeth« (1845) etc. Særlig
hans Hovedværk »Washington's Overgang over
Delaware« (1850—51, Bremens Kunsthalle, et
andet Eksemplar kom til Nordamerika) vakte
overordentlig Opsigt. L. stiftede
Kunstnerforeningen »Malkasten«, samlede mange amerik.
Malere om sig, fortsatte sin Førervirksomhed
for amer. Kunst, da han 1859 flyttede til
Amerika. Han tog her fat paa (men naaede dog
langtfra at gennemføre) Udsmykningen af
Kongres- og Senatssalene i Washingtons Kapitol
med Historiemalerier (»Civilisationens
Fremtrængen mod Vest«, Kartonen »Slaveriets
Ophævelse«) og malede en Del historiske
Staffelibilleder: »Cranmer besøger Elisabeth af
England«, »Maryland tages i Besiddelse« (1861) m.
m. I Washington <i>Corcoran Gallery</i> ses hans
»Cromwell's Besøg hos Milton« (1857). L.
malede endvidere Portrætter og optraadte ogsaa
i Amerika som Illustrator.
<i>A. Hk.</i>
</chapter>

<chapter name="Leuven">
<b>Leuven</b> ['£ø.f.<sub>ə</sub>(n)], se <sp>Louvain</sp>.
</chapter>

<chapter name="Leuven, Adolphe de">
<b>Leuven</b> [lõ'vã], <sp>Adolphe de</sp>, Pseudonym
for Grev Adolph <sp>Ribbing</sp>, Søn af den efter
Mordet paa Gustaf III forviste sv. Grev
Ribbing, fr. dram. Forf., f. 1800, d. i Paris 14. Apr.
1884, var Medarbejder hos mange Dramatikere
paa en Mængde Stykker og blev 1862 Direktør
for <i>Opéra comique</i>, for hvilken Scene han
ogsaa selv arbejdede. Bl. hans selvstændige
Stykker kan nævnes <i>L'automate de Vaucanson</i>;
»Fregatkaptajnen« hører til hans mest kendte
Arbejder.
<i>S. Ms.</i>
</chapter>

<chapter name="Leuze">
<b>Leuze</b> [lø.z], By i Belgien i Prov. Hainaut
ved højre Bred af Dender og ved
Jernbanelinierne Ath—Tournai og St Ghislain—Gent.
(1920) 5742 Indb. Tekstilindustri. Ved L.
sejrede Franskmændene 1691 under Marskallen af
Luxembourg over de Allierede.
<i>N. H. J.</i>
</chapter>

<chapter name="—lev">
<b>—lev,</b> Endelse i Stednavne. Bet. af denne
Endelse synes at være »Arvegods«, »efterladt
Gods« ell. »overladt Gods«, jfr. oldn. <i>leifa</i>,
»efterlade, overdrage«, og Forleddet i disse
Navne er i Reglen et Personnavn, f. Eks.
Sigerslev (af Siger), Ørslev (af Øder) og Havnelev
(af Hagen). Navnene er typiske for dansk
Omraade, idet de findes stærkt udbredte over de
danske Øer, Jylland, hvor de naar til Egnen
omkr. Danevirke, og Skaane, hvor de dog
stedvis strækker sig længere ind i Sverige. I
Holsten findes de ikke; i Nordthüringen findes
derimod en Gruppe Navne paa —leben, ogsaa
sammensat med Personnavne. Stærkest
udbredte er de paa de danske Øer og i Skaane;
i Jylland findes de fortrinsvis paa Østkysten.
De forekommer i de tidligst opdyrkede Egne
af Landet, det er gennemgaaende Byer paa
80—100 Tdr Hartkorn, og over Halvdelen af dem
er Kirkebyer. De Personnavne, der findes i
Forleddene, er i Reglen af samme Art som
dem, der forekommer i Indskrifterne med den
ældre Runerække (Navne fra kristen Tid
forekommer ikke), og man antager derfor gerne,
at Stednavnene paa —lev skriver sig fra
Folkevandringstiden. Paa Grundlag af et Studium
af Navnenes geografiske Fordeling har H. V.
Clausen fremsat den Teori, at Sjælland er
»Levfolkets« opr. Hjem, og at dette »Folk« paa
krigersk Vis har bredt sig over alle
tilgrænsende Landskaber og sat sig fast i de mod
Sjælland vendende Kyster, hvorfra man ofte
kan spore »Levbebyggelse« i lange Kæder, med
Udgangspunkt i naturlige Havne. Clausen
paaviser, at »Levbyerne« gerne ledsages af Byer
med Navne paa —løse (s. d.), hvorfor han
anser disse sidste for samtidige med og
afhængige af disse. (<sp>Litt</sp>.: <sp>O. Nielsen</sp> i
Blandinger, udg. af Universitets-Jubilæets danske
Saml. I, S. 236; <sp>J. Steenstrup</sp>, i »Hist.
Tidsskr.«, 6. Rk., V. S. 313 flg.; <sp>S. Nygård</sp>,
i »Hist. Tidsskr.«, 7. R. I, S. 82 flg.; <sp>H. V.
Clausen</sp>, i »Aarb. f. nord. Oldk.« 1916).
<i>G. K-n.</i>
</chapter>

<chapter name="Leva">
<b>Leva</b> ['lævå], By i tidl. ung. Komitat Bars,
Tschekkoslovakiet, ved et Tilløb til Donaus
Biflod Gran. Gymnasium og Lærerseminarium. I
Omegnen Vindyrkning. Ved L., der var
befæstet til 1709, led Tyrkerne 1664 et Nederlag.
C. 10000 Indb.
<i>N. H. J.</i>
</chapter>

<chapter name="Leva, Giuseppe">
<b>Leva,</b> <sp>Giuseppe</sp>, ital. Historiker
(1821—95), studerede Jura og Filosofi i Wien og
Padua og blev Professor ved denne Bys Univ.
Hans vigtigste Arbejde er <i>Storia documentata
di Carlo V in correlazione all' Italia</i> (4 Bd,
1863—81); for øvrigt har han skrevet Della
vita e delle opere del cardinale <i>G. Contarini,
Giovanni Grimani, patriarca di Aquileia</i> o. fl.
Bøger.
<i>(E. G.). E. M-r.</i>
</chapter>

<chapter name="Levade">
<b>Levade</b> [le'va.ð<sub>ə</sub>] (fr.) er en Lektion under
Skoleridning, hvorved Hesten rolig løfter
Forparten, indtil Legemet balancerer paa
Bagbenene, og fra denne Stilling enten straks
udfører et Skolespring (se <sp>Skoleridning</sp>)
ell. langsomt igen sætter Forbenene til Jorden.
<sp>Pesade</sp> er i Hovedsagen den samme
Lektion, kun at Hesten skal forblive længere Tid i
den rejste Stilling. I ingen af de to Lektioner
maa den gøre store Bevægelser med Hoved,
Hals ell. Forben for at holde Balancen.
Forbenene skal være stærkt bøjede med Hovene
op mod Albuerne.
<i>(C. G. B.). O. P.</i>
</chapter>

<chapter name="Le Vaillant, F.">
<b>Le Vaillant</b> [l<sub>ö</sub>'va'jã], <sp>F.</sp>, se <sp>Vaillant</sp>.
</chapter>

<chapter name="Levallois, Jules Prosper">
<b>Levallois</b> [l<sub>ö</sub>-va'lwa], <sp>Jules Prosper</sp>,
fr. Forf., f. 18. Maj 1829 i Rouen, kom 1850 til
Paris, medarbejdede ved forsk. Blade og
Tidsskrifter og var 1855—59 Sekretær hos
Sainte-Beuve, hvem han særlig hjalp med
Omarbejdelsen af hans <i>Histoire de Port-Royal</i>. L. har
