Skildringer af Slavehandelens Rædsler paa
denne Rejse i <i>Narrative of an expedition to
the Zambesi and its tributaries</i> (1865, dansk
Overs. 1868) blev senere heller ikke forgæves.
Til anden Modgang paa denne Rejse hører
Tabet af hans Hustru Apr. 1862 i Schupanga
ved Sambese. L. hjemkaldtes 1863 og naaede
London Juli 1864 for Aug. 1865 atter at begive
sig — for sidste Gang — til Sydafrika i den
Hensigt efter sin trofaste Ven, det
geografiske Selskabs Præsident, Sir Roderick
Murchison's Opfordring at bestemme den
sande Beliggenhed af det indre Sydafrikas
Vandskel. Han ankom, via Bombay, i Beg. af 1866
til Sansibar og tiltraadte fra Mikindani-Bugten
— i Nærheden af Rovumas Munding — sin
Rejse til det Indre uden Ledsagelse af hvide
Mænd. Paa denne store Rejse kom L. til
Nyassa-Søens sydøstlige Del, rejste S. om Søen
og derpaa i nordvestlig Retning; han opdagede
undervejs Søerne <sp>Bangweolo</sp> og <sp>Moëro</sp>
og ankom efter en besværlig Rejse Marts 1869
til Ujiji ved Tanganyika-Søen, hvor der
ventede ham den store Skuffelse, at den
overvejende Del af de Varer, der var blevne sendte
til ham via Sansibar, var blevet stjaalet. Han
forlod Ujiji i Juli, sejlede over Søen, drog V.
paa, og efter et Aars Vandringer med
Araberkaravaner naaede han i Marts 1871
<sp>Nyangwe</sp> ved <sp>Lualaba</sp>-(<sp>Kongo</sp>-)Flodens Bred.
L. mente, at Lualaba maatte være Nilen, ligesom
han tidligere var kommen paa Tanke om, at
den Flod, der flød gennem Søerne V. f.
Tanganyika, muligen kunde være den øvre Nil.
Paa denne Del af Rejsen voldte tiltagende slet
Helbred, Mangel paa tilstrækkelig Udrustning,
Massen af hans Ledsageres slette Opførsel og
arabiske Slave jægeres Masakre af de Indfødte
stor Modgang. I Juli 1871 forlod L. Nyangwe
og naaede Ujiji i Oktbr som et »levende
Skelet« for atter at modtage den i hans Tilstand
meget alvorlige Efterretning, at alle de til ham
fra Kysten sendte Varer bedragersk var blevne
solgte. Rygter om L.'s Død opstod allerede
tidlig paa hans sidste Rejse, da hans Breve gik
tabt, men han blev »funden« af Henry M.
Stanley i Ujiji 10. Novbr 1871. En Ekspedition
udsendt fra England 1868 under <sp>Edvard
Young</sp> havde med temmelig stor Sikkerhed
godtgjort, at L. ikke var død. Oplivet paa
Legeme og Sjæl ved Stanley's Ankomst og efter
et af det geografiske Selskab i London udtalt
Ønske berejste L. sammen med Stanley
Tanganyika's nordlige Del, vendte tilbage til Ujiji,
hvorfra han med Stanley rejste til Unanjambe,
hvor Stanley havde maattet efterlade forsk.,
og hvortil han lovede, efter sin Ankomst til
Kysten, at sende yderligere Forstærkning til
fortsatte Rejser af L., der, trods nedbrudt
Helbred, ikke vilde opgive Haabet om at finde
Nilens Kilder. Stanley naaede Sansibar i Maj
1872, og i Aug. kunde L. med en godt udrustet
Ekspedition fortsætte sine Rejser. Han naaede
Tanganyika i Oktbr, drog langs Søens
sydøstlige Kyst og derpaa — mere og mere lidende
— til Bangweolo-Søens sumpede Egne for at
dø i Tschitambo ikke langt fra Søens sydlige
Bred i Ilala. Et Mindesmærke, afsendt fra
England, blev Aar 1902 rejst paa Dødsstedet. Hans
trofaste, farvede Ledsagere bar Liget den lange
Vej til Kysten, og den store, ihærdige og ædle
Rejsendes jordiske Levninger stededes til Hvile
i Westminster-Abbediet i London med stor
Højtidelighed 18. Apr. 1874. En eng.
Ekspedition under Cameron, der skulde bringe L.
Hjælp, modtog i Afrika Meddelelse om dennes
Død. Ingen enkelt Opdagelsesrejsende har
gjort saa meget for Løsningen af Afrikas
Geografi og navnlig Hydrografi som L. under hans
c. 30 Aar lange Rejser, der omfattede næsten
en Tredjedel af Kontinentet. Flodnavne som
Sambese, Shire, Rovuma, Lualaba, Sønavne som
Ngami, Djilolo, Shirva, Nyassa, Moëro og
Bangweolo er uløselig knyttede til L.'s Navn.
Han var ingen hurtig Rejsende, men en
omhyggelig Observator og Nedskriver af alt
betydningsfuldt med et sjældent geografisk Instinkt
og med en trænet videnskabelig Iagttagers Øje.
Hans Behandling af de Indfødte var altid mild
og venlig, han levede med dem og delte deres
Sorger og Glæder. Han var derfor ogsaa
overalt æret og anset, ja næsten som et
overnaturligt Væsen; selv de arab. Slavejægere, som
han bekæmpede paa det ivrigste, respekterede
og beundrede ham, »den meget store Doktor«.
Personlig var han en godhjertet Mand, fuld af
Humanitet og uskyldig som et Barn, en ædel
Kristen i Ord og Handling. Hans Motto var
»Frygt Gud og arbejd haardt«. De direkte
geografiske og videnskabelige Opdagelser var
maaske ikke hans største Resultater; hans
Eksempel, hans Liv og hans Død var som en
Inspiration, der fyldte Afrika med en Hær af
Opdagere og Missionærer, og hans Beretninger
om Slavehandelens Grusomhed rejste i Europa
en saa stærk Bevægelse mod den, at den
tilsidst blev udryddet. — L. er, foruden af de
nævnte Værker, Forf. af Artikler i det
London'ske geografiske Selskabs Publikationer, og
Beretningen om hans sidste Rejser udgaves
efter hans Dagbøger af <sp>H. Waller</sp>, <i>The last
journals of David L. in Central Africa from
1865 to his death</i> (London 1874, dansk Overs.
1878). Biografier: <sp>Blaikie</sp> (1881), <sp>Hughes</sp>
(1891), <sp>Johnston</sp>: <i>L. and the exploration of
Central Africa</i> (1891).
<i>(O. I.). C. A.</i>
</chapter>

<chapter name="Livingstone Bjergene">
<b>Livingstone Bjergene</b> ['£iv<sub>i</sub>ŋst<sub>ə</sub>n-] strækker
sig i den britiske Koloni Tanganyika Territoriet
(tidligere Tysk Østafrika) langs Østsiden af
Nyassa-Søen. De falder stejlt af mod Søen, men
sænker sig terrasseformigt mod Ø. Højden naar
c. 3000 m.
<i>C. A.</i>
</chapter>

<chapter name="Livingstone Faldene">
<b>Livingstone Faldene</b> ['£iv<sub>i</sub>ŋst<sub>ə</sub>n-], en
Samling af 33 Katarakter og Vandfald, der dannes
af Kongo-Floden paa den c. 350 km lange
Strækning mellem Stanley Pool og Matadi. Faldene
omgaas nu af en Jernbanelinie fra Matadi til
Leopoldville.
<i>C. A.</i>
</chapter>

<chapter name="Livingstonit">
<b>Livingstonit,</b> et graat, metallisk Mineral af
rombisk Krystalform og sammensat af
Kvægsølv, Antimon og Svovl (HgSb<sub>4</sub>S<sub>7</sub>); det findes,
sammen med Cinnober ved Huitzuco o. a. St. i
Meksiko.
<i>(N. V. U.). O. B. B.</i>
</chapter>

<chapter name="Livistona">
<b>Livistona</b> R. Br., Slægt af Palmerne
(Corypha-Gruppen), høje ell. middelhøje Træer med tyk
Stamme og en stor Krone af brede,
