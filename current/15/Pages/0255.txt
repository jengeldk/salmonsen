Generaldirektør og Chef for Commercekollegiet,
en Stilling han indehavde til 1913.
<i>(K. V. H.). G. C.</i>
</chapter>

<chapter name="Lagerheim, Nils Gustaf">
<b>Lagerheim</b> ['la.g<sub>ə</sub>rhæ^im], <sp>Nils Gustaf</sp>, sv.
Botaniker, f. i Sthlm 18. Oktbr 1860. Han blev
Student 1880 og studerede derefter væsentlig
Botanik i Sthlm og Upsala til 1886, da han
uden at aflægge Embedseksamen fortsatte sine
bot. Studier i Udlandet. Først studerede han
Bakteriologi hos Prof. R. Koch i Berlin 1886,
derefter andre Grene af Botanikken i Freiburg
i. Br. 1887—89, i hvilket sidste Aar han blev
ansat som Konservator ved det naturhistoriske
Mus. i Lissabon, men kort derefter blev han
udnævnt til Prof. ved Univ. i Quito samt
Direktør for den derværende bot. Have. Af
Helbredshensyn maatte han dog fratræde denne
Stilling 1892 og blev da ansat som Konservator
ved Tromsø Museum, indtil han 1895 udnævntes
til Prof. ved Sthlm's Högskola. 1893 var han
bleven Æresdoktor ved Upsala Univ., og 1909
blev L. Medlem af Vetensk. Akad. — L. har
udfoldet en overmaade rig bot.
Forfattervirksomhed, særlig paa Algologiens og Mykologiens
Omraader, idet hans store Flid og særdeles
skarpe Observationsevne har ladet ham gøre
ny og interessante Iagttagelser. Af hans mere
end 90 forsk. Afh. skal her nævnes nogle. I
<sp>Algologi</sp>: »Bidrag til kännedomen om
Stockholmstraktatens Pediastréer, Protococcacéer och
Palmellacéer« (»Öfvers. af Vet. Akad«. Förhdl.«,
1882), »Bidrag till Sveriges algflora« (1883),
»Studien üb. die Gattungen <i>Conferva</i> und
<i>Microspora</i>« (Flora, 1889), <i>Rhodochtytrium</i> (»Bot.
Zeit.«, 1893), »Ueber d. Phycoporphyrin« (»Kria
Vidensk. Selsk. Skrifter«, 1895). I
<sp>Mykologi</sp>: »Mykologiska Bidrag I—VII« (»Botaniska
Notiser«, 1884—90), <i>Dipodascus albidus</i>
(Pringsheim's »Jahrb. f. wissensch. Botanik«, 24. Bd,
1892), <i>Uredineæ Herbarii Eliæ Fries</i> (»Tromsø
Museums Aarshefter«, 1894). »Mycologische
Studien«, I, II (»Bihang t. Vet. Akad. Handl.«, 24.
og 25. Bd, 1898—1900) og sammen med N.
Patouillard: <i>Champignons de l'Équateur</i>, I—IV
(<i>Bullet. Soc. mycologique de France</i>, 7. og 8.
Bd, 1891—92 og <i>Bullet. de l'Herbier Boissier</i>,
Bd III, 1895). I Systematik: »Monographie
d. ecuadorianischen Arten d. Gattung
<i>Brugmansia</i>« (Engler, »Botan. Jahrbücher«, 20. Bd,
1895). I <sp>Planteanatomi</sp>: <i>Sobre la
multiplic. ogámica por conidios d. protallo da
ciertos Helechos</i> (<i>Annales d. l. Universidad central
del Ecuador</i>, 5. Ser., 1891), »Zur Anatomie d.
Zwiebel von <i>Crinum pratense</i> (»Kria Vidensk.
Selsk. Skrifter«, 1894). I <sp>Biologi</sp>, »Zur
Biologie der <i>Iochroma macrocalyx</i> (»Ber.
deutsch. bot. Ges.«, 1891), »Ueber die
Bestäubungs- und Aussäungseinrichtungen von
<i>Brachyotum ledifolium</i>« (»Bot. Notiser«. 1899) og
»Ueber <i>Lasius futiginosus</i> und seine Pilzzucht«
(»Entomologisk Tidskrift«, 1900). I
<sp>Plantepatologi</sp>: »Einige neue Acarocecidien und
Acarodomatien« (»Ber. deutsch. bot. Ges.«,
1892), »Beiträge d. Kennt. d. Zoocecidien des
Wachholders« (»Entomol. Tidskrift«, 1899).
<i>(N. W.). A. M.</i>
</chapter>

<chapter name="Lagerlöf, Petrus">
<b>Lagerlöf</b> ['la.g<sub>ə</sub>rlø.v], <sp>Petrus</sp>, sv. Digter
og Taler (1648—99). L., som blev Kand. 1675,
ønskede ikke at promoveres, men blev efter
forsk. Udenlandsrejser 1682 Prof. i Upsala, til
sidst i <i>Eloquentia</i>, og 1695 blev han udnævnt
til Rigshistoriograf. Han digtede lyriske Vers,
som øvede Indflydelse paa senere Digtere, Fru
Nordenflycht o. fl., men hans egl. Felt var
Bryllups- og Begravelsesdigte. Som Historiker
blev hans Virksomhed ikke stor, saa i
Virkeligheden ligger hans største Bet. paa Indøvelsen
af Færdigheden i at tale og skrive Latin, og
hans <i>Orationes, programmata ac carmina
varia</i> (1780) er derfor Resultatet af hans Liv.
Hans svenske Digtning udgaves af P. Hanselli
1859.
<i>O. Th.</i>
</chapter>

<chapter name="Lagerlöf, Selma Ottiliana Lovisa">
<b>Lagerlöf</b> ['la'g<sub>ə</sub>rlø.v], <sp>Selma Ottiliana
Lovisa</sp>, sv. Forfatterinde, f. paa Gaarden
Mårbacka i Falun 20. Novbr 1858, Datter af
tidligere Løjtnant E. G. L., hvem hun senere
har
udødeliggjort i sine
Fortællinger
og Skr. Hun
kom til Sthlm
for at uddanne
sig til
Lærerinde 1882—85
og var derefter
i 10 Aar ansat
ved
Landskronas Pigeskole.
Hun bosatte
sig i Falun,
besøgte 1900—01
det hellige
Land og senere
generhvervede
hun sin
Fædrenegaard
Mårbacka. Da hun med sin første Bog vakte
Opsigt saa at sige hele Verden over, blev hun
i sit Hjemland udmærket paa enhver tænkelig
Maade, saaledes at det kun har Interesse at
nævne, at hun som den første Svensker fik
Nobelpræmien 1909 og som den første Kvinde
optoges bl. de Aderton 1914.

Det var svært for hende at finde en Form
for de Digte ell. Fortællinger, som trængte sig
paa for at ville ud til Folk. I Tidsskriftet
»Dagny« offentliggjorde hun ganske vist nogle
Sonetter, men Värmlandsindtrykkene vilde hverken
gaa paa Vers ell. passe til den nøgterne Stil som
var gældende i Halvfemsernes politiske Sverige.
Det var derefter paa Trods af alt, at hun i et
højstemt Sprog nedskrev nogle Kapitler, som
skulde gøre det ud for en Novelle, og det var
til allerstørste Forundring for hende selv, at
hun fik at vide, at <sp>hun</sp> havde vundet
<sp>Iduns</sp> Præmie (1890). Det gav hende Mod.
Aaret efter udkom »Gösta Berling's saga« i to
Bd, og den blev meget snart oversat til de fleste
europæiske Sprog samt adskillige udenfor
Europa, og dette gælder ogsaa hendes senere
Boger. 1894 udkom hendes næste Bog
Novellesamlingen »Osynliga länkar«, som mærkeligt nok
skuffede mange af hendes Beundrere; den
udkom senere i ny Oplag, tildels med andre
Noveller, saaledes bl. a. med den 1895 udkomne

<img>S. O. L. Lagerlöf.</img>
