K. til Haandkraft bestaar af en vandret
liggende Cylinder af K.-Dug ell. stærkt Traadvæv.
I Midten gaar en Aksel, besat med
skraatstillede Knive, som bearbejder Kornet og samtidig
fører det fremad til Udløbstuden, hvis Aabning
kan reguleres. Bygget øses op i en Tragt,
hvorfra det løber ind i Cylinderen. Stakken brydes
dels direkte ved Knivene, dels ved Kærnernes
Gnidning mod hverandre. Ved at ændre
Tilløbs- og Udløbsaabningen, reguleres
Kørningsgraden.

Akslen bevæges gennem en Tandhjulsudveksling
fra Haandsvinget og faar derved en betydelig
Hastighed, hvilket ogsaa er nødvendigt. K. er
monteret paa et Stativ og minder i det Ydre
om et Cylindersold. K. kan ogsaa bruges til at
adskille sammenhængende Havrekorn.
Arbejdsevnen er c. 15 hkg i Timen. I Tærskeværker er
K. i Reglen omgivet af en lukket
Støbejernscylinder, c. 1/2 m lang og 20 cm i Diameter.
Akslen er besat med 16—20 c. 5 cm lange
skraatstillede Knive. Kornet føres fra
Bægerværket ell. Elevatoren ind til Knivene ved en
Snegl, som sidder paa K.'s Aksel; det kørnede
Byg kan gaa direkte til Støvblæseren eller ind
i <sp>Pudsemaskinen</sp> (s. d.>, som ligger i
Forlængelse af K. og har Aksel fælles med
denne.

K.-Akslens Hastighed er c. 1000
Omdrejninger pr Minut. De selvrensende Tærskeværker
af Asnæs- og Holbæk-Typen har i St f. ovenn.
K. et Kastehjul, der er omgivet af en lukket
Kappe, og som kaster Kornet til Vejrs i
Maskinen og samtidig kørner det.
<i>A. C-n.</i>
</chapter>

<chapter name="Kørner">
<b>Kørner,</b> Stang af Staal med konisk, i Enden
afrundet Spids, bruges til at opmærke
Maskingods, idet den med Spidsen vendt mod
Arbejdsstykket drives ind paa det med Hammerslag og
derved frembringer en lille Fordybning. K. ell.
Kørnerspidser kaldes ogsaa de Spidser paa
Drejebænken, mellem hvilke Arbejdsstykket
indspændes.
<i>F. W.</i>
</chapter>

<chapter name="Körner, Christian Gottfried">
<b>Körner</b> ['körn<sub>ə</sub>r], <sp>Christian Gottfried</sp>,
Schiller's Ven og Fader til Digteren Th. K., f.
i Leipzig 2. Juli 1756, d. i Berlin 13. Maj 1831.
Han studerede Jura, gjorde en Rejse i
Udlandet (1779) og beklædte fra 1781 forsk. højere
Retsembeder i Sachsen. 1815 indtraadte han i
det preuss. Indenrigsministerium som Statsraad
og blev 1817 Gehejmeoverregeringsraad,
Levende Sans for Kunst og Videnskab gjorde K.'s
Hus til et Mødested for mange fremragende
Mænd. Til Schiller stod han i et inderligt
Venskabsforhold og hjalp og støttede ham, hvor
han kunde. Saaledes boede Schiller 1785—87
hos K.. dels i det lille Havehus i hans Vingaard
i Loschwitz ved Elben, dels i Dresden, og
gennem Schiller stiftede K. Bekendtskab med
Goethe, W. v. Humboldt, A. W. Schlegel og
andre Berømtheder. Frihedsbevægelsen 1813
vakte hans varmeste Begejstring, og han tillod
uden Betænkning sin Søn Theodor at melde sig
som Frivillig. Han besørgede den første
samlede Udg. af Schillers Værker (12 Bd,
1812—15), havde væsentlig Del i Fru v. Wolzogen's
Schiller-Biografi og skrev en Del Afh. i
Schiller's Tidsskrifter (samlede i »Ästhetische
Ansichten«, 1808). Af Vigtighed er desuden
Schiller's Brevveksling med K. (4 Bd, 1847, 2.
forøgede Opl. ved Goedeke, 2 Bd, 1874) og W. v.
Humboldt's Breve til K. (udg. af F. Jonas,
1879). »Gesammelte Schriften« med Biografi af
A. Stern (1881). (<sp>Litt</sp>.: <sp>Jonas</sp>, »Chr. G. K.,
biographische Nachrichten über ihn und sein
Haus« [1882]; <sp>A. Weber</sp>, »Briefe der Familie
K.« [i »Deutsche Rundschau«, 15. og 16. Bd]).
<i>(C. A. N.). C. B-s.</i>
</chapter>

<chapter name="Körner, Ernst Karl Eugen">
<b>Körner</b> ['körn<sub>ə</sub>r], <sp>Ernst Karl Eugen</sp>,
tysk Landskabs- og Marinemaler, f. 3. Novbr
1846 i Vestpreussen. K. udgik fra H. Eschke's
Skole i Berlin, blev tillige uddannet under
Steffeck o. a., slog sig ned i Berlin og blev
Prof. K. har i sit brogede Rejseliv med dets
»Panoptikon« af Scenerier og i sit hele
Kunstnerfysiognomi ikke lidt til fælles med E.
Hillebrand, hvis Palet ynder de samme stærke
Farveeffekter som K.'s. Fra hans store Rejser til
Ægypten, Palæstina og Lilleasien skriver sig en
stor Mængde Akvareller af blændende
Virtuositet: »Memnon-Støtterne«, »Gizeh-Pyramiderne«
etc.; paa en Rejse 1882 i Spanien fik han særlig
Lejlighed til at vise sin Evne for
Arkitekturmaleri (»Giralda, Sevillas Klokketaarn«,
»Alhambra« [1884] etc.). Stettin-Mus. ejer hans
»Prospekt fra Sues«; for Berlins Polytechnikum har
han udført en Del dekorativ Kunst (i Aulaen).
<i>A. Hk.</i>
</chapter>

<chapter name="Körner, Karl Theodor">
<b>Körner</b> ['körn<sub>ə</sub>r], <sp>Karl Theodor</sp>, tysk
Frihedsdigter, ovenn. C. G. K.'s Søn, f. i
Dresden 23. Septbr 1791, faldet ved Gadebusch i
Mecklenburg 26. Aug. 1813. Han voksede op
under de
gunstigste
Betingelser for en
harmonisk
Aandsudvikling, gik
1808—10 paa det
bekendte
Bjergakademi
i Freiberg og
drog saa til
Leipzig for at
studere Jura.
Da han her
blev relegeret
p. Gr. a.
Deltagelse i
Studenterspektakler, drog han
til Berlin for at
fortsætte sine
Studier der. Han blev imidlertid syg kort efter
og maatte for sit Helbreds Skyld opholde sig i
Karlsbad. Herfra rejste han til Wien, hvor
han forlovede sig med Skuespillerinden Antonie
Adamberger (1812) og Aaret efter fik Ansættelse
som Teaterdigter ved Hofteatret. Allerede i
Leipzig havde han debuteret med en lille
Samling Digte (1810), der vandt Bifald; han udgav
nu (1811—13) hurtig efter hverandre
Operatekster og dram. Digte som »Die Braut«, »Der
grüne Domino«, »Der Nachtwächter«, »Toni«,
»Die Sühne«, »Zriny«, »Hedwig«, som gik over
Scenen i Wien med stormende Succes. Da
Preussen stillede sig i Spidsen for Rejsningen

<img>K. T. Körner.</img>
