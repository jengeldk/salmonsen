andre videnskabelige Undersøgelser og derfor
udstyret med alle til de herhenhørende
Arbejder nødvendige Redskaber, Forsøgsdyr, Bøger
o. s. v. Sædvanlig forstaas ved L. et kem. L.,
der enten kan være særlig bestemt til Udførelse
af analytiske og videnskabelige Arbejder ell. til
Fremstilling af kem. Præparater, i hvilket
sidste Tilfælde Benævnelsen Fabrik dog vil være
mere korrekt. Et L. maa være lyst og luftigt,
helst uden Sol, og godt ventileret samt forsynet
med Gas- og Vandindlæg og Afløb. Til
Arbejder, ved hvilke der udvikles ildelugtende eller
giftige Dampe, maa det være forsynet med
saakaldte »Stinkskabe«, der har Aftræk til en
Skorsten, og som kan lukkes fuldstændig med
Vinduer. Da det dog ikke kan undgaas, at Luften
i det egl. L. forurenes af forsk. Dampe og
Luftarter, maa man have særlige Værelser til
Opstilling af Vægte, Mikroskoper o. l.
Instrumenter, der vilde blive ødelagte af
Laboratoriumsluften, ligesom man naturligvis i et
bakteriologisk L. har afsondrede Rum til de friske og de
paa forsk. Maade inficerede Dyr.
<i>K. M.</i>

I Danmark er <sp>Hærens L.</sp> Navnet dels paa
en under Hærens tekn. Korps hørende
Afdeling, der tilvirker, vedligeholder og varetager
Magasineringen af Hærens Ammunition, dels
paa de Bygninger, hvori Virksomheden huses.
Disse ligger paa det Terrain, der begrænses af
Vejen til Refshaleøen, Christianshavns Vold og
Raadsmandsstrædes Kaserne, og omfatter en
Administrationsbygning med Kontorer og
Boliger for Officerer, Officianter og Underofficerer,
samt c. 40 andre Bygninger, indrettede som
Værksteder, Magasiner m. m. Endvidere findes
Magasiner paa Amagers Kyststrækning, i den
dækkede Vej og i visse Dele af den nu nedlagte
Landbefæstning.

Afdelingen <sp>Hærens L.</sp>, der før 1909 bar
Navnet <sp>Laboratorieafdelingen</sp>, er
underlagt en Direktør som Chef og bestaar af
2 Selvstændige Underafdelinger,
Laboratorie-Værkstedet og Laboratoriekompagniet, under
henholdsvis en Underdirektør og en Kaptajn
som Chefer. Efter Hærloven af 1922 skal
Hærens L. fremtidig være underlagt en
Oberstløjtnant (Direktør) ell. Kaptajn (fortrinvis
Underdirektør) af Linien som Chef, og Sondringen
i to Underafdelinger falder bort, saaledes at
Administrationen forenkles. Som Hjælpere for
Chefen paaregnes 2 à 3 Officerer, 1
Værkstedsingeniør, 2 Korpsofficianter (1 Materialforvalter
og 1 Bogholder), 5 andre Officianter samt en
Del civile Tjenestemænd m. m.

Hærens L. fremstiller bl. a. Geværpatroner,
Pistolpatroner, Haandgranater, Haandbomber,
Geværgranater, Lysammunition, Brandrør,
Tændskruer, Fængrør, Patronhylstre (op til 15 cm's
Kaliber), Støbejernsprojektiler og pressede
Staalprojektiler (op til 12 cm Kaliber) og
færdiggør al Artilleriammunition af større Kalibre
til den danske Hær, idet kun Projektilbøsserne
leveres fra Virksomheder uden for Hæren,
hvorefter Hærens L. forsyner dem med
Føringsbælter, Brandrør og Sprængladninger. Hæren
har derved opnaaet en relativ stor
Uafhængighed af Udlandets Fabrikker m. H. t.
Ammunitionsforsyning, en Omstændighed, som under
Verdenskrigen 1914—18 fik stor Bet. for
Hærens — og delvis ogsaa for Flaadens —
Krigsberedskab. I denne Periode optog Hærens L.
den vigtige og ingenlunde lette Fabrikation af
Fænghætter, da Tilførslerne fra Udlandet
svigtede.

Ogsaa til fremmede Stater har Hærens L.
lejlighedsvis haft ret betydelige Leverancer af
Ammunition, navnlig i Perioder, hvor Tempoet
for Fremstilling af Ammunition til Indlandet
har været nedsat.

Den normale Arbejdsstyrke er c. 200
mandlige og c. 100 kvindelige Arbejdere; under
Verdenskrigen naaede Tallene op paa henh. c. 400
og c. 200.

Af de til Hærens tekniske Korps udskrevne
Værnepligtige afgives efter den første Maaneds
militære Uddannelse c. Halvdelen til Tjeneste
ved Hærens L.
<i>C. H. R.</i>

I <sp>Norge</sp> ligger Hærens L. under Artilleriets
tekniske fælles Etat, med Kontor paa Akershus
Øvrevold; dennes Chef er Generalfelttøjmesteren
med Oberstgrad. Under ham ligger
<sp>Kongsberg Vaabenfabrik</sp>, hvor der
fabrikeres Geværer, Kanoner og Mitrailløser samt
nu ogsaa civile Brugsgenstande, samt
<sp>Raufoss Patronfabrik</sp> og Krudtværk med
en kem. og en mek. Afdeling og et L. Hver af
disse, Kongsberg og Raufoss, bestyres af en
Direktør med Kaptajnsgrad.
<i>M. H.</i>
</chapter>

<chapter name="Laborde, A. L. J. og J. J.">
<b>Laborde</b> [la'bård], <sp>A. L. J.</sp> og <sp>J. J.</sp>, se
<sp>Delaborde</sp>.
</chapter>

<chapter name="Laborde, Léon Emmanuel Simon Joseph marquis de">
<b>Laborde</b> [la'bård], <sp>Léon Emmanuel
Simon Joseph marquis de</sp>, fr.
Arkæolog og Kunsthistoriker, f. i Paris 13. Juni 1806,
d. 26. Marts 1869. Som ganske ung traadte han
i det fr. Diplomatis Tjeneste 1828, men efter
faa Aars Forløb trak han sig tilbage derfra.
Siden deltog han lidt i Politik, saaledes en Tid
som Deputeret efter 1841 og som Senator fra
1868. Hans Hovedvirksomhed laa imidlertid
paa det videnskabelige Omraade. Fra 1842 var
han Medlem af <i>Académie des inscriptions et
belles lettres</i>, 1847 blev han Bestyrer af Louvre«
Antiksamling, 1857 Direktør for Kejserdømmets
Arkiver. Hans vigtigste Arbejder er: <i>Voyage de
l'Arabie Pétrée</i> (Paris 1830—33), <i>Histoire de la
gravure en manière noire</i> (1830), <i>Débuts de
l'imprimerie à Strasbourg</i> (1840), <i>Débuts de
l'imprimerie à Mayence et à Bamberg</i> (1840),
<i>Les Anciens Monuments de Paris</i> (1846), <i>Le
Palais Mazarin</i> (1847), <i>Les Dues de Bourgogne</i>
(3 Bd, 1849—51), <i>La Renaissance des arts à la
cour de France</i> (1851—55), <i>Notice des émaux,
bijoux  .... de Louvre</i> (2 Bd, 1853), <i>De l'Union
des arts et de l'industrie</i> (2 Bd, 1856), <i>Voyages
en Orient, Asie Mineure et Syrie</i> (2 Bd,
1837—62), <i>Les Archives de la France</i> (1867), <i>Glossaire
français du moyen-âge</i> (1872), <i>Les Comptes des
bâtiments du roi</i> (2 Bd, 1878—82).
<i>P. M.</i>
</chapter>

<chapter name="laborere">
<b>laborere</b> (lat.), arbejde, foretage kemiske
Arbejder,, tilberede Lægemidler; flikke paa noget.
</chapter>

<chapter name="Labori, Fernand Gustave Gaston">
<b>Labori</b> [labå'ri], <sp>Fernand Gustave
Gaston</sp>, fr. Sagfører, f. 1860, d. 14. Marts
1917 i Paris, vandt tidlig Ry for sin Dygtighed
og Veltalenhed som Forsvarer i kriminelle
Sager, men blev især kendt, da han 1898 førte
