var atter tilsyneladende ulægelig, da Yuan blev
syg og døde 5. Juni 1916. Sydpartiet fik nu
Overvægten, og L. udraabtes til Præsident 7.
Juni. Han var dog ganske ude af Stand til at
tage Arven op efter sin Forgænger. Yuan's
faste Styre afløstes af en Rk. egenraadige
Provinsguvernørers indbyrdes Stridigheder, og
Centralregeringen blev ganske afmægtig. Da L.
ikke som Yuan søgte at hævde sin Magt ved
milit. Støtte, trængtes han i Baggrunden af
Ministerpræsidenten Tuan-tsji-jui, der støttedes af
Hæren, medens det radikale Parlamentsflertal
samledes om Præsidenten. I Striden om Kinas
endelige Grundlov søgte de Radikale at gøre
Parlamentet almægtigt og svække den udøvende
Magt. Imidlertid erklærede Tyskland Febr 1917
den uindskrænkede U-baadskrig, og paa
Spørgsmaalet om Kinas Stilling hertil splittedes de to
Partier endnu mere. De radikale Sydkinesere
med L. og deres gl. Fører Sun-jat-sen i Spidsen
var imod Kinas Deltagelse i Krigen, medens
Militærpartiet ledet af Tuan var for. Trods L.'s
Modstand gennemførte Tuan, at den
diplomatiske Forbindelse med Tyskland afbrødes 14.
Marts 1917, og 50000 t tyske Skibe i Shanghai
o. a. Havne beslaglagdes samme Dag. L. vilde
dog ikke gøre Skridtet fuldt ud og skride til
Krigserklæring. Herom udbrød heftige
Stridigheder mellem Præsident og Parlament paa den
ene Side (Sydpartiet) og Regeringen (Tuan og
Nordpartiet) paa den anden. L. afsatte Tuan
(23. Maj) og kaldte en af Nord-Generalerne
Tsjang-Hsun til Hjælp, men denne opløste
Parlamentet og satte den tidligere Barnekejser,
Hsuan-Tung (s. d.), paa Tronen igen Juli 1917.
Dette Eventyr varede dog kun faa Dage, L.
flygtede til det jap. Gesandtskab og nedlagde
sit Hverv. Tuan blev Premierminister igen og
Vicepræsidenten i Nanking, General
Feng-kuo-tsjang blev Præsident, d. v. s. Nordpartiet
sejrede. Under Urolighederne Sommeren 1922, da
en af de indbyrdes stridende Generaler,
Wu-pei-fu, der havde taget Magten i
Centralprovinserne, afsatte Præsidenten Hsu-sju-tsjang,
overtog L. paany Præsidentværdigheden (11. Juni)
paa Opfordring af Wu o. a. ledende Politikere.
Samtidig opløstes Sun-jat-sen's Regering i
Kanton. L. tog den tidligere Udenrigsminitser Yen
til Premierminister, og et nyt Kabinet dannedes,
men den mægtigste Mand i Øjeblikket, Wu,
afslog Krigsministerposten, og dermed var den
ny Regerings Svaghed givet. L. havde heller
ikke formaaet som Betingelse for sin
Overtagelse af Magten at gennemføre Kravet om de
mægtige Militærguvernørers Tilbagetræden og
Privathærenes Afvæbning. L. lod det gl.
Parlament fra 1917 indkalde for at afgøre
Forfatningsspørgsmaalet, men hans Regering vedblev
stadig at staa magtesløs. Allerede 7. August
maatte han lade Ministeriet Yen afløse af et
nyt med Tang-sjao-ji som Premierminister og
den fra Afrustnings- og Stillehavskonferencen
i Washington kendte Wellington-Koo som
Udenrigsminister.
<i>F. de F.</i>
</chapter>

<chapter name="Likari-Olie">
<b>Likari-Olie,</b> se <sp>Linaloëtræ</sp>.
</chapter>

<chapter name="Likeio-Øerne">
<b>Likeio-Øerne,</b> se <sp>Riukiu-Øerne</sp>.
</chapter>

<chapter name="Likener">
<b>Likener,</b> se <sp>Laver</sp>.
</chapter>

<chapter name="Likenologi">
<b>Likenologi,</b> Læren om Laver. <sp>Likenolog</sp>,
en Specialist i L.
</chapter>

<chapter name="Liktor">
<b>Liktor</b> var i det gamle Rom Navnet paa de
Betjente, som ledsagede de øverste
Embedsmænd, naar de viste sig offentlig. Deres Hverv
var at bane Vej for Embedsmanden og holde
Orden; de havde Ret til at gribe og afstraffe
Urostiftere. Hver Konsul havde 12 L., dog
saaledes, at skiftevis den enes L. alene bar Fasces;
en Prætor havde i Byen 2, i Provinsen 6 L. og
en Diktator 24, af hvilke dog sædvanlig kun de
12 havde Fasces. Paa en særegen Maade
optraadte: L. i et Antal af 30 som Repræsentanter
for Folket paa <i>comitia curiata</i>. Bl. L. plejede
en at indtage den fornemste Plads; de var altid
fri Mænd. Afb. se under <sp>fasces</sp>.
<i>H. H. R.</i>
</chapter>

<chapter name="Likvefaktion">
<b>Likvefaktion,</b> Forvandling til Vædske. Se
<sp>Damp</sp>, <sp>Destillation</sp>, <sp>Luft</sp>,
<sp>Opløsning</sp>, <sp>Smeltning</sp>.
</chapter>

<chapter name="likvid">
<b>likvid</b> (lat., egl. flydende), klar, rede. Jo
mere klar og rede en Fordring er, ɔ: jo lettere
og sikrere det lader sig konstatere, <sp>at</sp>, <sp>hvad
og naar</sp> der skyldes, desto hurtigere og
lettere bør den kunne eksekveres selv mod
Protest. Men i øvrigt kan der være mange Grader
i en Fordrings Likviditet. Medens det saaledes
vei i Reglen kræves til Eksekution af en
Fordring, at dens Rigtighed kan konstateres over
for Fogeden ved Dom ell. offentligt Forlig, er
dog nogle Fordringskrav ogsaa uden saadant
offentligt Grundlag saa likvide, at de kan
forlanges umiddelbart eksekverede af Fogeden, jfr.
de saakaldte umiddelbare Fogedforretninger og
de i dansk Udpantningslov af 29. Marts 1873 §
15, jfr nu Retsplejelov 1916 § 478, omhandlede
Krav efter tinglæste Pantebreve. Andre
Fordringskrav kan vel ikke saaledes uden videre
eksekveres, men de er dog gjorte saa likvide,
at de lettere og hurtigere kan føre til Dom end
andre Krav, idet alle Indsigelser og Modkrav
uden for visse bestemte som Regel er
udelukkede fra at kunne gøres gældende mod dem
under den af Fordringshaveren anlagte Sag;
dette gælder saaledes efter dansk Ret om
Vekselkrav, og om saadanne Gældsbreve, hvori den
hurtige Retsfølgning, jfr Retsplejelov 1916 Kap.
41, er vedtaget. Og selv et alm. Gældsbrevskrav
er, naar det kan kaldes et »rigtigt og purt
Haandskrift«, efter D. L. 5—14—6 udrustet med
en særegen Likviditet, idet omtvistet Gæld ikke
kan forlanges bragt til Modregning imod det
urder den af Haandskrifthaveren anlagte Sag.
<i>K. B.</i>
</chapter>

<chapter name="Likvidation">
<b>Likvidation</b> (lat.), <sp>Afvikling</sp>, bruges
undertiden om fl. modstaaende Fordringers
Afvikling gennem Modregning, oftere imidlertid
om Handelsselskabers Afvikling i ell. uden for
Tilfælde af Konkurs, men oftest om saadanne
Selskabers Afvikling og Opløsning, uden at
Konkurs finder Sted. Om den sidste Art L. gives
der i fremmede Lovgivninger oftere detaillerede
Bestemmelser, saaledes i den tyske
Handelslovbog, medens der i dansk Ret kun haves spredte
Lovbud derom. Efter disse skal L. af
navngivne Handelsinteressentskaber anmeldes til
Handelsregistrene, jfr L. om Handelsregistre m. m.
af 1. Marts 1889 § 21, og naar L. sker ved
Skifteretten, skal den i Hovedsagen foretages
efter Reglerne om offentlig Dødsbobehandling, jfr
dansk Skiftelov af 30. Novbr 1874 § 82.
Handelsselskabet kan imidlertid ogsaa beslutte, at
