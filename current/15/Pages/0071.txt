sig ved Sundhed, hvilket skyldes Opholdet paa
de fortrinlige Alpegræsgange og den Omhu,
hvormed det i det hele taget plejes.

Bl. de Kvægslag i <sp>Tyskland</sp> og
<sp>Østerrig</sp>, som Bernerkvæget har bidraget til at
ændre i Form og Ydeevne, er flg. nogle af de
vigtigste: 1. <sp>Miesbacherkvæget</sp> i
Øvrebayern, gul- ell. rødbroget med kødfarvet Mule,
stort, godt Slagtekvæg, middelmaadigt
Malkekvæg. 2. <sp>Messkirchenerkvæget</sp> fra den
badensiske Kreds Konstanz N. i Boden-Søen,
lysegul-broget, særdeles produktivt baade som
Malke- og Fedekvæg. 3.
<sp>Scheinfelderkvæget</sp> fra Franken, lysegult med kødfarvet
Mule, spiller en ret stor Rolle som Arbejds- og
Fedekvæg i Tysklands sukkerroedyrkende
Egne ligesom 4.
<sp>Ansbach-Triesdorferkvæget</sp>, kendt under Navnet »Baireuther
Schecken«, fra Mellemfranken, rødbroget ell. rødt
med hvide og sorte Pletter, undertiden tigret,
med forskelligfarvet Mule, 5.
<sp>Glanerkvæget</sp> og <sp>Donnersbergerkvæget</sp> i
Rhinpfalz, velbygget, særdeles ydedygtigt baade som
Malke- og Kødkvæg, gult med kødfarvet Mule.
6. <sp>Harzerkvæget</sp> (Fig. 10) i Harzgebirge,
rødbrunt, udmærket Arbejdskvæg af
Middelstørrelse. 7. <sp>Voigtländerkvæget</sp> i de
sachsiske og bayerske Voigtlande, rødt med
kødfarvet Mule, udmærket til Træk, ganske godt til
Fedning, skønt Udviklingen er langsom, tarveligt
som Malkekvæg. 8. Fl. <sp>Kvægslag i
Württemberg</sp>. 9. <sp>Kuhländerkvæget</sp> fra
den frugtbare nordvestlige Del af Mähren, der
gennemstrømmes af Oderen, ret stort, særdeles
produktivt, men ikke særlig udviklet i nogen
bestemt Retning, rødt med store hvide Aftegn,
kødfarvet Mule. 10. <sp>Pusterthal-Kvæget</sp>
i Sydtyrol, rødbroget, temmelig højbenet og
grovknoglet, godt Træk- og Fedekvæg, daarligt
til Malkning. 11. <sp>Pinzgauerkvæget</sp> i
Hertugdømmet Salzburg, rødbrunt med hvid
Rygstribe og Bug, velbygget, især godt
Fedekvæg. 12. <sp>Zillerthal-Duxerkvæget</sp> i
de østlige Dele af Nedre-Inndalen, rødt eller
kastaniebrunt, særdeles velbygget, godt
Kødkvæg, daarligt Malkekvæg.

Af broget Schweizerkvæg eksisterer der
endnu et Kvægslag, nemlig
<sp>Freiburgerkvæget</sp> fra Kanton Freiburg. Dette Kvæg er sort-
ell. rødbrunbroget med sort, kødfarvet ell.
tigret Mule; nogle mener, at dette skyldes en
tidligere stedfunden Krydsning med Brunkvæg,
andre, at der i 18. Aarh. er benyttet holl. Tyre.
Freiburgerkvæget er stort, kraftigt, men mere
grovknoglet end Simmenthalerkvæget; paa den
anden Side er det nok saa godt som dette til
Malkning. I øvrigt er dette Kvægslags Eksistens
vistnok et Tidsspørgsmaal; thi det krydses
meget med Simmenthalerkvæg, og den sortbrogede
Lød er derfor allerede nu mange Steder afløst
af den rød- ell. gulbrogede.

<sp>Brunkvægets</sp> fornemste Repræsentant
er det i Øst- og Centralschweiz hjemmehørende
<sp>Schwyzerkvæg</sp> (Fig. 11), temmelig stort
Kvæg, som er mest udviklet i Malkeretning,
skønt det gennemgaaende er mere kødfuldt og
knap saa fint som det udprægede Malkekvæg.
Ogsaa dette Kvæg er kendt for sin Sundhed,
og det er derfor, endog mange Steder uden for
Hjemstavnen, meget søgt som Producent af
»Børnemælk«. Dets Farve er graabrun med
lysere Skatteringer, Mulen og Tungen er sorte.

Som et af de Kvægslag i <sp>Tyskland</sp> der
er paavirkede af Schweizer-Brunkvæget, kan
nævnes <sp>Ellingerkvæget</sp> i Nedrefranken
i Omegnen af Nürnberg, et nøjsomt, sundt
Kvægslag, som er godt til Trækbrug og Fedning
og ikke at foragte som Malkekvæg. Løden er
lysegul med skifergraa Mule.

h. <sp>Østerrig</sp>. Her finder man en hel Række
til Brunkvæget hørende Racer, saaledes
<sp>Montavonerkvæget</sp> i de sydlige og
<sp>Bregenzerwaldkvæget</sp> i de nordlige Dele af
Vorarlberg; fremdeles <sp>Allgauerkvæget</sp>
fra Landskabet Allgau, der ogsaa omfatter Dele
af Tyskland (Dele af Schwaben og
Württemberg), og <sp>Oberinnthalerkvæget</sp> i det
vestlige Tyrol. Alle har de Lighed med
Schwyzerkvæget, men er dog gennemgaaende mindre
og knap saa velbyggede, mere kantede. Endelig
bør nævnes <sp>Mürzthalerkvæget</sp> fra
Steiermark; dette, som oftest noget højbenede
og mindre velbyggede, men som Arbejdskvæg
gode Kvægslag er uden Tvivl en Blandingsform
mellem Brunkvæg og Steppekvæg. Det
fortjener ikke at regnes til de forbedrede
Landracer:

i. <sp>Frankrig</sp>. De fr. Kvægslag, som
nærmest kan kaldes forbedrede Landracer, har
hjemme i de fr. Nordsøprovinser: Fransk
Flandern, Normandiet og (til Dels) Bretagne. Det
<sp>flamske</sp> (<sp>flanderske</sp>) Kvæg ligner i H.
t. Form, Præg og Malkeevne en Del det holl.,
men er dog noget mindre og knap saa
produktivt; Løden er desuden ikke sortbroget, men
rød, uden ell. med kun faa hvide Aftegn.

<img>Fig. 10. Harzerkøer (H. Schnaebeli & Co. fot.).</img>

<img>Fig. 11. Schwyzerko (H. Schnaebeli & Co. fot.).</img>
