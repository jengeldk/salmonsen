ogsaa udmærkede Enge. S. f. Loire, som
gennemstrømmer L.-I. i et bredt, vandrigt Løb,
der ikke alle Steder er farbar for større Skibe,
ligger Lac de Grandlieu, der med sine 70 km<sup>2</sup>
er Frankrigs næststørste Sø (efter Genfer-Søen),
men kun er 2 m dyb. Fra Nantes til
Paimboeuf er gravet en Kanal, ligesom ogsaa maa
nævnes Brest—Nantes-Kanalen. Næringsvejene
er især Agerbrug og Kvægavl, samt Fiskeri paa
Sardiner, Torsk og Østers. Af den mangesidige
Industri fremhæves Fabrikationen af
preserveret Kød (Nantes). L.-I. hører til Frankrigs
betydeligste Dept., hvad Handelen angaar.
Departementet deles i 5 Arrondissementer,
Ancenis, Châteaubriand, Nantes, Paimboeuf og
St-Nazaire, Hovedstad er Nantes. (<sp>Litt</sp>.: <sp>Orieux</sp>
og <sp>Vincent</sp>, Histoire et Géographie de la
<i>L.-I</i> [Nantes 1896]).
<i>N. H. J.</i>
</chapter>

<chapter name="Loiret">
<b>Loiret</b> [lwa'ræ], Dept i Mellemfrankrig,
ligger paa begge Sider af Loire, Ø. f.
Loir-et-Cher, og med Orléans til Hovedstad.
Arealet er 6812 km<sup>2</sup>. Det flade, ensformige Land
falder naturligt i 3 Dele: den brede, frugtbare
Loire-Dal med dens mange Byer, det sandede
og lidet opdyrkede <sp>Sologne</sp> S. f. Loire og
det lave Plateau N. f. Loire, der omfatter det
skovrige (Forêt d'Orléans) Landskab
<sp>Gatinais</sp> samt Dele af det frugtbare <sp>Beauce</sp>.
Gatinais har sit Navn efter <sp>Gâtines</sp>
(Vildnis), hvorfra faas Safran og Honning. Langs
Loires sydlige Bred gaar L.'s Sidekanal, og fra
Loire fører <sp>Orléans</sp>- (74 km) og
<sp>Briare</sp>-Kanalen (59 km) til Montargis, hvorfra de
fortsætter N. paa til Seine under Navn af
<sp>Loing</sp>-Kanalen (57 km). N. paa gaar ligeledes Seines
Sidefloder <sp>Ésonne</sp> og <sp>Loing</sp>. —
Befolkningstætheden (48 pr km<sup>2</sup>) er mindre end for
Frankrig som Helhed (75 pr km<sup>2</sup>); 1921 var
der 337224 Indb. mod 368947 1896. Paa de
veldyrkede Marker N. f. Loire vokser Kornet
(Havre, Hvede og Byg), saavel som
Sukkerroer, Hamp, Olieplanter og Safran, saa frodig,
at der kan udføres en Del. Frugthaverne giver
et stort Udbytte. Højderne i Beauce dækkes
helt af Vinhaver, der yder en fortræffelig
Rødvin, medens Hvidvinen mest anvendes til
Fabrikation af Eddike (Orléans-Eddike). De gode
Græsgange betinger et stort Udbytte af
Kvægavlen (Hornkvæg, og Faar). Der lægges Vægt
paa Biavl og Opdrætning af Kalkuner.
Skovene, der dækker 11 % af Arealet, giver
Bygningstømmer til Udførsel og eget Forbrug.
Foruden Roesukker og Eddike fabrikeres
Silke- og Uldvarer, men ogsaa Porcelæn, Fajance
(i Gien) og Lervarer. — L. er et eget
Bispedømme (Orléans) under Ærkestiftet i Paris;
det hører til 5. Armékorps og deles i 4
Arrondissementer: Gien, Montargis, Orléans og
Pithiviers.
<i>N. H. J.</i>
</chapter>

<chapter name="Loir-et-Cher">
<b>Loir-et-Cher</b> ['lwa.r-e-'∫æ.r], Dept i det
mellemste Frankrig, ligger paa begge Sider af
Loire mellem Orléans og Tours. 6422 km<sup>2</sup>.
Det næsten ganske flade Terrain
skraaner mod SV. og gennemskæres af <sp>Loire</sp> og
dens Tilløb, <sp>Sauldre</sp>, <sp>Beuvron</sp>, <sp>Cher</sp>
og <sp>Cosson</sp>. Nordligere gennemstrømmes det
af <sp>Loir</sp>. Det nordligste Parti, Landskaberne
<sp>Beauce</sp> og <sp>Perche</sp>, der er meget
ensformige, uden en eneste Terrainbølge, er
frugtbart, men overgaas dog i saa Henseende af
den smukke Loire-Dal, medens derimod det
sydlige Parti, Landskabet <sp>Sologne</sp> (s. d.),
er en ufrugtbar Flade, hvor Moser og
overordentlig talrige Smaasøer veksler med
Heder; dog er Jordbunden her forbedret
betydeligt ved Dræning, hvilket er nødvendigt, da
et sammenhængende Lerlag hindrer
Overfladevandet i at gaa i Dybden. Men i de sidste
Aartier har man ved Gravning af Grøfter og
Kanaler, Beplantning og Mergling forbedret
Jorden en Del, ligesom ogsaa det usunde,
febersvangre Klima. — Medens Frankrig
gennemsnitlig har 75 Mennesker pr km<sup>2</sup>, lever i L.
kun 39; 1921 var der 251028 Indb. mod 280400
1891. Befolkningen beskæftiger sig
hovedsagelig med Agerbrug og Kvægavl. Af Arealet er
70 % Agerland, 19 % Skov og 6 % Vinbjerge.
Der avles fortrinsvis Hvede, Havre, Vin, Frugt
og Sukkerroer. Faarebestanden er meget stor.
Det skovrige Land frembringer meget
Bygningstømmer, og Moserne en Mængde Tørv.
Den mest betydelige Industri er
Klædefabrikationen i Romorantin samt Tilvirkning af
Brændevin og Eddike, men ogsaa Fabrikation
af Glas, Fajance og Læder. Tidligere var
L.-et-C.'s Specialitet Fremstilling af Flint til
Geværer. — I gejstlig Henseende udgør
Departementet et Bispedømme under Ærkestiftet i
Paris, i militær Henseende hører det til 5.
Armékorps (Orléans), administrativt deles det
i 3 Arrondissementer: Blois, Romorantin og
Vendôme. Hovedstaden er <sp>Blois</sp>.
<i>N. H. J.</i>
</chapter>

<chapter name="Loisach">
<b>Loisach</b> ['lå^yzak], venstre Biflod til Isar i
Bayern, udspringer i Tyrol S. f.
Wettersteingebirge, gennemstrømmer i Bayern Alpedalen
Garmisch og efter Udtrædelsen fra Alperne den
store Eschenloher-Mose og udmunder neden
for Wolfratshausen. Længde 120 km (96 km
sejlbare). Kilden ligger i en Højde af 1658 m,
Mundingen i en Højde af 557 m; der findes
kun ringe Tilløb.
<i>N. H. J.</i>
</chapter>

<chapter name="Loiseleur, Jean August Jules">
<b>Loiseleur</b> [lwa'zlö.r], <sp>Jean August Jules</sp>,
fr. Forf. (1816—1900). Som Medlem af Byraadet
i sin Fødeby Orléans satte han igennem, at der
paa den fornemste Plads rejstes Jeanne d'Arc en
Rytterstatue (af Foyatier). L. har leveret
Bidrag til forsk. Blade og Tidsskr. og udg. en Rk.
hist. Værker, hvoriblandt kan nævnes:
<i>Résidences royales de la Loire</i> (1863), <i>Les anciennes
institutions de France</i> (1866), <i>Problèmes
historiques</i> (1867), <i>La doctrine secrète des
Templiers</i> (1871), <i>Ravaillac et ses complices</i> (1873),
<i>Les points obscurs de la vie de Molière</i> (1877),
<i>Trois énigmes historiques: La Saint-Barthélemy,
L'affaire des poisons et Mme de Montespan, Le
masque de fer</i> (1882), <i>Molière, nouvelles
controverses sur sa vie et sa famille</i> (1886) og
<i>L'université d'Orléans pendant la période de
décadence</i> (1886). Paa Gymnasieteatret har han
faaet opført Komedien <i>Léonore</i>.
<i>S. Ms.</i>
</chapter>

<chapter name="Loiseleuria">
<b>Loiseleuria</b> Desv., Slægt af Alperosefam.
med en enkelt Art <i>L. procumbens</i> Desv. (se
<sp>Grepplyng</sp>.).
<i>A. M.</i>
</chapter>

<chapter name="Loisy, Alfred">
<b>Loisy</b> [lwa'z<sub>i</sub>], <sp>Alfred</sp>, Abbé, fr. Teolog,
f. 28. Febr 1857. Han blev præsteviet 1879,
underviste 1881—93 i Hebraisk og Eksegese ved
