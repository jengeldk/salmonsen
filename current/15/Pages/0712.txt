litterære Kampe. Efter at han 1830 havde
taget jur. Eksamen, bosatte han sig 1838 som
Prokurator (fra 1843 Overretsprokurator) for
Søndre Trondhjems Amt i Trondhjem By, hvor
han fik udbredt Praksis og navnlig nød megen
Anseelse hos Menigmand. Under den stærke
demokratiske Bevægelse, Markus Thrane's
Agitation vakte, blev han valgt til 3.
Repræsentant for Trondhjem paa Tinget 1851, hvor han
beklædte den vigtige Stilling som Formand i
Justitskomiteen; en Skildring af Tingets
Virksomhed gav han i det af Anton Bang
redigerede Trondhjemsblad »Den frimodige«
(ogsaa særskilt trykt under Titlen »Systematisk
Oversigt over constitutionel Forfatnings Væsen
etc.«). Ved Valgene 1854 blev han kun sidste
Suppleant, hvorimod han paa Tingene 1857 og
1858 igen mødte som Repræsentant. Siden trak
han sig ud af den aktive Politik, boede i de
flg. Aar uden for Trondhjem og flyttede 1867
til Paris. Under Belejringen gjorde den
63-aarige Mand Tjeneste som Kanoner paa
Voldene. L. udgav en Række retshistoriske og
statsøkonomiske Værker, bl. hvilke kan mærkes
»Om Capital, Penge, Credit og Bankvæsen«
(1868).
<i>(O. A. Ø.). K. F.</i>
</chapter>

<chapter name="Lerche, Johanne Juliane Camilla">
<b>Lerche</b> ['lærk<sub>ə</sub>], <sp>Johanne Juliane
Camilla</sp>, dansk Skuespillerinde, f. i Kbhvn 10.
Septbr 1836, d. smst. 29. Oktbr 1914. L.
debuterede paa det kgl. Teater 14. Febr 1855 som
Juliette i »Prinsessen af Taranto«, men brød
først igennem, da hun fra 1858 tilhørte Kasino,
hvor hun, som besad større intellektuel
Udvikling end Skuespillere i Alm., med Smag og
Intelligens udførte et omfattende Repertoire.
L. var navnlig en Støtte for Th. Andersen's
Ledelse af Kasino; hun fulgte ham 1884 til
Dagmarteatret og spillede der en Del ældre
Skikkelser, f. Eks. Generalinden i »Grøn's
Fødselsdag«, Fru Selby i »Et Sølvbryllup« og
Provstinden i »I Sommerferien«, hvormed hun
30. Maj 1894 sluttede sin Virksomhed. (<sp>Litt</sp>.:
<sp>Herman Bang</sp>, »Camilla L.« i »Ugeskrift
for Theater og Musik« [Kbhvn 1880]).
<i>R. N.</i>
</chapter>

<chapter name="Lerche, Vincent Stoltenberg">
<b>Lerche</b> ['lærk<sub>ə</sub>], <sp>Vincent Stoltenberg</sp> (i
hans senere Leveaar ofte skrevet
Stoltenberg-L.), norsk Maler, f. 5. Septbr 1837 i Tønsberg,
d. 28. Decbr 1892 i Düsseldorf. Han blev
Student 1855, men rejste allerede det flg. Aar til
Düsseldorf for at uddanne sig i Malerkunsten
ved det dengang af nordiske Kunstnere stærkt
besøgte Kunstakademi. Her arbejdede han i
henved 2 Aar under Köhler's, Schadow's og
Karl Müller's Ledelse, blev senere vejledet af
Gude og begyndte 1860 at arbejde paa egen
Haand og at gøre Studierejser. Hans
Interesse for gl Arkitektur og gl. Liv styrkedes og
udvikledes ved gentagne Rejser, navnlig i
Italien og Rhin-Landene. Hans Billeder er ogsaa
for en stor Del Arkitekturmalerier (i Akvarel
og Olie) med navnlig fra Klosterlivet hentede
Staffagefigurer, der dog har en mere
selvstændig Karakter end alm. og hyppig er
humoristisk behandlede. Af hans i Galerier og
Privatsamlinger spredte talrige Billeder kan
nævnes: »Kardinal« og »Tiendedag i et Kloster«
(Nationalgal., Kria), »Klosterbiblioteket«
(Stockholms Nationalmus.), »Klubbisterne i Mainz«,
»Narrens Vise«, »Münchhausen«,
»Skipperhistorier«. Han udstillede paa Statens aarlige
Udstillinger i Kria 1834—87. Ogsaa i Litt. er
L.'s Navn ofte kommet til Syne. I det sv. Blad
»Ny ill. Tidning«, hvor L. var artistisk og
litterær Medarbejder i en Aarække fra 1865 af, har
han leveret en Række litterære Bidrag. Nogle
af disse samt enkelte Opsatser indtagne i tyske
Blade udgav han samlede under Titlen »Med
Blyanten« (1873, ny Samling 1874). 1887—90
skrev han Feuilletoner i Aftenposten. Efter
hans Død udkom: »Fra det gl. Hjørneskab.
Skizzer fra en Smaaby i Firtiaarene« (1893).
(<sp>Litt</sp>.: »Ord och Bild«, 2. Bd, 1893, S. 44 ff.;
<sp>L. Dietrichson</sp>, »A. Tidemand«, II, S. 79;
<sp>J. Thiis</sp>, »Norske malere og billedhuggere«,
II, S. 237—38).
<i>(F. O.). C. W. Sch.</i>
</chapter>

<chapter name="Lerchenborg">
<b>Lerchenborg</b> ['lærk<sub>ə</sub>n-], Hovedgaard i Arts
Herred, S. f. Kalundborg og Hovedsæde i
Grevskabet af s. N. L. hed opr. Østrupgaard og er
oprettet 1703 af den nedlagte Landsby Østrups
Jorder ved Carl Ahlefeldt til Langeland. Ved
dennes Død 1722 gik Østrup samt hans to
andre Ejendomme, Kalundborg Ladegaard og
Astrup, over til Gehejmeraadinde Walter, og
1742 afhændede hendes Arving John Thornton
dem til General og Gehejmeraad C. Lerche.
Han tog straks fat paa Opførelsen af den nu
staaende Hovedbygning, blev 1751 optagen i
Grevestanden og oprettede 1755 <sp>Stamhuset</sp>
L., i hvilket Østrupgaard blev Hovedsæde, efter
at have faaet Navnet L. Stamhuset, der
foruden Østrup bestod af Astrup, Kalundborg
Ladegaard, Birkendegaard, Vesterbygaard,
Agnsøgaard og Daurupgaard samt 13 Kirker m. m.,
var paa c. 4400 Tdr Hartkorn og omfattede det
meste af Kalundborg Amt. Han døde barnløs
1757, og efter hans Enkes Død 1800 gik L. over
til en fjernere Slægtning Gehejmeraad G. F.
Lerche, der døde 1804, hvorefter hans Søn
Amtmand Chr. Cornelius Lerche arvede
Stamhuset, efter at det var blevet tilladt for samme
at substituere en Fideikommiskapital paa
934400 Rdl. Dansk Curant. Han oprettede 1818
<sp>Grevskabet</sp> L. af Gaardene L. og
Agnsøgaard, men frasolgte efterhaanden de til det
tidligere Stamhus hørende Godser. Han døde
1850, og hans Sønnesøn Chr. Albrecht Lerche
blev Besidder. Efter dennes Død 1885 gik L.
over til hans Søn C. C. L. Greve Lerche. I den
store og smukke Have er 1877 af Godsets
Beboere rejst en Støtte af Granit, med
Medailloner af Grev Chr. Albr. Lerche og Hustru. Om

<img>Lerchenborg.</img>
