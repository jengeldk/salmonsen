er berømt), Sydfrugter, Kastanjer, Mandler og
Figen samt drives Faareavl, Silkeavl, Brud af
Marmor og Alabast, Silke- og Uldindustri,
formaar Prov. dog ikke at ernære sin Befolkning,
der maa udvandre ell. søge Sommerarbejde
andetsteds, særlig paa Corsica. Prov. er dannet af
det gl. Hertugdømme L., der 1847 kom til
Toscana, forøget med 8 toskanske Kommuner.
<sp>Hovedstaden</sp> L. ligger ved Serchio 65
km VNV. f. Firenze. Med Forstæder har den
(1915) 76100 Indb. Det er en gammeldags, men
velbygget By med snævre, krumme Gader og
omgivet af gl. Fæstningsmure. Af dens aabne
Pladser er den betydeligste Piazza Grande med
et Mindesmærke over Hertuginde Maria Louise
(1815—24), som gjorde sig fortjent ved
Anlæggelsen af en stor Vandledning. De vigtigste
monumentale Bygninger er Domkirken <i>San
Martino</i> i romansk Stil fra 11. Aarh., den
3-skibede Basilika, <i>San Frediano</i>, fra 8. Aarh.,
<i>Palazzo Publico</i> med Malerisamling, et
ærkebiskoppeligt Palads samt Rester af et rom.
Amfiteater. L. har to Akademier for Videnskab,
Litt. og Kunst, et Kunstakademi, Lyceum,
Gymnasium, fl. Biblioteker, og den er Sæde for en
Ærkebisp, en Præfekt, en Appeldomstol samt
Garnisonssted for et Kavaleriregiment. Den
driver Fabrikation af Silke-, Fløjls-, Bomulds- og
Klædesvarer, Tobaksindustri og Jernstøberi
foruden levende Handel med Silke og Olie.

L. var opr. en etrurisk, senere en ligurisk
By, der 177 f. Kr. blev gjort til en rom. Koloni.
I Middelalderen var den som oftest selvstændig
under vekslende Familier; en Tid stod den
under Firenze, men 1369 opnaaede den for Penge
sin Frihed og eksisterede nu lige til 1801 som
en aristokratisk Republik. 1805—14 tilhørte L.
i Forbindelse med Piombino Napoleon's Søster
Elisa. Wien-Kongressen gav Hertugdømmet L.
til Marie Louise. Datter af Karl IV af Spanien
og Enke efter Kongen af Etrurien, og
Arvinger, indtil de atter kunde overtage deres
Arveland, Parma, der livsvarig var overladt
Napoleon's Enke, Marie Louise. 1847 døde
Enkekejserinden, og Hertug Karl II opgav L. for at
tage Parma i Besiddelse. 1860 blev L. sammen
med Toscana annekteret af Sardinien.
<i>C. A.</i>
</chapter>

<chapter name="Lucca, Pauline">
<b>Lucca,</b> <sp>Pauline</sp>, østerr. Operasangerinde
af ital. Herkomst, f. 25. Apr. 1841 i Wien, d. smst.
28. Febr 1908, begyndte 1859 sin sceniske
Løbebane i Koret ved Hofoperaen, havde s. A. sit
første egl. Engagement i Olmütz, sang derefter
i Prag og fik 1861 livsvarig Ansættelse ved
Hofoperaen i Berlin paa Foranledning af
Meyerbeer, der udsaa hende til at kreere Selika i
»Afrikanerinden« og selv tog sig varmt af
hendes Uddannelse. L. fik hurtig en høj Stjerne
hos Berlinerne og vandt europ. Ry ved
Gæsteoptræden rundt omkr., navnlig i London; 1869
ægtede hun Baron v. Rahden, men alierede 1872
brød Kunstnerinden, p. Gr. a. Chikanerier
mellem Kulisserne og Uoverensstemmelse i
Ægteskabet, ud fra Berlin, gennemstrejfede i 2 Aar
Amerika, hvor hun giftede sig med en Major
v. Wallhofen, vendte tilbage til Europa, hvor
hun optraadte i alle de større Byer paa Scenen
og ved Koncerter, og fik sluttelig fast
Ansættelse ved Hofoperaen i Wien, hvor hun straks
blev en af dem, hvis Navn altid nævntes i
første Række. 1889 trak hun sig tilbage fra
Scenen. 1886 optraadte hun ved Koncerter i
Skandinavien og Aaret efter paa den kgl. Opera i
Sthlm. L. var en af Samtidens interessanteste
Kunstnerpersonligheder; hendes varme, fyldige
og farvemættede Stemme, med den rige
Modulationsevne, har kun været hende et Middel til
at løse alle de mange, forskelligartede dram.
Opgaver, som hendes forbavsende Alsidighed,
hendes geniale og dybt personlig skabende Evne
har tilført hende. L.'s egl. Fag var Soubretten,
det muntre, det graciøse og vittige, en skælmsk
Cherubino, en indtagende Despina i »Cosi fan
tutte«, Zerlina i »Don Juan«, Mignon og Angela
i »Den sorte Domino«; men med ikke mindre
Virkning har hun udført saa forskelligartede
Partier som Margrete i »Faust«, Carmen,
Jødinden, Gioconda i Ponchielli's Opera, og
Valentine i »Hugenotterne«.
<i>S. L.</i>
</chapter>

<chapter name="Lucchesini, Girolamo">
<b>Lucchesini</b> [luk.e'sini], <sp>Girolamo</sp>,
Markis, preuss. Diplomat (1751—1825), blev 1780
paa d'Alembert's Anbefaling Kammerherre hos
Kong Frederik II og var Medhjælper ved hans
litterære Arbejder. Fra 1787 brugtes han i
diplomatiske Sendelser, saaledes til Polen 1789
ff.; viste sig som en snild Underhandler, men
ogsaa som rænkefuld og troløs. Han overtalte
1790 Polen til Forbund med Preussen,
overværede derefter Kongressen i Reichenbach og
var den vigtigste Mægler ved Fredsslutningen
i Szistova 1791. Han fulgte 1792—93 med
Kongen paa Toget til Frankrig og 1794 til Polen,
hvis Sag han fuldstændig lod i Stikken; øvede
stor Indflydelse paa Kong Frederik Vilhelm II
og fremmede Fredsslutningen i Basel. 1794—97
var han preuss. Sendemand i Wien og
1800—Septbr 1806 i Paris, hvor han arbejdede for et
godt Forhold mellem Preussen og Frankrig,
skønt han personlig nærede stor Mistillid til
Napoleon I og 1806 advarede sin Regering mod
dennes Politik. Oktbr 1806 underhandlede han
om en Præliminærfred, som Napoleon
forkastede, og sluttede derefter i Novbr en
Vaabenstilstand, som Kongen af Preussen afviste.
Han fik derefter sin Afsked, drog i Febr 1807
til Italien og blev Kammerherre hos Napoleon's
Søster Elise til 1814.
<i>E. E.</i>
</chapter>

<chapter name="Luce, Maximilien">
<b>Luce</b> [lys], <sp>Maximilien</sp>, fr. Maler, f.
1858 i Paris. Han var først Xylograf, malede
derefter under Carol. Duran, men blev i sin
Kunst en af Ny-Impressionismens Bærere ved
farvelysende Friluftsmalerier fra Paris, Seine,
London m. v. Moulineux (1905) købtes af den
fr. Stat, »Landskab« kom til Staden Paris'
Samling. Desuden talrige Tegninger, Litografier,
Raderinger og Træsnit (bl. a. Arbejdertyper i
Meunier's Lignelse: Serien »Gueules noires«).
<i>A. Hk.</i>
</chapter>

<chapter name="Luce, Siméon">
<b>Luce</b> [lys], <sp>Siméon</sp>, fr. Historiker, f. 1833,
d. 14. Decbr 1892. Hans Hovedværker er: <i>La
Jacquérie</i> (1859), <i>Bertrand du Guesclin et son
temps</i> (1876), <i>Jeanne d'Arc à Domrémy</i> (1886)
og <i>La France au temps de la guerre de Cent
Ans</i> (2 Bd, 1890—93). Hans Hovedfortjeneste i
disse har været at give levende Tidsbilleder
efter Michelet's Mønster. Desuden har han udg.
en Del Aarbøger fra Middelalderen, saaledes:
