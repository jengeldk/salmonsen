indrette Urtehaver, og den Kolonisation, der
fandt Sted, da Frederik V 1759 indkaldte 265
Familier fra Rhin-Landene og gav dem Bopæl
i Frederiks Sogn paa Alheden, for at de skulde
opdyrke denne. Medens det første Foretagende
lykkedes saa vel, at Kolonisterne bredte sig over
hele Øen, og den Kultur, de medbragte, indtil
vore Dage har præget Jordens Dyrkning paa
Amager, slog Forsøget paa den jyske Hede
ganske fejl; efter faa Aars Forløb var kun et
ringe Antal Familier tilbage, og for Hedens
Opdyrkning var det ret betydningsløst.

Der knytter sig dog ogsaa ofte filantropiske
Formaal til L., idet man ved dem stræber at
forskaffe Mennesker, der har levet under
ulykkelige og demoraliserende Forhold, en nyttig
Virksomhed og sunde Livsvilkaar. Saaledes virker
der en »Forening til Oprettelse af L. for fattige
Børn«, der antager sig Børn fra uheldige Hjem
og anbringer dem paa mindre Landejendomme,
hvor de opdrages under landlig Beskæftigelse
og bibringes grundig Kendskab til alle ved
Landbruget forefaldende Arbejder, Malkning,
Kreaturernes forstandige og humane Røgt og
Pleje, Jord- og Havebrug og Husflid; Børnene
beholdes paa L. til deres 18. Aar, og der gives
dem under visse Betingelser Løfte om Hjælp
til Selvhjælp, for at de kan erhverve
selvstændige Hjem med Jordlodder af passende
Størrelse. Foreningen havde 1021 tre saadanne L.
i Virksomhed. Det er Hensigten at udvide
Virksomheden, efterhaanden som Midlerne tillader
det. — Som et Foretagende, der paa een Gang
løser kulturelle og filantropiske Opgaver,
fremtræder de jødiske L. i Palæstina, hvis
Grundlæggelse fandt Sted i Beg. af 1880'erne ved
frivillige Bidrag fra Trosfæller i de forsk. Lande,
og som væsentlig befolkes af russ., polske og
galiziske Jøder. I disse L., der ved Aaret 1914
talte c. 12000 Beboere med et Areal af c. 40000
ha, dyrkes der Korn, Vin, Oliven o. a.
Sydfrugter og drives noget Husdyrbrug.
<i>A. Bing.</i>
</chapter>

<chapter name="Landbrugskonsulent">
<b>Landbrugskonsulent.</b> Den overordentlige
Udvikling, som Landbruget i sidste Halvdel af
19. Aarh. til Dels ved den videnskabelige
Forskning er undergaaet, har haft til Følge, at man
efterhaanden indsaa Nødvendigheden af at stille
Mænd til det praktiske Landbrugs Raadighed,
der som Videnskabsmænd ell. Specialister kunde
optræde som Vejledere ell. Medarbejdere ved
de mange Foranstaltninger, der blev trufne til
dets Fremme. Det første Skridt i saa
Henseende gjordes 1860, da
Landhusholdningsselskabet (se <sp>danske L.</sp>) ansatte den af
Danmarks Mejeribrug højt fortjente <sp>Th. R.
Segelcke</sp> som Mejerikonsulent: under ham
uddannedes en Del yngre Mænd, der som
Mejeriassistenter fik Ansættelse omkr. i
Landboforeninger. Da denne Virksomhed havde saa rige
Følger, fortsatte Selskabet paa den begyndte
Vej, og 1875 ansattes en Konsulent i
Husdyrbrug, <sp>P. Jessen</sp>, 1882 en Konsulent i
Plantekultur, <sp>P. Nielsen</sp> (s. d.), og s. A. en
Konsulent i Agrikulturkemi, <sp>V. Stein</sp> (s. d.). —
Fra Slutn. af 1880'erne overgik disse
Konsulenters Virksomhed til Staten, og i de nærmest flg.
Aar blev der paa fl. andre Omraader ansat en
Rk. <sp>Statskonsulenter</sp>. Af disse var der
i 1900 18, og nu (1922) virker der i alt 22,
nemlig i Planteavl (1), Husdyrbrug (4), Mejeribrug
(5), Redskaber og Maskiner (2), Fjerkræavl (1),
Havebrug (2), Agrikulturzoologi (1) og
Agrikulturkemi (1); 1 virker paa Færøerne, og 4
varetager det danske Landbrugs Interesser i
Udlandet (England, Tyskland, Rusland og
Randstaterne, Amerika).

Ved Siden af Statskonsulentvirksomheden
udøves der en meget betydelig
Konsulentvirksomhed af de af en Mængde landøkonomiske
Foreninger ansatte Konsulenter, der staar til
Raadighed særlig for disse Foreningers
Medlemmer. Disse <sp>Foreningskonsulenter</sp>
virker dels som lokale Konsulenter, ansatte af de
enkelte ell. nogle faa Foreninger i Fællesskab,
dels som Konsulenter for de provinsielle
Fællesforeninger ell. for hele Landet, efter det
Landomraade vedk. Forening omfatter. Ansættelsen
af Foreningskonsulenter begyndte hovedsagelig
i 1890'erne, og i Beg. virkede de navnlig inden for
Husdyrbruget. 1900 var der c. 42
Foreningskonsulenter, hvoraf kun c. 5 tog sig af Planteavlen,
medens Resten var Husdyrbrugskonsulenter.
Siden Aarhundredskiftet har der fundet en
meget betydelig Forøgelse Sted af
Foreningskonsulenternes Tal, og den overvejende Del af det
forøgede Konsulentantal er taget i Planteavlens
Tjeneste, hvilket staar i Forbindelse med den
stærke Udvikling, der har fundet Sted i
Forsøgsvæsenet paa Planteavlens Omraade i dette
Tidsrum. I den sidste halve Snes Aar er der
bleven ansat en Del Konsulenter i
Regnskabsføring, efterhaanden som Regnskabsføringen
vinder mere Indpas og Forstaaelse bl.
Landmændene, og i de sidste 5—6 Aar er der bleven
ansat enkelte særlige Konsulenter i
Grundforbedringsarbejder. Af Foreningskonsulenter
findes der nu (1922) c. 175. Af disse er den
væsentligste Del (c. 120) ansatte under
Landboforeningerne; Resten er overvejende Konsulenter for
Fællesledelser af Kvægavls- og
Kontrolforeninger samt for Husmandsforeninger. 65 er
Konsulenter i Planteavl og Havebrug, 53 i
Husdyrbrug, 27 i Regnskabsføring og 6 i
Grundforbedringsarbejder; 12 virker baade i Planteavl og
Husdyrbrug, 7 i Planteavl og Regnskabsføring, 4
i Planteavl, Husdyrbrug og Regnskabsføring, 1
i Husdyrbrug og Regnskabsføring. Staten yder
Tilskud til Foreningskonsulenterne, nemlig
Halvdelen af deres Lønning.

Det kgl. danske Landhusholdningsselskab
forestaar paa Landbrugsministeriets Vegne
Ledelsen af en væsentlig Del af
Statskonsulentvirksomheden og afholder »Konsulentmøder«, hvor
alle Konsulenter samles til Drøftelse af
Spørgsmaal, der har Bet. for Konsulentvirksomheden
og for Landbruget i Alm. Saavel
Statskonsulenterne som de Foreningskonsulenter, til hvis
Lønning Staten giver Tilskud, skal aarlig
afgive Beretning om deres Virksomhed.
Statskonsulenternes Aarsberetninger offentliggøres i
det af Landhusholdningsselskabet udgivne
»Tidsskrift for Landøkonomi«.
<i>H. M. Knudsen.</i>
</chapter>

<chapter name="Landbrugskrise">
<b>Landbrugskrise</b> er en stærk Forstyrrelse
og Forværring af Landbrugets alm. Forhold,
der kan skyldes forsk. Omstændigheder som
daarlige Høstaar, faldende Priser, uheldige
