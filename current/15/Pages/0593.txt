(2 Bd, 1880—81), <i>Histoire d'Israel</i> (2 Bd,
1879—82), en fr. Bibeloversættelse (6 Bd, 1886—90)
foruden Afh. i forsk. Tidsskrifter m. m.
<i>V. S.</i>
</chapter>

<chapter name="Ledreborg">
<b>Ledreborg,</b> Hovedgaard i Voldborg Herred,
VSV. f. Roskilde, og Hovedsæde i Grevskabet
L. — L. var opr. et Udflytterbo, Udlejre, fra
Lejre og udgjorde tillige med dette i 15. og 16.
Aarh. et kgl. Len; senere laa det under
Roskildegaard. Efter Fredsslutningen 1660 var
Udlejre mellem det Gods, som Kronen skænkede
Kbhvn's Magistrat, men som Rentemester
Henrik Müller bl. meget andet havde i Pant; efter
Forhandling med Magistraten overtog han
Udlejre som Ejendom, opførte en ny
Hovedbygning, der delvis staar endnu, indbygget i den
nuv. Hovedbygning, og kaldte Gaarden
Lejregaard. Ved hans Datter Drude's Ægteskab med
Højesteretsassessor og Amtmand Thomas Fincke
kom L. til denne Slægt, men solgtes 1712 ved
Auktion for 13010 Rdl. til Fru Mette Reedtz.
Den havde dengang 338 1/4 Td. Hartkorn.
Hendes Dattermand H. H. Mandix solgte den 1739
for 28625. Rdl. til Statsminister, senere Greve,
Joh. Ludvig von Holstein. Denne oprettede 23.
Marts 1746 Grevskabet L. af Lejregaard,
Skullerupholm og Kornerupgaard, samt Næsbyholm
og Bavelse (i alt 2503 Td. Hartkorn). De to
sidstnævnte Gaarde afhændedes 1809 med kgl.
Tilladelse og mod Oprettelsen af en
Fideikommiskapital. 1743 blev den nuv. Hovedbygning
opført, og en stor og prægtig Park blev anlagt
med Springvand og Statuer i Tidens barokke
Smag. Et stort og rigt Bibliotek, 20000 Bd,
blev samlet paa L. med mange sjældne
Haandskrifter. En stor Del af disse er gaaet tabt i
Tidens Løb. Derimod findes der endnu paa L.
en stor og interessant Samling af Portrætter
fra 17. og 18. Aarh. I Parken findes bl. a.
Kunstværker Jerichau's Adam og Eva samt en
Støtte med Buste af Grev Edzard Morits
Holstein. Parken indeholder tillige flere sjældne
Træer samt en mægtig Gravhøj, der rummer
den Holstein-L.'ske Familiebegravelse. (<sp>Litt</sp>.:
<sp>C. Neergaard</sp> i »Danske Herregaarde«).
<i>B. L.</i>

<img>Ledreborg.</img>
</chapter>

<chapter name="Ledresektion">
<b>Ledresektion,</b> er Navnet paa en Operation
paa et Led, hvorved man fjerner Ledenderne,
undertiden ogsaa Kapslen. Hyppigst anvendes
Operationen ved Ledtuberkulose, idet man ved
Operationen tilstræber at fjerne alt det af
Tuberkulose angrebne Væv for derved at opnaa
Helbredelse, sjeldnere anvendes den ved andre
Ledsygdomme, som f. Eks. deformerende
Arthroitis. Navnlig tidligere og især i
Krigskirurgien gjordes Operationen undertiden ved
Skudsaar i Leddene. En ikke helt ringe Anvendelse
finder Operationen ved Behandling af
Ledstivhed. — For nogle Leds Vedk., f. Eks.
Knæleddet, tilstræber man efter Resektionen en
Sammenvoksning af Knogleenderne, saa at der
altsaa kommer et stift Led, men for andre Leds
Vedk., især Albu- og Haandled, kan man efter
Operationen opnaa, at der kommer
Bevægelighed, som mere ell. mindre nærmer sig det
normale Leds Bevægelighed.
<i>V. Sch.</i>
</chapter>

<chapter name="Ledru Rollin, Alexandre Auguste">
<b>Ledru Rollin</b> [l<sub>ö</sub>'dry-rå'læ], <sp>Alexandre
Auguste</sp>, fr. Statsmand, f. 2. Febr 1807, d.
31. Decbr 1874, hed egl. kun Ledru, men optog
senere Efternavnet Rollin fra sin mødrene Æt
for at undgaa Forveksling. 1828 tog han jur.
Doktorgrad og blev 1830 Sagfører i Paris; vandt
tidlig Ry ved en Indsigelse imod
Belejringstilstanden 1832 (fik Medhold i en Kendelse af
Kassationsretten) og ved et Flyveskrift om
Urolighederne Apr. 1834. I de flg. Aar var ham
jævnlig Forsvarer i politiske Sager og forøgede
derved sin Anseelse, saa at han 1837 blev
Medlem af Sagførerraadet. Desuden var han en
flittig jur. Forf.; ledede den ny Udg. af <i>Journal
du Palais 1791—1837</i> (27 Bd med Fortsættelse
17 Bd 1837—47) og udgav den systematiske
Fremstilling <i>Jurisprudence française</i> (8 Bd
1843—48) samt <i>Jurisprudence administrative
1789—1831</i> (9 Bd 1844—46), Han tilkøbte sig
1838 en Sagførerforretning ved
Kassationsretten, men solgte den igen 1846 med stort Tab
for alene at hengive sig til politisk Virksomhed.
1841 blev han nemlig valgt til Deputeretkamret
(efter Garnier Pagès den Ældre) og sluttede sig
straks til yderste Venstre. Han var en
udmærket Taler, dog snarere en Folketribun som
Danton end en parlamentarisk Ordfører. Han
brød sig ogsaa langt mindre om den Indflydelse,
han kunde øve paa Kamret, end om den
Virkning, han gjorde paa Tilhørerne og
Almenheden, idet han nærmest brugte Talerstolen
som det Fristed, hvorfra han kunde udbrede
sine revolutionære Grundsætninger. Aldrig lod
han en Lejlighed gaa forbi til at rette sine
voldsomme Angreb paa Regeringen og paa de
gl. Partier, idet han stadig klagede over den
indskrænkede Valgret og krævede Folkets
politiske Frigørelse. 1845 grundlagde han Bladet
Reforme og hævdede Nødvendigheden af at
forbedre Arbejdernes Kaar, samt tog 1847 virksom
Del i Reformbanketterne. Ingen har maaske
bidraget saa meget som han til at undergrave
Julikongedømmet, og 24. Febr 1848, da det stod
for Fald, hindrede han ved sin vældige Tale
Regentskabets Kundgørelse, indtil en Folkehob
sprængte Deputeretkamret. Han var da med
at udraabe den provisoriske Regering og fik
selv Sæde i den som Indenrigsminister, idet
han indtog en mæglende Stilling mellem de
maadeholdne Republikanere og Socialisternes
Førere. Særlig havde han Æren af at faa den
alm. Valgret slaaet fast, og det blev hans
Opgave at lede de ny Valg i republikansk Aand,
dels ved at udsende Regeringskommissærer til
de enkelte Departementer, dels ved sine
Rundskrivelser (forfattede af Jules Favre) og de
