mod Napoleon, indtraadte K. som Frivillig i det
Lützow'ske Frikorps i Breslau (19. Marts 1813),
i hvilket han hurtigt avancerede til Løjtnant.
Da Lützow, medens hans Fodfolk efter Slaget
ved Lützen (2. Maj) var dømt til Uvirksomhed,
besluttede at gøre et Strejftog i Thüringen
med sit Rytteri, ansøgte K. om at blive hans
Adjutant for at være med. Han blev imidlertid
haardt saaret i det forræderske Overfald ved
Kitzen (7. Juni) og reddede sig kun ved stor
Aandsnærværelse og en Vens Hjælp til Leipzig
og derfra til Karlsbad. Efter et
Rekonvalescensophold i Berlin stødte K. igen til sine
Kammerater, der laa ved Elben oven for Hamburg og
ventede paa Lejlighed (herhen hører Digtet
»Abschied vom Leben«). Ved Vaabenstilstandens
Udløb (17. Aug.) fik Lützow's Korps
Forposttjenesten og var næsten daglig i Ilden. 26. Aug.
skulde en fjendtlig Transport opsnappes, og K.
var som Adjutant ved sin Majors Side. 2 Dage
forinden havde han skrevet sin Svanesang, den
berømte »Du Schwert an meiner Linken«. Ved
Forfølgelsen af de flygtende Fjender faldt han
for en Kugle i Skoven ved Vejen til Gadebusch,
tæt ved Landsbyen Wöbbelin, og blev begravet
under en gl Eg. Graven blev af Hertugen af
Mecklenburg-Schwerin skænket K.'s Fader. Den
er nu omgivet af et Jerngitter og gemmer hele
den øvrige Familie K. Det er interessant at se
denne unge Digter saa hurtig hæve sig fra en
ikke meget betydelig Teaterdigter i Kotzebue's
Smag gennem Efterligning af Schiller (som i
»Zriny« og »Rosamunde«) til en Nytids
Tyrtaios, ja ligefrem til en Bærer af Tysklands
Frihedsbegejstring og en Selvopofrelsens
Apostel. Hans berømte Frihedsdigte er samlede i
»Leier und Schwert« (1814 o. m. a. Oplag),
hans øvrige Digte og dram. Arbejder i
»Poetischer Nachlass« (2 Bd 1814 ved hans Fader).
»Sämtliche Werke« med en Karakteristik af K.
ved Tiedge, udg. af Streckfuss (i 1 Bd 1834, 4
Bd 1838), desuden af Fr. Förster med Biografi
(i Hempers »Deutsche Klassiker«), af A. Stern
(i Kürschner's »National-Litteratur«), og af
Wimmer (2 Bd 1893), ny Udg.; Meyer's
»Klassiker« (1918); »K.'s Tagebuch und Krigslieder
aus dem J. 1813« (ved E. Peschel 1893); »Lieder
und Liebesgrüsse an Antonie Adamberger«
(ved Latendorf, 1885). Et K.-Museum aabnedes
af Peschel i Digterens Fødehus 1873 og
erhvervedes af Byen Dresden 1885. (<sp>Litt</sp>.: Biografier
desuden af Lehmann [1819], Erhard [1821],
Bauer [1883], Kreyenberg [1894]; <sp>Peschel u.
Wildenow</sp>, »Th. K. und die Seinen« [1898];
<sp>Zimmer</sp>, »Antonie Adamberger« [1918]).
<i>(C. A. N.). C. B-s.</i>
</chapter>

<chapter name="Kørning">
<b>Kørning</b> kaldes den Behandling af det
tærskede Byg, som tilsigter at skille Stakken fra
Kornet. K. foregaar nu i særlige Apparater,
som er indbyggede i de store og mellemstore
Tærskeværker, saa Byggen kommer kørnet og
renset fra Tærskeværket.
<i>A. C-n.</i>
</chapter>

<chapter name="Kørvel">
<b>Kørvel</b> (<i>Anthriscus</i> Hoffm.), Slægt af
Skærmplanterne (K.-Gruppen), en- ell. fleraarige
Urter med fjersnitdelte Blade. Kronbladene er
hvide og stumpe ell. med indbøjet Spids, ikke
omvendt hjertedannede. Frugterne er aflange,
trinde og uden Ribber, men med et ribbet
Næb. 13 Arter; af disse forekommer 3 i
nordlige Lande. De 2 første har glatte Frugter.
<sp>Skov-K.</sp> ell. <sp>Vild K.</sp>, norsk <sp>Hundekjeks</sp>
(<i>A silvestris</i> [L.] Hoffm.) har en 50 cm—1 m
høj, ved Grunden haaret Stængel, glinsende
Blade og et 5-bladet Smaasvøb. Den er yderst
alm. i Danmark langs Veje, Skove og i Krat,
og den er ligeledes hyppig i Norge lige til
Nordkap; her har dens Blomster været
anvendte til Gulfarvning af Garn og Uld. Paa
Vandingsenge kan den være et yderst
generende. Ukrud. <sp>Have-K.</sp> (<i>A. cerefolium</i> [L.] Hoffm.)
har en 30—80 cm høj Stængel, der er haaret
oven for Bladfæsterne, men i øvrigt glat.
Bladene er matgrønne, og Smaaskærmene har et
2—3-bladet Svøb. Den dyrkes i Haver (se ndf.)
og forekommer hist og her forvildet i
Danmark og Norge; dens egl. Hjem er det
sydøstlige Rusland og sydvestlige Egne af Asien
(Kaukasus, Nordpersien). <sp>Gærde-K.</sp> (<i>A.
vulgaris</i> Pers.) har en 25—30 cm høj, glat Stængel;
dens Frugter er beklædte med smaa, krumme
Torne. I Danmark er den temmelig alm. paa
Øerne, men sjælden i Jylland. Alle 3 Arter
blomstrer i Maj—Juni.
<i>A. M.</i>

Have-K. er en enaarig Køkkenurt, hvoraf
haves en Varietet med krusede Blade, og som
særlig bruges til Bordpyntning, da den ikke har
saa udpræget en Smag som Stamformen. K.
saas med bestemte Mellemrum, for at man
stadig kan have brugelig Produkt. K. egner sig
ogsaa til Drivning; den saas da som Biprodukt
paa ledige Rabatter i Fersken- ell. Vinkasser,
hvor den giver brugeligt Produkt ved en Varme
af 12—14° efter 5—6 Ugers Forløb. K. bredsaas
og udtyndes, hvis det gøres fornødent, til
10—15 cm Afstand.
<i>L. H.</i>
</chapter>

<chapter name="Kørvel, Spansk">
<b>Kørvel,</b> <sp>Spansk</sp>, se <sp>Sødskærm</sp>.
</chapter>

<chapter name="Kørvelroe">
<b>Kørvelroe,</b> Benævnelse for <i>Chærophýllum
bulbosum</i> (se <sp>Hulsvøb</sp>).
</chapter>

<chapter name="Körös">
<b>Körös</b> ['kø.rø∫], 1) <sp>Nagy-K.</sp> (<sp>Store-K.</sp>)
By i ung. Komitat Pest-Pilis-Solt-Kis-Kun ved
Budapest—Szegedin-Banen, har (1910) 28600
hovedsagelig magyariske, reformerte Indb.,
Overgymnasium, Lærerseminarium, betydeligt
Stadsarkiv, Stutteri, i Omegnen Vin- og
Agerdyrkning med Agurk- og Melonavl. 2) <sp>Kis-K.</sp>,
By i ung. Komitat Pest-Pilis-Solt-Kis-Kun ved
Jernbanelinierne Budapest—Semlin og
K.—Kalocsa, har (1910) 12000 hovedsagelig
magyariske evangeliske Indb. I K. er den ung. Digter
Alexander Petöfi født. 3) K. (Oldtidens
<i>Chrysius</i>), Flod i Ungarn, 300 km lang, falder i
venstre Bred af Theiss i Nærheden af Ssongrád.
dannes i Siebenbürgens Bihar-Bjerge af 3
Kildefloder Sebes (Hurtige) K., Fekete (Sorte) K. og
Feher (Hvide) K.
<i>G. Ht.</i>
</chapter>

<chapter name="Körösi, Joseph">
<b>Körösi</b> ['kø.rø∫e], <sp>Joseph</sp>, ung. Statistiker,
f. 20. Apr. 1844 i Pest, d. 24. Juli 1906. Gennem
Arbejde i Forsikringsfaget udvikledes hans
Interesse for det statistiske, 1870 blev han første
Direktør for det nyoprettede statistiske Bureau
i sin Fødeby. K. har vundet Navn som
banebrydende Kommunalstatistiker og som
Forkæmper for Fremme af en international Statistik;
i saa Henseende kan mærkes hans Arbejder for
Ensartethed i Storstædernes Finansstatistik
(<i>Statistique intern. des finances d. grandes</i>
