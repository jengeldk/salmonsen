La-Plata-Flodens Bækken, at man har fundet
saa mange Levninger af disse Dyr, at de kan
siges at være saa godt kendte, som man
overhovedet kan kende Dyr efter Skelettet alene.
— Fra de yngre Lag kendes stadig færre af
disse Former, og man troede dem fuldstændig
uddøde, indtil den argentinske Zoolog
<sp>Ameghino</sp> 1898 fremkaldte en Del Tvivl derom.
Han fremsatte nemlig da i <i>American Naturalist</i>
den Antagelse, at en enkelt Form endnu lever
i Patagonien. Dette støtter han dels paa en
Iagttagelse af et levende, ukendt gumleragtigt
Dyr, set i Halvmørke af en bekendt Rejsende
<sp>Lista</sp>, der forgæves søgte at skyde det; dels
paa et ufuldstændigt Skind, som han har faaet
tilsendt som fundet paa Jorden, og hvori der
var fuldt af smaa Benkorn af akkurat samme
Bygning som dem, man finder i det uddøde
K., <i>Mylodons</i> Hud. Svenskeren
<sp>Lönnberg</sp>, der har faaet lgn.
Skindstumper tillige med Haar,
Gødningsboller og en dertil hørende
Klo fra Nordenskjöld's Ekspedition
til Ildlandet 1895—97, mener dog,
og med Rette, at denne <i>Neomylodon</i>, hvem
de har tilhørt, er et uddødt Dyr,
forskellig fra Lista's mystiske Væsen; blot
den fuldstændige Tørke i Kalkstenshulerne har
bevaret disse gennem Tiderne. Hauthal har i
»Kosmos« 1899 søgt at bevise, at <i>Neomylodon</i>
har været holdt som Husdyr af Patagoniens
forhistoriske Indianere; ogsaa han mener, at
den er uddød.

Alle K. er umaadelig plumpt byggede Dyr, i
Størrelse mellem en Tapir og en Elefant. I
Bygning staar de Nutidens Dovendyr og
Myreslugere nærmest, idet Hovedets og Tændernes
Bygning minder mest om de første, Kroppens
og Lemmernes om de sidste. — Med en enkelt
Undtagelse, <i>Coelodon</i> (d. s. s. <i>Nothrotherium</i>).
der kun havde 4/3, var der som hos
Dovendyrene af Tænder 5/4 Kindtænder, men de var
mere tætstillede og bedre skikkede til at tygge
sejg Planteføde end disses. Bedst uddannede
var de hos <i>Coelodon</i> og <i>Megatherium</i>, meget
lange prismatiske med kvadratisk Tværsnit og
en Tyggeflade med to Tværhøje som Tapirens.
Der var dog ingen Email, men de haarde
Partier var af en fast Dentin, de blødere af
Vasodentin og det hele omgivet af et Lag Cement.
De øvrige havde mindre lange, nærmest
cylindriske Tænder med en Kerne af Vasodentin,
herom et tyndt Lag ægte Dentin atter omgivet
af et Cementlag. Ældre Former som
<i>Promegatherium</i> og <i>Promylodon</i> havde Emaillag om
deres Tænder, Bevis for, at Gumlerne
nedstammer fra Former med Email i Tænderne. —
Den først kendte og mest typiske Art af alle
K. er Pampas-Lagenes <i>Megatherium
americanum</i> Blumb., første Gang bragt til Museet i
Madrid 1789. Hele Dyret er omtr. 6 m langt,
heraf Halen omtr. 1 2/3 m; det er m. a. O. af
Elefantstørrelse, men meget mere kortbenet og
plumpt; Laarbenet f. Eks. er 3 Gange saa tykt
som Elefantens, men kun dobbelt saa langt som
tykt. — Hovedet er temmelig lille,
dovendyragtigt, men Kæberne mere forlængede fortil,
Hjernekassen kun lille; der vides nu at have
været Beg. til en Benbro mellem Næseben og
Mellemkæbe (ikke antydet paa Fig.). Der er
hel Kindbue, og Underkæben er meget dyb for
at give Plads til de store Tænder. Paa
Krophvirvlerne er der store bagud rettede
Torntappe, hvad der tyder paa, at det har været en
forholdsvis bevægelig Krop. I Lænderegionen
er der lgn. ekstra Ledtappe (<sp>Zygapofyser</sp>)
som hos Myreslugerne. Halen er ved Grunden
kolossal mod vældige Torn- og Tværtappe
foruden store nedre Buer og Torntappe
(<sp>Hæmapofyser</sp>) — i det hele et overordentlig
kraftigt Bagparti. — Skulderpartiet ligner
Dovendyrenes; Nøglebenet stort og veludviklet;
Forbenet er i det hele forholdsvis slankt, længere
end Bagbenet og ret frit bevægeligt. Foden
hvilede paa Yderkanten, og 5. Finger blev
derfor ubevægelig, lille og uden Klo. 1. Finger
mangler, medens de 3 midterste, navnlig Nr 3,
er vel udviklede med vældige Kloled. —
Bækkenet er uhyre stort, især Hoftebenene, og
mærkelig aabent, Laaret bredt og fladt,
Underbenet særdeles solidt, og den i Bygning
enestaaende Fod hviler ligesom Forfoden paa sin
yderste Kant. Hælen strækker sig lige saa
langt bagud som den øvrige Fod fremad. 1.
Taa mangler, 2. er rudimentær, 3.
uforholdsmæssig stor med et enormt Kloled, der har en
stor Benskede til Støtte for Kloen; 4. og 5. Taa
endelig har smaa Led, ingen Kløer, men store
Mellemfodsben, hvorpaa hele Legemets Vægt
hviler, medens den store Klo blev holdt fri fra
Jorden og saaledes ikke blev slidt. — Vi faar
i det hele Billedet af en kolossal Planteæder,
for svær til at klatre, men med gode Kræfter
til at rejse sig op paa Bagbenene og Halen,
idet den med Forbenene halede Træernes nedre
Grene til sig, medens den fortærede Bladene
og de friske Skud, ligesom den ogsaa kunde
grave Rødder op med sine Kløer. Tung og
ubehjælpelig i sin Gang har den været, uden
noget Panser, i det hele et let Bytte for
Datidens mægtige Rovdyr som f. Eks.
Sabelkattene, ligesom Ameghino beviser, at den var
samtidig med Landets Urindvaanere, der
jagede den for at ernære sig af dens Kød. —
Andre Arter af <i>Megatherium</i> kendes fra
Sydamerika, en enkelt fra Georgia og Sydcarolina.

Noget mindre end de foregaaende er

<img>Skelet af Kæmpedovendyr (<i>Megatherium</i>).</img>
