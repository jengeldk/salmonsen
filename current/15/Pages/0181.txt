I en lang Række Arbejder har han givet
væsentlige Bidrag til Studiet af akustiske
Fænomener (Stødtoner, Lydinterferens, Vokalers
Klangfarve, Grænsen for Toners Hørbarhed,
Bestemmelse af Lydhastigheden, af Temperaturens
Indflydelse paa en Stemmegaffels Svingningstal
o. s. v.), og han har konstrueret mange
klassiske akustiske Apparater. Mest kendt er K.'s
Kapsel ell. manometriske Flamme; et Antal
af disse kombinerede han med Helmholtz'ske
Resonatorer til et Apparat til Toneanalyse.
Endvidere har han konstrueret et Tonometer, en
kompliceret Sirene o. m. a.
<i>H. M. H.</i>
</chapter>

<chapter name="König, Karl Wilhelm Otto">
<b>König</b> ['kø.neK], <sp>Karl Wilhelm Otto</sp>,
tysk Billedhugger, f. 28. Jan. 1838 i Meissen.
K., Hähnel's Elev i Dresden, er knyttet til Wien,
hvor han blev Prof. ved Kunstindustriskolen,
og hvor han har skabt
mange Værker, dels
kunstindustrielle
Smaagrupper og dekorativ
Plastik (for
Hofmuseerne og Burgteater), dels
større monumentale
Arbejder, en smagfuld
Kunst, i hvis graciøse
Grupper Amor-Skikkelsen
spiller en Hovedrolle.
Kendte Værker: De smaa
Bronzegrupper »Amor
som Brevbærer«. »Pan
med Bacchus-Barnet«,
»Vin og Vand«,
Marmorgruppen »Kærlighedens
Hemmelighed« (1884),
Suiten »Amors
Opdragelse«,
Monumentalværkerne: Mindesmærket (en
Victoria) i Pola for
Kejser Maximilian af
Meksiko og det skønne
Gravmæle over K.'s Hustru med 3 Børn (1874);
desuden pragtfulde Taffelopsatser,
Springvandsdekorationer o. m. a.
<i>A. Hk.</i>
</chapter>

<chapter name="König, Leo, Friherre von">
<b>König</b> ['kø.neK], <sp>Leo</sp>, Friherre von, tysk
Maler, f. 28. Febr 1871 i Malea (Braunschweig).
K. gik paa Berlins Akademi 1889—92, fortsatte
sin Uddannelse i Paris 1893—94 (Acad. Julian),
traadte efter Hjemkomsten til Berlin ind i
Secessionisternes Række og vakte særlig
Opmærksomhed med sine Portrætter. Hans »I
Kaffehuset« kom til Berlins Nationalgaleri.
<i>A. Hk.</i>
</chapter>

<chapter name="Königgrätz">
<b>Königgrätz</b> ['kø'neKgræts], gl bøhm. By ved
Floden Adlers Udløb i Elben. Indtil 1875 var
Byen en Fæstning. Den er i Nutiden særlig
blevet berømt p. Gr. a. det i Omegnen af den
stedfundne store Slag 3. Juli 1866 mellem
Preusserne under Kong Vilhelm's Kommando
og de forenede Østerrigere og Sachsere under
Felttøjmester Benedek. Slaget benævnes ofte,
og da navnlig af Englænderne og
Franskmændene, Slaget ved <sp>Sadowa</sp>. Den af Østerrig
over for Preussen mobiliserede Nordarmé var i
Midten af Juni rykket ind i Böhmen og tog
Opstilling mellem Miletin og Josephstadt; her
sluttede den sachsiske Hær sig til den.
Preusserne rykkede ind i Böhmen med 3 Armeer:
Elb-Armé fra Sachsen mod Gitschin (c. 45 km
NV. f. K.), 1. Armé fra Görlitz mod samme
Punkt, og 2. Armé Ø. fra fra Neisse med Ordre
til at søge Forbindelse med 1. Armé, i alt c.
220000 Mand, heraf 27000 Ryttere, med 780
Kanoner. Den østerr. Hær havde fl. uheldige
Sammenstød med Fjenden, hvorved den led
betydelige Tab. Benedek, der ventede
Hovedangrebet fra V. ell. NV., besluttede at optage en
afgørende Kamp i Terrainet NV. f. K. — altsaa
V. f. Elben — og koncentrerede sin Styrke, der
udgjorde c. 200000 Mand, heraf c. 23000
Ryttere, og 770 i Hovedsagen riflede Kanoner,
med dette for Øje. Den valgte Forsvarsstilling
havde Elben i Ryggen, men var i fl. Henseender
gunstig. I vestlig Retning dækkedes den af den
kun over Broerne passable Bistritz. Højre Fløj
støttede sig til Trotina-Bækken, der ikke var
let at overskride, den venstre Fløj til
Landsbyen Nechanitz. Stillingen, hvis Centrum gik
over et terrasseformet Højdedrag, var forberedt
til Forsvar, med talrige Indskæringer for
Kanonerne, særlig i Centrum ved Lipa og Chlum
og paa højre Fløj ved Nedelist. Artilleriet
beherskede Forterrainet i stor Udstrækning, og
den østerr. Styrke var betydelig i Forhold til
Stillingens Udstrækning (c. 14 Mand pr m). Af
Hensyn til et eventuelt Tilbagetog var der
etableret 6 Broer over Elben, et Antal, der viste sig
utilstrækkeligt. Den befalede Tilbagetogslinie
Pardubitz—Wien laa skraat bag den venstre
Fløj, og den østerr. Opstilling dækkede ikke
denne Linie betryggende mod et Angreb over
Nechanitz-Hradeck. Benedek's Styrke var
inddelt i 8 Korps, der fordeltes i Stillingen paa flg.
Maade: <sp>Venstre Fløj</sp> (Nechanitz, Prim,
Problus): det sachsiske Korps, 8. Korps og 1.
lette Kavaleridivision. <sp>Centrum</sp>
(Bistritz-Linien, Sadowa, Lipa, Chlum): 3. og 10. Korps.
<sp>Højre Fløj</sp> (Horenowes, Maslowed,
Nedelist): 2. og 4. Korps og 2. lette Kavaleri-Division
I <sp>Reserve</sp> for Stillingen stod 1. og 6. Korps
samt 3 svære Kavaleridivisioner. — 2. Juli om
Aftenen stod de preuss. Armeer saaledes:

<img>Situationsplan over Königgrätz og Omegn.</img>
