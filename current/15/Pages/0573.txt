Handelsmærker ell. Bogstavgrupper. Afsenderen
skal afgive Erklæring om, at Telegrammet er
affattet i klart Sprog.
<i>M. G.</i>
</chapter>

<chapter name="Le (se Leh)">
<b>Le,</b> se <sp>Leh</sp>.
</chapter>

<chapter name="Le (Høstredskab)">
<b>Le,</b> et Knivblad, 70—90 cm langt og 5—6 cm
bredt, noget krummet og med en forstærket
Ryg paa den konvekse Krumning. L. benyttes
til ved Haandkraft at afskære Markens
Afgrøder. Den anbringes paa et Skaft med to
Haandtag og er derfor i sin brede Ende
forsynet med en ombøjet Hage, for at den kan
fastkiles paa Skaftet. L. benyttes paa den
Maade, at man svinger den frem mod den staaende
Afgrøde saaledes, at Bladfladem bevæges
parallelt med og temmelig nær Jorden, det
afskaarne føres da for største Delen hen ved
<sp>Skaarens</sp> ene Side, saa at det kommer til
at ligge i parallelle Striber, efterhaanden som
Marken slaas. Benyttes L. til Skæring af
moden Sæd, er Skaftet forsynet med 2 à 3 Kroge,
der er anbragte omtr. lodret over L., saa de
kan fatte og føre til Siden netop den Del af
Kornet, som L. afskærer. Et saadant Skaft med
Stillads og Kroge kaldes et Mejered ell. en
<sp>Mejestage</sp>, medens et Skaft uden Kroge
kaldes <sp>Slaaskaft</sp>, <sp>Leskaft</sp> eller
<sp>Slaastage</sp>. Hele det samlede Redskab kaldes,
efter som det er med ell. uden Kroge, <sp>Mejetøj</sp>
ell. <sp>Mejered</sp> og <sp>Slaatøj</sp> ell. blot L.
Skæringen med Mejetøj kaldes at meje og med
Slaatøj at <sp>slaa</sp>; man slaar altsaa Græs og i
det hele grønne Afgrøder, men mejer de
modne Afgrøder med Undtagelse af saadanne, der
ligger stærkt, som f. Eks. Ærter og Vikker,
dem slaar man ogsaa.
<i>(H. D.-P.). A. C-n.</i>
</chapter>

<chapter name="Lea (se Rachel)">
<b>Lea,</b> se <sp>Rachel</sp>.
</chapter>

<chapter name="Lea (se Garnmaal)">
<b>Lea</b> [£i], Fed, se <sp>Garnmaal</sp>.
</chapter>

<chapter name="Lea (Flod)">
<b>Lea</b> [£i.], venstre Biflod til Themsen,
udspringer ikke langt fra Luton i Bedfordshire
og udmunder efter et Løb paa 80 km lige
ndf. London, Ø. f. Isle of Dogs. Den er gjort
sejlbar fra Hertford. 895 ødelagdes Danskernes
Flaade paa L.
<i>N. H. J.</i>
</chapter>

<chapter name="Leach, William Elford">
<b>Leach</b> [£i.t∫], <sp>William Elford</sp>, engelsk
Zoolog, f. 1790 i Plymouth, d. 1836 af Kolera
i Genua. L. studerede først Medicin, senere
Zoologi og var 1815—21 Konservator (<i>assistant
keeper</i>) ved den naturhistoriske Afdeling af
<i>British museum</i>, af hvis Ordning han indlagde
sig stor Fortjeneste. Hans Hovedværker falder
inden for Krebsdyr- og Bløddyrgrupperne,
desuden inden for Pattedyr og Fugle. Af disse skal
særlig nævnes: <i>Malacostraca Podophthalma
Britanniæ</i> (1815—16), og <i>A synopsis of the
Mollusca of Great Britain</i>, udg. efter Forf.'s Død
af J. E. Gray (1852).
<i>(C. W.-L.). R. H. S.</i>
</chapter>

<chapter name="Leach's Stormsvale">
<b>Leach's Stormsvale</b> [£i.t∫s-], se
<sp>Stormfugle</sp>.
</chapter>

<chapter name="Lead">
<b>Lead</b> [£ed], <sp>L. City</sp>, By i U. S. A., Stat
South Dakota, ligger 250 km ØNØ. f. Yankton
og 6 km S. f. Deadwood i en Dal i de
nordøstlige Black Hills og er Centrum for et
Guldminedistrikt. (1910) 8392 Indb. I Nærheden den
store berømte Krystalhule (Crystal Cave).
<i>G. Ht.</i>
</chapter>

<chapter name="Leade, Jane">
<b>Leade</b> [£i.d], <sp>Jane</sp> (1623—1704), f. Ward,
Stifterinde af Philadelphiernes Samfund. I en
Alder af 16 Aar blev hun stærkt religiøst vakt,
men først 3 Aar efter fik hun Fred ved en
Aabenbaring; hun følte sig ikke hjemme i nogen Kirke
ell. noget Samfund. 1644—70 levede hun i et
lykkeligt Ægteskab med William Leade; efter
hans Død indviede hun sig til Kristus som sin
eneste Brudgom. Hun havde nu adskillige
Visioner af den guddommelige Visdom. Dette
meddelte hun sine Venner, og det blev Anledning
til en Fornyelse af et lille Samfund, som
allerede var stiftet 1652, som nu antog Navnet
Philadelphiernes Societet. Alle ydre
Kirkeformer foragtes, og kun den indre Stemme skal
adlydes. I England talte Societetet c. 100
Medlemmer, og de stod i livlig Brevveksling med
Ligesindede i Holland og Tyskland, men et
Forsøg paa en mere nøje Sammenslutning
glippede; til sin Død var L. anset for en
Profetinde af Philadelphierne.
<i>(H. O-d.). A. Th. J.</i>
</chapter>

<chapter name="Leader, Benjamin Williams">
<b>Leader</b> [£i.də], <sp>Benjamin Williams</sp>,
eng. Maler, f. 1831 i Worcester og uddannet
der og paa Londons Akademi. Hans første
betydeligere Arbejde var »Landsbybørn blæser
Sæbebobler« (1846). Senere er fulgt en rig
Produktion af Genrestykker og Landskaber, især
fra hans Fødeegn, men ogsaa med Motiver fra
Højskotland og Alperne: »Parti fra
Worcestershire« (1860), »Kirkegaard i Wales« (1863),
»Wetterhorn« (1875), »Engelsk Høhøst« (1876),
»Om Aftenen skal det blive lyst« (1882),
»Plovmanden« (1884) etc., Arbejder, der roses for
deres gedigne, lidet blendende Udførelse, men
paalidelige Opfattelse. Hans Kunstsyn (ogsaa
paavirket af Leys) staar Prærafaelitternes nær.
1898 blev L. Akademimedlem.
<i>A. Hk.</i>
</chapter>

<chapter name="Leadgate">
<b>Leadgate</b> ['£edge<sub>i</sub>t], By i det nordøstlige
England, Grevskabet Durham, med Jernstøberi.
</chapter>

<chapter name="Leadhillit">
<b>Leadhillit</b> [£ed-], et Blymineral af
Sammensætning (PbO.)<sub>4</sub>,SO<sub>3</sub>,2CO<sub>2</sub>,H<sub>2</sub>O, der findes i Form
af smaa, stærkt glinsende, farveløse ell. gullige,
monoklme Krystaller i Blygruber i England o.
a. St.
<i>O. B. B.</i>
</chapter>

<chapter name="Leadhills">
<b>Leadhills</b> r£edhi['z], Skotlands højst
beliggende Landsby (450 m. o. H.), paa Lowther
Hills i Lanarkshire, har Blygruber og c. 1000
Indb.
<i>N. H. J.</i>
</chapter>

<chapter name="Leadville">
<b>Leadville</b> ['£edvi£], By i den nordamer. Stat
Colorado, ligger ved øvre Arkansas langt inde
mellem Klippebjergene. Den blev anlagt 1860
under Navn af Oro City og naaede s. A. et
Indbyggerantal af 10000 p. Gr. a. sine
Guldvaskerier, men aftog faa Aar efter til nogle
Hundrede. 1876 opdagedes store Lejer af
sølvholdig Blymalm, og L. blev i Løbet af et
Par Aar en By paa over 30000 Indb.
Sølvprisernes Fald fik atter Byen til at svinde ind.
(1910) 7508 Indb. I de senere Aar har L.
foruden Guld og Sølv produceret store Mængder
af Zink og Kobber.
<i>G. Ht.</i>
</chapter>

<chapter name="League">
<b>League</b> [£i.g], eng. Vejmaal, = 3 <sp>Miles</sp>„
<sp>British</sp> (<sp>Statute</sp>) <sp>Miles</sp> à 1760 <sp>Yards</sp>.
= 4827,0886617 m, <sp>London Miles</sp> à 1666 2/3
Yards (5000 <sp>Feet</sp>) = 4571,9596 m, ell.
<sp>nautical Miles</sp> (Sømil ell. geografisk Mil) à
2028,633 Yards = 5564,895 m.
<i>(N. J. B.). Th. O.</i>
</chapter>

<chapter name="League of Nations">
<b>League of Nations</b> ['£i.g-<sub>ə</sub>v-'ne<sub>i</sub>∫<sub>ə</sub>nz], den,
eng. Betegnelse for Folkenes Forbund, se
<sp>Nationernes Forbund</sp>.
</chapter>

<chapter name="Leake, William Martin">
<b>Leake</b> [£i.k], <sp>William Martin</sp>, engelsk
Arkæolog og Topograf, f. i London 14. Jan.
