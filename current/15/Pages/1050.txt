(<sp>Dunet Gedeblad</sp>, norsk <sp>Ledved</sp>, har ovale,
dunhaarede Blade, hvidgule Kroner og røde Bær.
Den vokser hist og her i Danmark i Skove, er
alm. i det østlige Norge og blomstrer i
Maj—Juni. Dens haarde Ved kan anvendes. <i>L.
tatarica</i> L. har glatte Blade og rosenrøde Blomster;
den hører hjemme i Mellem- og Sydrusland
samt i Sibirien og dyrkes ligesom foreg. som
Prydbusk i adskillige Varieteter og Former.
<i>A. M.</i>

L. er Frilandsbuske, der alm. anvendes i
Haverne, de slyngende til Dækning af Mure,
Lysthuse o. l., de oprette som Busketplanter.
Til de første hører bl. a. <i>L. periclymenum</i> med
gule Blomster, <i>L. caprifolium</i> (L. Europa) med
rødlige og gule Blomster. <i>L. sempervirens</i>
(Nordamerika) med udvendig skarlagenrøde,
lugtløse Blomster. Af de oprette er der mange
Arter, af hvilke <i>L. tatarica</i>, med fl. Varieteter
er de alm. dyrkede. L. formeres ved
Aflægning.
<i>(L. H.). P. F.</i>

<img>Lonicera.</img>
</chapter>

<chapter name="Lonigo">
<b>Lonigo,</b> By i det nordøstlige Italien, Prov.
Vicenza, ligger ved Adiges Tilløb Frasine og
har (1911) 11300 Indb. Den har fl. smukke
Paladser, Korn- og Vinavl samt jernholdige
Kilder.
<i>C. A.</i>
</chapter>

<chapter name="Lonlay, Eugène, Marquis de">
<b>Lonlay</b> [lå'læ], <sp>Eugène</sp>, Marquis de, fr.
Forf. (1815—86), skrev en Del Noveller og Romaner
af let Underholdningskarakter, f. Eks. <i>Les eaux
de Bagnoles</i> (1863), <i>Premier roman d'une jeune
femme</i> og <i>La chasse aux maris</i> (1864) samt en
Rk. elegante og fint formede Poesier og kat.
Festdigte til Kirkebrug, deriblandt <i>Hymnes et
chants religieux</i>. Han har desuden skrevet en
Bog om Anakreon (1868) og et Værk om sin
Fødeby Argentan (1873).
<i>S. Ms.</i>
</chapter>

<chapter name="Lonquimai">
<b>Lonquimai</b> [låŋki'maj], Vulkan paa Grænsen
af de chilenske Prov. Cautin, Malleco og
Biobio, under 38° 18′ s. Br., 2872 m høj.
<i>G. Ht.</i>
</chapter>

<chapter name="Lons le Saunier">
<b>Lons le Saunier</b> [lå-l-so'nie]. By i det
østlige Frankrig, Hovedstad i Dep. Jura, ligger ved
Vallière og har (1910) 11245 Indb. Den er Sædet
for Departementets Præfekt, har et Lyceum,
Lærer- og Lærerindeseminarium, stort
Bibliotek og Mus. Den driver Fabrikation af
mousserende Vine, Gruyère-Ost og optiske
Instrumenter, samt handler med Korn, Kvæg, Tømmer og
Meloner. Den er tillige Badested med
Saltkilder. Byen har sit Navn fra de fra ældgl Tid
bearbejdede Saltgruber.
<i>N. H. J.</i>
</chapter>

<chapter name="Lonyay, Melchior og Elemér">
<b>Lonyay</b> ['lo.n<sub>j</sub>åj], <sp>Melchior</sp>, ung.
Statsmand (1822—84), var af en gl reformert
Adelsslægt. Han valgtes 1842 til Landdagen og hørte
her til Oppositionen, men billigede dog ikke
Kossuth's nationale Beskyttelsessystem. 1848 tog
han vigtig Del i Drøftelsen af Loven om
Bøndernes Frigørelse og blev i Novbr
Understatssekretær i Finansministeriet, hvorfor han 1849
maatte flygte til Udlandet. 1850 fik han Lov at
vende hjem og virkede ivrig for Landbrugets
Udvikling, Kreditforholdenes Ordning og
Theiss-Flodens Regulering; desuden hævdede han 1860
skarpt den reformerte Kirkes gl.
Selvstændighed over for Regeringens Bestræbelse for at
indskrænke den. Paa Rigsdagen 1861 angreb
han stærkt den slette Finansstyrelse, men holdt
ellers fast ved Forbindelsen med Østerrig. 1865
var han Medlem af det store Forfatningsudvalg
og virkede 1867 for den endelige Udsoning;
blev derefter ung. Finansminister, indtil Maj
1870, da han overtog Ledelsen af Monarkiets
fælles Finanser. I Novbr 1871 blev han ung.
Førsteminister, men maatte allerede i Decbr
n. A. vige Pladsen. 1871 blev han ophøjet til
Greve og fik 1875 Sæde i Overhuset; siden 1871
var han Præsident for det ung. Akademi.
Foruden nogle nationaløkonomiske Skr har han
forfattet Grev Szechenyi's Levned (1876) og
udgivet sine politiske Taler (2 Bd, 1873—75).
2) <sp>Elemér L.</sp>, ung. Greve, f. 1863, ægtede
1900 Ærkehertug Stefanie, Kronprins Rudolf's
Enke.
<i>E. E.</i>
</chapter>

<chapter name="Loo">
<b>Loo</b> [£o.], se <sp>Vanloo</sp>.
</chapter>

<chapter name="Lood">
<b>Lood</b> [£o.t] (Lod), 1/32 Pond gl holl.
Handelsvægt = 15,4403 g, det ny L. = 10 g.
<i>H. J. N.</i>
</chapter>

<chapter name="Looe">
<b>Looe</b> [£u.], <sp>East</sp>- og <sp>West-L.</sp>, to
Kystbyer i det eng. Grevskab Cornwall, med
Udførsel af Tin, Kobber og Bly, Pilchardfiskeri og
(1921) 2868 Indb. Den meget beskyttede
Beliggenhed gør, at Myrter, Pelargonium og Fuchsia
blomstrer i det frie hele Aaret.
<i>N. H. J.</i>
</chapter>

<chapter name="Loofs, Friedrich Armin">
<b>Loofs</b> [lo.fs], <sp>Friedrich Armin</sp>, tysk
protestantisk Teolog, f. 19. Juni 1858 i
Hildesheim. Efter Studier i Leipzig, Tübingen og
Göttingen habiliterede han sig 1882 som
Privatdocent i Leipzig, hvor han 1886 blev
ekstraordinær Prof.; 1887 flyttede han til Halle, det
flg. Aar blev han her <i>Prof. ord.</i>, og i denne
Stilling virker han stadig, fra 1910 tillige som
Medlem af Konsistoriet for Prov. Sachsen. Hans
mest bekendte Arbejde er den store »Leitfaden
zum Studium der Dogmengeschichte« (4. Opl.
1906), og betydelig Udbredelse har ogsaa hans
»Grundlinien der Kirchengeschichte« (2. Opl.
1910) fundet; han har desuden udgivet
værdifulde patristiske Studier som »Das Leben und
die polemischen Werke des Leontius von
Byzans« (1887), »Eustathius von Sebaste und die
Chronologie der Basilius-Briefe« (1898) og
»Studien über die dem Johannes von Damaskus
zugeschriebenen Parallelen« (1892). En
Forelæsningsserie <i>What is the truth about Jesus
Christ?</i>, som han 1911 holdt i Amerika, og som
