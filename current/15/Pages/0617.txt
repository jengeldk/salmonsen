v.; han har ogsaa udført fortrinlige Portrætter
med Sølvstift), »De Pestsyge«,
»Brændehuggeren« o. s. fr. (se <sp>Thibaudeau et Poulet
Malassis</sp>, <i>Catalogue raisonné de l'œuvre
gravé et lithogr. d' A. L.</i> [1877]). I S.
Kensington Mus. Portr. af Burne Jones og c. et halvt
Hundrede Akvareller og Tegninger; ogsaa i
Wallace-Gal. er han repræsenteret. Prøver paa
hans fine Tegnekunst saas paa den fr.
Udstilling i Kbhvn 1914 (fra Luxembourg-Mus. i
Paris). Af hans Skulpturværker fremhæves en
kvindelig Torso og forsk. Portrætmedaillons
m. v. (<sp>Litt</sp>.: <sp>L. Bénédite</sp>, <i>L.</i> [1901]).
<i>A. Hk.</i>
</chapter>

<chapter name="Legros, Pierre, den Yngre">
<b>Legros</b> [l<sub>ö</sub>'gro], <sp>Pierre</sp>, den Yngre, fr.
Billedhugger, f. 1656 i Paris, d. 1719 i Rom.
Han var Elev af Faderen Pierre L. den Æ.
(1629—1714), en for det fr. Hof meget sysselsat
Billedhugger, hvis Friluftsfigurer og anden
dekorativ Kunst pryder Versailles. L. selv kom,
paa den store Rom-Pris, til Rom; her blev
han, med en kort Afbrydelse, til sin Død og
udførte effektfulde Arbejder af Bernini'sk
Retning for Roms Kirker. L.'s Hovedværker er
(alle i Rom): »Troen nedstyrter Kætteriet« (i
S. Gesu), en 3 m høj Statue i Sølv af S. Ignaz
(i S. Gesu, nu erstattet med en Gengivelse i
forsølvet Kobber; kun Hovedet af Sølv), S.
Aloysio Gonzaga's sværmeriske Skikkelse (i
S. Ignazio), det i broget Marmor udførte
Gravmæle over S. Stanislas Kotska (fremstillet
hvilende paa Dødslejet; i S. Andrea), fl.
Kolossalstatuer i Laterankirken af Thomas og den
flaaede Bartholomæus og af den hellige
Dominicus i Peters-Kirken; endvidere i Katedralen
i Turin »Den hellige Theresa«.
<i>A. Hk.</i>.
</chapter>

<chapter name="Leguaner">
<b>Leguaner,</b> Betegnelse for to Familier af
Øglernes Orden, <i>Iguanidæ</i> og <i>Agamidæ</i>, der
ligner hinanden i de fleste Bygningstræk og
kun adskilles ved, at Tænderne hos Agamerne
er topstillede ell. akrodonte ɔ: fastvoksede paa
Randen af Kæben, medens de hos Iguanerne
er sidestillede ell. pleurodonte ɔ: fastvoksede
til den indre Side af Kæben. Denne Forskel i
deres Bygning ledsages af en karakteristisk
Forskel i deres geogr. Udbredelse, idet Agamerne
hører hjemme i de varme Dele af den gl.
Verden med Australien, medens Iguanerne med
Undtagelse af nogle faa Arter, der findes paa
Madagaskar og Sydhavsøerne, er indskrænkede
til Amerika. Fælles for begge Familier er en
kort, tyk Tunge, der kun er fri i Spidsen, og
smaa taglagte Skæl, der ofte løber ud i Spidser
ell. Torne. Af begge Grupper træffes Arter, der
har tilpasset sig til at leve i Træerne, og
andre, der er udprægede Jordformer, hvis
Opholdssted navnlig er Ørkener og Stepper. De
første har livlige Farver, en trind ell.
sammentrykt Krop og lange, slanke Ben, der udmærket
egner sig til Klatring; de sidste er brune
ell. graa, deres Krop bred og noget flad trykt
og deres Ben lave. En enkelt Art har tilpasset
sig til at leve i Havet og har i
Overensstemmelse dermed faaet en sammentrykt Hale.

Bl. Agamerne maa fremhæves de smaa ind.
<sp>Drager</sp> af Slægten <i>Draco</i>, der udmærker sig
ved en paa Kroppens Sider udspændt
Svævehud, som støttes af de stærkt forlængede fri
Ribben. En saadan Svævehud uden Forbindelse
med Lemmerne kendes ikke hos noget andet
Hvirveldyr. Den tjener ligesom
Hududbredningerne hos Flyveegern og de »flyvende«
Pungaber som en Faldskærm, der hjælper Dyrene
til af foretage overordentlig lange Spring fra
Træernes Toppe ell. fra Gren til Gren. De er
smaa insektædende Former, der intetsomhelst
har tilfælles med de kæmpemæssige Sagndyr.
Kroppens Længde er 8—12 cm, Halens 10—24 cm.
Slægten <i>Calotes</i> tæller ligesom <i>Draco</i>-Slægten
c. 20 i den ind. Region levende Arter. Det er
middelstore Former, der lever i Træerne og
har en meget slank Bygning. Et Farveskifte
i Lighed med Kamæleonernes er iagttaget hos
fl. af Arterne. De planteædende <sp>Tornhaler</sp>,
<i>Uromastix</i>, der lever i Nordafrikas og Sydasiens
tørre Egne, er plumpe Former med en kort,
kegledannet Hale, paa hvilken de piggede Skæl
sidder ordnede i Ringe. En Art, <i>Uromastix
spinipes</i> Daud., lever paa Kreta, men dens
øvrige Udbredningsomraade ligger sydligere.
Paa stenrige Steder i Ægypten og Arabien
optræder denne o. a. Arter, f. Eks. den saakaldte
<i>Hardum</i>, <i>Stellio vulgaris</i> Latr, i stort Antal.
Den australske <sp>Kraveøgle</sp> ell.
<sp>Kappeøgle</sp>, <i>Chlamydosaurus Kingii</i> Gray (Fig. 1), der
opnaar en Længde af c. 80 cm, har faaet sit

<img>Fig. 1. <i>Chlamydosaurus Kingii</i>.</img>

<img>Fig. 2. <i>Moloch horridus</i>.</img>
