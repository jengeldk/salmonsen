Thomas [1878—79]). L. giver heri en kritisk
Oversigt over Materialismens vigtigste hist.
Udslag og af Naturvidenskabernes Udvikling
fra Grækerne til Darwin. Paa dette Grundlag
bygger han sin egen Anskuelse; Materialismen
er for ham det nødvendige Gennemgangsled;
den maa overvindes ved at gennemføres, thi
forbi kommer man ikke. Men ved at vise dens
Utilstrækkelighed viser han Idealismens
Berettigelse og Nødvendighed. Idealismen
udelukker ikke de reale Kendsgerninger, dem maa
der nødvendigvis regnes med. Denne sunde
Realisme viser tilbage til Kant, og L.'s Værk
har sikkert bidraget til Genopblomstringen af
Kant-Studierne i Tyskland.
<i>Sv. N.</i>
</chapter>

<chapter name="Lange, Gunnar Anfin">
<b>Lange,</b> <sp>Gunnar</sp> (<sp>Gunnardo</sp>) <sp>Anfin</sp>,
norsk Opdagelsesrejsende, f. 21. Septbr 1855 i
Kria, d. 28. Juli 1915 i Argentina. L. blev Officer
1876 og tog Afsked 1890 med Kaptajns Rang.
Imidlertid var han, straks efter at han var
bleven Løjtnant, rejst til Amerika, hvor han en
Tid var Landmaaler i de forenede Stater, saa
Leder af Kadetskolen i Guatemala og endelig
1886 bosatte sig i Argentina. Her foretog han
et omfattende Kortlægningsarbejde i Provinsen
Catamarca og blev senere Prof. ved
Universitetet i La Plata og Chef for det derværende
Mus.'s topografiske Afdeling. Da
Grænsefastsættelsen mellem Argentina og Chile 1898 skulde
foretages, blev L. Leder af den hertil nedsatte
blandede Kommission, hvis Arbejder først
afsluttedes 1903. Han overtog da Stillingen som
Direktør for Landbrugsministeriets
hydrometriske Afdeling og indledede som saadan efter
personlige Undersøgelser de store
Irrigationsarbejder i Rio Negro. 1909 tog han Afsked fra denne
Stilling og gik over i privat Virksomhed. For
Regning af et privat argentinsk Syndikat havde
L. 1905—06 ledet en Ekspedition c. 650 km op
over Pilcomayo-Floden, en Rejse, der bragte
betydelige videnskabelige og praktiske
Resultater. Om sine Ekspeditioner har han
offentliggjort bl. a. <i>Rio Negro y sus aftuentes. Estudio
hidrométrico y proyecto de obras de
regularizacíon</i> (Buenos Aires 1904) og <i>The River
Pilcomayo from its discharge into the river
Paraguay to Parallel 22°</i> (Buenos Aires 1906; ogsaa
paa Argentinsk-spansk: <i>Rio P. Exploracion
1905—06</i>).
<i>(K. V. H.). Wt. K.</i>
</chapter>

<chapter name="Lange, Gustav Fredrik">
<b>Lange,</b> <sp>Gustav Fredrik</sp>, norsk
Violinist, f. i Fredrikshald 22. Febr 1861, kom 1878
ind ved Konservatoriet i Sthlm, hvor han
studerede Violin under Prof. Lindberg, Teori og
Komposition under Hofkapelmester Ludv.
Norman. 1882 rejste han til Paris, hvor han i et
Aars Tid studerede under Leonard. Med
Statens Stipendium drog han saa til Berlin, hvor
Emile Sauret var hans Lærer. Efter
Hjemkomsten herfra nedsatte han sig i Kria, optraadte
fl. Gange i Musikforeningen, virkede som Lærer
i Violin, samt i Harmonilære og Samspil ved
Konservatoriet (Musik- og Organistskolen).
Traadte senere ind i Kria Teaters Orkester og
ansattes Efteraaret 1899 som anden
Koncertmester ved Nationalteateret. L. har udgivet en
Harmonilære, en Violinskole, nogle mindre
Sager for Violin og Piano samt en Samling norske
Folkemelodier arrangeret for Violin og Piano.
Optraadte paa 2. nord. Musikfest i Sthlm 1897.
L. har ved sin Lærervirksomhed og sin
Interesse for Kammermusikkens Udvikling
indlagt sig Fortjenester af norsk Musikliv.
<i>I. H.</i>
</chapter>

<chapter name="Lange, Hans Ostenfeldt">
<b>Lange,</b> <sp>Hans Ostenfeldt</sp>, dansk
Ægyptolog og Bibliotekar, f. i Aarhus 13. Oktbr 1863.
L. begyndte allerede i sin Skoletid i Aarhus at
sætte sig grundigt ind i Ægyptologien, til hvilke
Studier han var saa heldig i det af
Kammerherre Dahl paa Mosgaard samlede udmærkede
ægyptologiske Bibliotek at finde et fortræffeligt
Materiale. Han blev Student 1881, 1883
Assistent paa Universitetsbiblioteket, 1885 ved det
store kgl. Bibliotek. I Sommerferierne fortsatte
han stadigt sine ægyptologiske Studier i de
store ægypt. Samlinger i Leyden, London,
Paris og Berlin. 1891 udgav L. »Den store Sphinx
ved Gizeh« (Studier til Sprog- og Oldtidsforskn.,
udg. af det philol.-hist. Samfund Nr 3), »En
Thebansk Klosterforstanders Testamente« i
Festskriftet til Vilh. Thomsen; en udførlig
Fremstilling af den gl. ægypt. Religion i P. D.
Chantepie de la Saussaye's »Lehrbuch der
Religionsgeschichte« (2. Udg. 1897); fremdeles i den af
Dr. Paul Tuxen udgivne Samling af
»Verdensreligionernes Hovedværker« 1921: »Religiøse
Tekster fra det gl. Ægypten«. Hertil kommer
andre forsk. Artikler, deriblandt fl. med Tydninger
af vanskeligere hieroglyfiske Indskrifter i Ny
Carlsberg Glyptothek (i »Zeitschr. f. ägypt.
Sprache« i Berlin; i <i>Recueil de Travaux archéol.
égypt.</i> i Paris o. a. Skr); endvidere 1922 i det
af den fr. Regering i Anledning af
Hundredaarsdagen for Champollion's Tydning af
Ægypternes Hieroglyfskrift udgivne Festskrift
<i>Recueil d'Études égyptologiques</i> (i <i>Bibl. de l'École
des Hautes Études</i>, Bd CXXXIV) Afh. <i>Petites
notes de critique et d'exégèse textuelles</i>; i
»Dansk Tidsskrift« o. s. v. 1899 overdroges
det L. af Direktionen for
Katalogiseringen af Ægyptens Oldsagsmuseum, der
dengang fandtes i et paa Grund af dets slette
Bygning siden nedrfrvet Palads i Byen Gizeh
ved Kairo, at deltage i dette internationale
Arbejde, for hvis Skyld han fra Oktbr 1899 til
Sommeren 1900 opholdt sig i Kairo. 1901
udnævntes L. til Overbibliotekar ved det store
kgl. Bibliotek. Her ventede der ham et
omfattende og brydsomt Arbejde, nemlig Ledelsen af
og Flytningen af det store Biblioteks forsk.
Samlinger fra den ældre Bygning til den ny (se
<sp>Bibliotek</sp>). I Anledning af dennes Indvielse
udgav Biblioteket 1906 et Festskrift »<i>Analecta
Bibliographica</i>, en historisk Undersøgelse«, der
helt og holdent er et Værk af L. Ligeledes er
de forsk. af Biblioteket udgivne aarlige
Beretninger o. l. stadig blevne udgivne under
Overledelse af L. Ved Siden af sine mange litterære
Arbejder, der angaar Biblioteket og
Biblioteksvæsenet i det hele, har L. tillige fundet Tid og
Lejlighed til at fortsætte sine ægyptologiske
Studier og til at berige Videnskaben med en
Rk. højst værdifulde Arbejder. I første Linie
maa nævnes hans under hans Ophold i Kairo
1899—1900 forfattede nøjagtige Beskrivelse af
den store Samling af ægypt. Steler fra det
mellemste Rige, som i det væsentlige stammer fra
Mariette's Udgravninger i Abydos, og som nu
ses i den ny Museumsbygning i Kairo. Da mange
af disse Indskrifter er højst vanskelige at tyde,
