halv rød Hjort i Sølv Felt og samme Mærke
paa Hjelmen.
<i>P. B. G.</i>
</chapter>

<chapter name="Lowzow, Haakon Ditlef">
<b>Lowzow,</b> <sp>Haakon Ditlef</sp>, norsk
Militær og Politiker, f. i Kria 5. Oktbr 1854, d.
smst. 12. Aug. 1915. L. blev Officer 1876,
Premierløjtnant 1887, Ritmester 1891 og 1. Apr.
1904 udnævnt til Oberstløjtnant og Chef for
Akershusiske Kavalerikorps' Landeværnskorps.
Allerede som ung Officer gjorde han sig
bemærket ved sin Iver for Udviklingen af
Landets Værnekraft. Gennem Studiet af
Krigshistorie og militære Sager saavel hjemme som
under Rejser i Udlandet erhvervede han
udstrakt Indsigt i norsk Hærvæsen og
dokumenterede denne i talr. Indlæg ang. milit.
Spørgsmaal i Dags- og Fagpressen. Da han Vaaren
1908 fremlagde sit nærmest militærpolitiske
Program i Forordet til et af Oberst Georg
Stang efterladt Skrift om »Glommenlinjen«,
traadte han stærkt i Forgrunden i norsk
Politik, ikke mindst af den Grund, at han omtr.
samtidig med Offentliggørelsen 10. Apr. s. A.
blev udnævnt til Forsvarsminister i G.
Knudsen's Regering. Som Statsraad fik han den
Opgave at søge en planlagt ny Hærordning
gennemført. Arbejdet hermed beredte ham mange
Vanskeligheder, og det lykkedes ham ikke at
opnaa Tilslutning for den Ordning, han opr.
havde ønsket. Han gik af som Statsraad 20.
Aug. 1909 og blev samtidig udnævnt til
Generalmajor og Chef for Kavaleriet, i hvilken
Stilling han virkede til sin Død.
<i>(K. V. H.). Wt. K.</i>
</chapter>

<chapter name="Loxia">
<b>Loxia</b> ['låksia], se <sp>Korsnæb</sp>.
</chapter>

<chapter name="Loxodrom">
<b>Loxodrom,</b> d. s. s. <sp>loxodromisk Linie</sp>.
</chapter>

<chapter name="loxodromisk Linie">
<b>loxodromisk Linie</b> [låkso-] (mat.) er en
Linie paa Jordens Overflade, der skærer alle
Meridianer under samme Vinkel; langs en
saadan vil et Skib altsaa bevæge sig, naar dets
Kurs stadig er rettet mod samme
Verdenshjørne. De l. L. er først undersøgte af
Portugiseren Numez (1567), senere af Jak. Bernoulli
og Maclaurin. Paa et Kort i Mercator's
Projektion viser de sig som rette Linier.
<i>Chr. C.</i>
</chapter>

<chapter name="Loxoklas">
<b>Loxoklas</b> [låkso-], se <sp>Feldspat</sp>.
</chapter>

<chapter name="loyal">
<b>loyal</b> [da. lå'ja'l ell. loa'ja'l; fr. lwa'jal], (fr.),
i politisk Henseende: Regeringen hengiven og
tro; lovlydig, retskaffen, pligttro, trofast.
<sp>Loyalitet</sp>, undersaatlig Hengivenhed;
Redelighed, Retskaffenhed, Troskab.
</chapter>

<chapter name="Loyalty-Øerne">
<b>Loyalty-Øerne</b> ['£åj<sub>ə</sub>£t<sub>i</sub>-, fr. lwajal'ti-], fr.
Øgruppe i det stille Hav, ligger Ø. f.
Ny-Kaledonien og danner en med denne Ø parallel Rk. De
vigtigste Øer er <sp>Nengone</sp> (<sp>Maré</sp>, 768 km<sup>2</sup>),
<sp>Lifu</sp> (<sp>Chabrol</sp>, 1668 km<sup>2</sup>) og <sp>Uea</sp> (<sp>Halgan</sp>,
292 km<sup>2</sup>). Det samlede Areal beløber sig til
2743 km<sup>2</sup> med 20000 Indb. Øerne bestaar
gennemgaaende af en lav og frugtbar
Kyststrimmel, inden for hvilken Landet hæver sig til et
tørt og ufrugtbart Plateau af Koralkalk.
Befolkningen er Melanesiere, der af eng.
Missionærer er omvendte til den evangeliske Tro. I
de sidste Aar har den fr. Regering dog lagt et
stærkt Tryk paa Befolkningen for at faa den
til at gaa over til den kat. Kirke, og det er
derved lykkedes den at faa en mindre Del til
at gaa over. Den eneste Havn er Uea. Der
udføres Kopra og Kautsjuk. L. opdagedes 1795 af
Raven og annekteredes 1864 af Frankrig
<i>M. V.</i>
</chapter>

<chapter name="Loyola, Ignatius">
<b>Loyola</b> [lå'jåla], <sp>Ignatius</sp>, se
<sp>Jesuiterordenen</sp>.
</chapter>

<chapter name="Loyson">
<b>Loyson</b> [lwa'zå], se <sp>Hyacinthe</sp>.
</chapter>

<chapter name="Lozêre">
<b>Lozêre</b> [lå'zæ.r], 1) <sp>Montagnes de la L.</sp>,
Bjergdrag i det sydlige Frankrig, Dept L.,
strækker sig fra NV. til SØ. mellem de øvre
Løb af Lot og Tarn. L. dannes af arkaiske
Bjergarter og naar i Pic de Finiels en Højde
af 1718 m.

2) Dept i det sydlige Frankrig, begrænses af
Haute-Loire, Ardèche, Gard, Aveyron og Cantal.
L. er et Bjergland og opfyldes mod N. af de til
Auvergne's Bjergland hørende Monts d'Aubrac
(Mailhebiau, 1471 m) og Montagne de la
Margeride (Roe des fenêtres, 1510 m); mod S.
begrænses disse Bjerge af Floden Lot, hinsides
hvilken Landet igen hæver sig i Montagnes de
la L., og de golde Kalkplateauer Causse de
Sauveterre (1011 m) og Causse Méjan (1300 m).
Længst mod S. strækker Cevennerne sig ind i
Dept og naar i Pic Aigoual en Højde af 1567 m.
Klimaet er kontinentalt og Vinterkulden streng.
Arealet beløber sig til 5180 km<sup>2</sup> med (1921)
108822 Indb., 21 pr km<sup>2</sup>, mod 136000 i 1891.
Agerbruget er ringe og kan ikke brødføde
Befolkningen. Den vigtigste Kornsort er Rug, men
der frembringes næppe nok til eget Forbrug.
Vigtigere er Høsten af Kartofler og Kastanier,
hvoraf der udføres meget. Ved Cevennernes Fod
bliver Klimaet dog saa mildt, at der kan dyrkes
Oliven og i Lot's Dal er Hvede og Frugt
Hovedprodukterne. Kvægavlen er betydelig, særlig
Faareavl, og Osteproduktionen en vigtig
Indtægtskilde. Af Mineralkilder er den mest
betydelige Bagnols-les-Bains ved Meude.
Bjergværksdriften indskrænker sig til Udvinding af noget
Blyerts og Antimon. Industrien er ringe. L.
deles i tre Arrondissementer, Florac, Mende og
Marvejols. Hovedstad er Mende.
<i>N. H. J.</i>
</chapter>

<chapter name="Loznica">
<b>Loznica</b> ['låsnitsa], By i Jugoslavien, ligger
ved Drina i Kredsen Podrinje og har (1920)
6000 Indb. S. f. L. ligger Badestedet Koviljaca
med en varm Svovlkilde.
<i>C. A.</i>
</chapter>

<chapter name="Lpd.">
<b>Lpd.</b> (L <img></img>), Forkortelse af Lispund.
</chapter>

<chapter name="L. S.">
<b>L. S.</b> ɔ: lat. <i>Loco Sigilli</i>, betegner i
Underskr. under Love o. l. Seglets Plads.
</chapter>

<chapter name="L. St.">
<b>L. St.</b> (Lstr., mest £), Forkortelse af Livre
Sterling (Pund Sterling).
</chapter>

<chapter name="Lualaba">
<b>Lualaba,</b> Kildeflod til Kongo-Floden,
</chapter>

<chapter name="Luama">
<b>Luama,</b> Biflod til øvre Kongo, udspringer
paa Gulu-Bjergene V. f. Tanganika-Søen og
udmunder ved Njangve (530 m o. H.).
<i>C. A.</i>
</chapter>

<chapter name="Luang-Prabang">
<b>Luang-Prabang,</b> By i Bagindien ved
venstre Bred af Mekong. C. 20000 Indb., tidligere
Hovedstad i et af Siam afhængigt Laosrige L.,
som 1904 afstodes til Frankrig og nu hører til
Territoriet Laos under fr. Indokina.
<i>M. V.</i>
</chapter>

<chapter name="Luapula">
<b>Luapula,</b> Kildeflod til Kongo-Floden.
</chapter>

<chapter name="Lubaczów">
<b>Lubaczów</b> [lu'bat∫uf], By i Galizien, Polen,
70 km NV. f. Lemberg ved en Biflod til San,
8000 Indb.; L. er en af de ældste Byer i
Galizien og har tidligere været en Fæstning.
<i>N. H. J.</i>
</chapter>

<chapter name="Lubao">
<b>Lubao</b> [lu'ba<sub>å</sub>], By paa Luzon, Filippinerne
V. f. Manila, 20000 Indb.
</chapter>

<chapter name="Lubbe">
<b>Lubbe,</b> se <sp>Torskefisk</sp>.
</chapter>

<chapter name="Lubbock, John">
<b>Lubbock</b> ['£ab<sub>ə</sub>k], <sp>John</sp>, Sir — 1900
ophøjet til Peer som Lord <sp>Avebury</sp> — eng.
Naturforsker, Arkæolog og Politiker, f. 30. Apr.
1834 i London, d. smst. 28. Maj 1913. Af
