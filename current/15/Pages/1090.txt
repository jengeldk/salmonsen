sidste Levninger af det middelalderlige L. Dog
var det først under Ludvig XIV 1667—80, at L.
fik sin nuv. Karakter, idet den med Søjler
prydede Hovedfløj imod Ø., den her afbildede
saakaldte Kolonnade, opførtes. Da den var højere
end de andre Fløje, maatte disse ombygges.
Allerede under Henrik IV var der begyndt paa
en Forbindelsesbygning langs Seinen til
Tuilerierne, hvorimod den parallelle Bygning, langs
den 1846 anlagte Rue de Rivoli, først tilhører
vor Tid. En hel Bydel med talrige smaa Gader
optog endnu ved 1850 Pladsen imellem L. og
Place de la Caroussel foran Tuilerierne, hvad
nuv. Besøgende har ondt ved at forestille sig.
L. udvidedes først af Napoleon I og endelig af
Napoleon III, der fjernede den omtalte Bydel
og førte L. langs Rue de Rivoli helt hen til
Tuilerierne. L. led meget under Kommunen,
men istandsattes de flg. Aar. Samlingssted for
Kunstsager blev L. 1681, da man til L. førte
den kgl. Malerisamling (der omtr. 1600 bestod
af 200 Malerier og siden betydelig var udvidet
særligt af Colbert, som indkøbte fl. Samlinger
til Staten, bl. a. Mazarin's). Et Inventarium af
1710 viser, at der dengang var 2403 Malerier
i L. Siden førtes de til Versailles o. a. St., og
først under Revolutionen blev L. Museum og
1793 aabnet regelmæssig for Publikum. Der var
dengang 537 Malerier. Napoleon købte flere
Kunstsamlinger, saaledes Borghese's, men de
Kunstskatte, han lod føre fra de besejrede
Lande, tog de Allierede tilbage 1815. I den flg.
Tid forøgedes Samlingerne af Skulpturer,
Oldsager m. m. betydelig. Meget hjembragtes af
videnskabelige Ekspeditioner fra Asien, saaledes
fra Botta's Udgravninger i Assyrien, ligesom
Mariette's Fund i Ægypten ogsaa berigede L.
med Sager af enestaaende Værd o. s. v. Store
Samlinger foræredes til Staten af Private, Dr.
Lamotte, Sauvageot, Lenoir o. s. v. Napoleon III
købte 1860 Samlingen Campana, baade Malerier
og Oldsager. Ny Afdelinger fremstod
efterhaanden. Nu bestaar L. af 7 Afdelinger, hver styret
af en Konservator med fl. Hjælpekonservatorer
og Assistenter ved Siden. Disse er 1) den
ægyptiske, 2) den orientalske, hvortil den store
keramiske Samling, 3) græsk-romersk Skulptur,
4) Oldsager fra Romerriget, især fra
Grækenland, 5) Skulptur fra Middelalderen og
Renaissancen, 6) Kunstgenstande fra senere Tid
og 7) Marinemuseum og etnografisk Samling.
Konservatorer og deres Hjælpere danner
et Raad, der leder Indkøbene. At opregne
de mangfoldige sjældne og vigtige
Kunstgenstande, der findes i L. og
hvortil intet tilsvarende haves i
andre Museer, vilde føre for vidt.
Vi maa blot minde om den lille
Skriverstatuette i den ægypt.
Afdeling, Dronning Karomama's
Statuette, Ramses III's Sarkofag,
Resterne af Kong Sebekhotep's
Statue, de talrige Steler fra
Apis-Tyrenes Grave, Hunden af
Diorit; de assyriske kolossale
Tyrefigurer og kolossale
Basreliefs fra Korsabad, de af E. de
Sarzec fundne Statuer fra
Tell-Loh i Babylonien, Esmunezer's
Sarkofag fra Sidon, Mesa's
Indskriftsstele fra Diban i Moab,
Sarkofager m. m. fra de
saakaldte »Kongernes Grave ved
Jerusalem; Krigerprocessionerne
fra Væggene i Susa, udførte paa glaserede
Teglsten og fundne af Dieulafoye i Susa;
Venus fra Milo, Athene-Statuerne, den
Borghesiske Fægter, Hera fra Samothrake
og andre gamle Figurer, Frembringelser af
den arkaiske gr. Kunst, de talrige Værker af
etrurisk og rom. Kunst. Guldsager fra Oldtiden,
Fundet fra Bosco Reale ved Vesuv; mærkelige
middelalderlige Gravminder, nyere fr.
Skulptur, Renaissancearbejder; Haand tegninger af
store Mestre; endelig 3000 Malerier, deriblandt
mange af de ypperste Mestre i de vigtigste
Lande. De er ordnede efter Skoler, men de
mest karakteristiske Stykker fra alle Skoler
er samlede i en enkelt Sal (<i>Salle carrée</i>). Med
L. er forbundet en Undervisningsanstalt <i>École
du L.</i>, for hvis Elever Konservatorerne holder
Forelæsninger, for at vejlede dem til
Forstaaelse af de udstillede Genstandes kunsthistoriske
og arkæol. Bet. Der er ogsaa med L. forbundet
en kalkografisk Afdeling og 3 Ateliers (med 30
Arbejdere) for Restaurering af Oldsager o. s. v.,
og for Afstøbning af Skulptursager. Salget af
Afstøbninger indbringer aarlig meget.
<i>V. S.</i>

<img>Louvre set fra Øst (den saakaldte »Louvre-Kolonnade«).</img>
</chapter>

<chapter name="Louys, Pierre">
<b>Louys</b> [lwi], <sp>Pierre</sp>, fr. Forfatter, f. i
Paris 10. Decbr 1870, stammede fra en anset
bonapartistisk Familie, grundede allerede 1870
Tidsskriftet <i>La conque</i>, der bragte ham i
Forbindelse med Moréas, Leçonte de Lisle og
Heredia (hans senere Svigerfader), udgav
Digtsamlingen <i>Astarté</i> (1892), overs. Lukian og
Meleagros og udsendte 1894, som en foregiven
Overs. fra Græsk, <i>Les chansons de Bilitis</i>, en
Sappho-Elevs lesbiske Kærlighedslyrik. Den
antikiserende Roman Aphrodite (1896; <i>édition
définitive</i> 1914) gjorde hans Navn berømt ogsaa uden
for Frankrig. L. er en lærd og begejstret
Dyrker af den antikke Skønhedsverden, som han
forherliger i sine dristige, utilslørede Pasticher.
Af hans øvrige Bøger kan anføres: <i>Chrysis</i>
(1893), <i>La maison sur le Nil</i> (1895), <i>La femme
et le pantin, roman espagnol</i> (1899), <i>Les</i>
