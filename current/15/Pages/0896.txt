Straale <i>SO</i> rettet mod det optiske Midtpunkt.
Tillige er som før vist Gangen af en Straale
<i>B</i><sub>1</sub> <i>S</i> gennem det forreste Brændpunkt; efter
Brydningen bliver den parallel med Aksen.
Skønt denne Straale ikke træffer L., kan den
dog benyttes ved Konstruktionen. For en L.,
der har en anden Form end den
dobbelthvælvede, gælder de samme Ligninger, der
bestemmer Brændvidden <i>p</i> og Foreningspunkternes
Beliggenhed, naar man regner Radien til en
hul Linseflade for at være negativ, medens en
plan Flades Krumningsradius er uendelig stor.
En L., der som den hidtil betragtede kan samle
Straaler fra et fjernt Punkt til et virkeligt
Brændpunkt, kaldes en <sp>Samlelinse</sp>; for
den bliver <i>p</i> beregnet af Formelen positiv. De 3
mulige Former af Samlelinser er vist først i Fig.
4; deres Navne er <sp>bikonveks</sp>,
<sp>plankonveks</sp> og <sp>konkavkonveks</sp>. Da den sidstes
hule Side har størst Krumningsradius, bliver
dens <i>p</i> ogsaa positivt. I Modsætning hertil staar
<sp>Spredelinserne</sp>; naar disse rammes af
et Bundt (parallelle) Straaler fra et fjernt
Punkt i Linsens Akse, spreder de Straalerne,
som om de kom fra et indbildt Brændpunkt
paa samme Side af L. som Straalepunktet;
overensstemmende hermed bliver <i>p</i> beregnet af
Formelen negativ. De 3 mulige Former af
Spredelinser, henh. <sp>bikonkav</sp>,
<sp>plankonkav</sp> og <sp>konvekskonkav</sp> er vist sidst i
Fig. 4. I Fig. 5 er vist Konstruktionen af et
Billede i en Spredelinse; en Straale <i>SD</i>
parallel med Aksen brydes, som om den kom fra det
indbildte Brændpunkt <i>B</i><sub>2</sub>, en Straale <i>SO</i>
gennem det optiske Midtpunkt gaar ubrudt
igennem. En (ikke vist) Straale rettet mod <i>B</i><sub>1</sub> vilde
af L. sendes videre parallel med Aksen.
Straalepunktet <i>S</i> har sit indbildte Foreningspunkt i <i>F</i>,
og <i>SS</i><sub>1</sub> faar sit indbildte Billede i <i>FF</i><sub>1</sub>.
Formelen 1/<i>a</i> + 1/<i>f</i> = 1/<i>p</i> giver <i>f</i> negativ og numerisk
mindre end <i>a</i> for alle positive Værdier af <i>a</i>, da <i>p</i>
er negativ.

En alm. <sp>Teori for optisk
Afbildning</sp> er udviklet af <sp>Abbe</sp>. Naar et Bundt
Lysstraaler, der udgaar fra et Punkt <i>P</i>, efter
at være undergaaet et Antal Spejlinger og
Brydninger skærer hverandre i et andet Punkt <i>P</i><sup>1</sup>,
kaldes <i>P</i><sup>1</sup> et (optisk) Billede af <i>P</i>; Billedet er
virkeligt, dersom Straalerne virkelig skærer
hinanden, og indbildt, dersom kun deres
Forlængelser bagud skærer hinanden i <i>P</i><sup>1</sup>.
Samlingen af Punkter <i>P</i> kaldes Objektrummet,
Samlingen af Billedpunkter <i>P</i><sup>1</sup> kaldes
Billedrummet; <i>P</i> og <i>P</i><sup>1</sup> benævnes ogsaa konjugerede
Punkter. I saa godt som alle praktisk vigtige
Tilfælde er Afbildningen symmetrisk om en
Akse (centreret Afbildning). Ganske i Alm. uden
Hensyn til, hvorledes Afbildningen kommer i
Stand, gælder det da, at der eksisterer 2 paa
Aksen vinkelrette <sp>Hovedplaner</sp>, der har
den Egenskab, at ethvert Punkt i den ene
afbildes i et Punkt i den anden Hovedplan i
samme Afstand fra Aksen. Endvidere eksisterer
der 2 andre paa Aksen vinkelrette Planer,
Brændplanerne, med den Egenskab, at
et Bundt parallelle Straaler i Objektrummet
samles i et Punkt af Billedrummets
Brændplan, og et Bundt Straaler fra et Punkt i
Objektrummets Brændplan bliver til et Bundt
parallelle Straaler i Billedrummet. I
Objektrummet kaldes Afstanden mellem Brændplan
og Hovedplan Objektrummets Brændvidde,
ligeledes kaldes i Billedrummet Afstanden
mellem Hovedplan og Brændplan Billedrummets
Brændvidde. Disse Brændvidder er i Alm. ikke
lige store. Endelig eksisterer der 2 Punkter
paa Aksen, <sp>Knudepunkterne</sp>, saaledes
at en Straale i Objektrummet gennem det ene
Knudepunkt bliver i Billedrummet til en
dermed parallel Straale gennem det andet
Knudepunkt. Afstanden fra Objektrummets
Hovedplan til dets Knudepunkt er lig Billedrummets
Brændvidde og omvendt, saa at
Knudepunkternes Afstand bliver lig Hovedplanernes Afstand.
I Fig. 6 er <i>H</i><sub>1</sub> <i>H</i><sub>2</sub> Hovedplanerne, <i>B</i><sub>1</sub> <i>B</i><sub>2</sub>
Brændplanerne, <i>K</i><sub>1</sub> <i>K</i><sub>2</sub> Knudepunkterne.
Brændplanernes Aksepunkt kaldes Brændpunkterne
<i>B</i><sub>1</sub> og <i>B</i><sub>2</sub>, Hovedplanernes Aksepunkt kaldes
Hovedpunkterne <i>H</i><sub>1</sub> og <i>H</i><sub>2</sub>. Afstanden <i>B</i><sub>1</sub> <i>H</i><sub>1</sub> =
<i>K</i><sub>2</sub> <i>B</i><sub>2</sub> er Objektrummets Brændvidde <i>p</i><sub>1</sub>,
Afstanden <i>B</i><sub>2</sub> <i>H</i><sub>2</sub> = <i>K</i><sub>1</sub> <i>B</i><sub>1</sub> er Billedrummets
Brændvidde <i>p</i><sub>2</sub>. Paa Fig. er vist Konstruktionen
af det til Straalepunktet ell. Objektpunktet <i>S</i>
svarende Forenings- ell. Billedpunkt <i>F</i>.
Brændvidderne <i>p</i><sub>1</sub> og <i>p</i><sub>2</sub> forholder sig som
Brydningsforholdene af Objekt- og Billedrummet;
i det Tilfælde, der er hyppigst i Praksis, at
Objekt- og Billedrum befinder sig i samme Stof,
er de to Brændvidder altsaa lige store (smlg.
ovf.). Et spc. Tilfælde, den teleskopiske
Afbildning, har man, naar begge Brændplaner ligger
uendelig fjernt.

En Rk. af centrerede optiske Afbildninger
med fælles Akse er ækvivalent med en enkelt.
Dersom Brændvidderne for første Afbildning er
<i>p</i><sub>1</sub> og <i>p</i><sub>1</sub><sup>1</sup> og for anden Afbildning <i>p</i><sub>2</sub> og <i>p</i><sub>2</sub>

<img>Fig. 4. Linseformer.</img>

<img>Fig. 5. Spredelinse.</img>

<img>Fig. 6. Centreret Afbildning.</img>
