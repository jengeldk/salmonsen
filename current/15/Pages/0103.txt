deres Værksted henlægges til en af de lipariske
Øer ell. til Lemnos. K. synes i denne Egenskab
at være beslægtede med Telchinerne,
Daktylerne, Kerkoperne og andre underordnede.
Væsener. Som Smedesvende er de, stundom i
satyrlignende Skikkelse, fremstillede paa nogle
Relieffer, Vægmalerier m. m.
<i>H. A. K.</i>
</chapter>

<chapter name="Kyklopflynder">
<b>Kyklopflynder</b> kalder man en misdannet
Flynder, hvor det øvre Øje ikke, som
sædvanlig, sidder paa Siden af Hovedet, men i
Rygkanten af Hovedet.
<i>Ad. J.</i>
</chapter>

<chapter name="Kyklopmure">
<b>Kyklopmure</b> (gr.), »Jættemure«, var i
Oldtiden Betegnelse for visse vældige
Bygningslevninger, der var dannede af saa svære Sten, at
Anbringelsen af dem syntes at overstige menneskelige
Kræfter. Man skelner for det meste mellem
to Arter af K., nemlig dels Mure, der er
dannede af raa, utilhugne Sten af store
Dimensioner, opstablede over hverandre og med de
opstaaende Mellemrum udfyldte af mindre
Sten, dels Mure dannede af mangekantede Sten
med omhyggelig tilhuggede Sider. Ogsaa svære
Kvadermure kan betegnes saaledes. Som
Bindemiddel er anvendt Ler. Som Eksempel paa
den førstnævnte Art af Mure kan nævnes
Borgmuren i Tiryns. Murene om Mykenai er
derimod af den senere Form, delvis med
regelmæssige, firsidede Blokke. Lgn. Murværk, der
mest stammer fra Landets forhistoriske Tid,
findes ogsaa adskillige andre Steder i
Grækenland. (Smlg. <sp>Kykloper</sp>).
<i>H. A. K.</i>

<img>Kyklopiske Mursystemer.</img>
</chapter>

<chapter name="Kyknos">
<b>Kyknos,</b> Navn paa fl. gr. Sagnfigurer. En
af dem sagdes at være Søn af Krigsguden
Ares og Pelias' Datter Pelopeia. Han var vild
og grusom og havde sit Ophold i Thessalien
ved Vejen fra Tempe til Thermopylæ, hvor
han overfaldt og dræbte de Vejfarende; af
deres Hovedskaller vilde han bygge et Tempel
til Ære for sin Fader. Da Herakles engang drog
den Vej og var naaet til Thrakis, angreb K.
ham, understøttet af sin Fader; Herakles
optog med Athene's Bistand Kampen, dræbte K.
og saarede Ares, der derefter af sine Ledsagere
Deimos og Fobos bragtes til Olympen, medens
Herakles berøvede K. hans Vaaben. Sagnet er
fortalt i det hesiodeiske Digt »Herakles' Skjold«.
En Fremstilling af Kampen fandtes iflg.
Pausanias allerede paa den amykleiske Trone og
er desuden fremstillet paa en Mængde
Vasebilleder.

En anden K. var Søn af Poseidon; han var
af kæmpemæssig Størrelse og Styrke. Da
Grækerne drog mod Troja, søgte han at hindre
dem i Landgangen; Achilleus gik imod ham,
og da han ikke kunde saares, kvalte han ham
med Hjelmens Hagerem. Efter Døden blev K.
af Poseidon forvandlet til en Svane (κύκνος).
<i>H. A. K.</i>
</chapter>

<chapter name="Kylas">
<b>Kylas,</b> se <sp>Kailas</sp>.
</chapter>

<chapter name="Kylix">
<b>Kylix</b> (gr.), en flad Drikkeskaal med to Ører
og en Fod. Kar af denne Form forekommer i
stort Antal; de er for det meste fortræffelig
gjorte og bærer ofte Malerier saavel paa
Indersom paa Ydersiden. De fleste er attiske; de
argiviske Kar havde en lidt afvigende Form
med indbøjet Rand.
<i>H. A. K.</i>

<img>Kylix.</img>
</chapter>

<chapter name="Kyllene">
<b>Kyllene</b> (gr.), et Bjerg i Arkadien, ved
Grænsen til Achaia (nu <i>Ziria</i>), 2374 m højt.
</chapter>

<chapter name="Kyllenios">
<b>Kyllenios</b> (gr.). Tilnavn til Hermes, der
efter Hesiodos' Teogoni var født paa Bjerget
Kyllene i Arkadien.
<i>H. A. K.</i>
</chapter>

<chapter name="Kylling, Peder Lauridsen">
<b>Kylling,</b> <sp>Peder Lauridsen</sp>, dansk
Botaniker, f. i Assens omtr. 1640, d. i Kbhvn 1696.
Han var Søn af Raadmand
Laurids K., blev Student 1660 og
studerede i Beg. Teologi, hvori
han tog Attestats 1666, for
nogle Aar efter at blive kaldt
til Præst. Imidlertid blev, uvist
hvorfor, hans Kaldsbrev
kasseret, og K. kastede sig nu med
stor Iver over Botanikken. Som
Tidens Retning førte med sig,
dyrkede han især Systematik og
Floristik og fik 1680 fri
Bolig paa Valkendorf's
Kollegium imod at istandsætte og pleje
dettes Have. Senere fik han det Hverv tillige
»at gaa herbatum« med Kollegiets Alumner.
Hans Samtid betragtede ham som en sær
Patron, maaske p. Gr. a. hans Ydre og Væsen,
men han fik dog ved Hjælp al Geheimeraad
Moth Ansættelse som ell. Titel af kgl. <i>Botanicus</i>
med en aarlige Gage af 300 Rdl. Hans mest
kendte Arbejde er <i>Viridarium danicum</i>, en
alfabetisk ordnet Fortegnelse over alle dengang
kendte danske Planter med Angivelse af
Voksested. Dette Værk er senere af andre bragt i
systematisk Orden (f. Eks. af M. T. Lange
1859). Et andet, mindre, floristisk Arbejde af
K. udkom 1684 under Titlen »Gyldenlund« og
er en Fortegnelse over 404 af ham selv i (nuv.)
Charlottenlund ved Kbhvn samlede Planter.
Foruden ved sin Nøjagtighed og
Fuldstændighed har dette Skrift sin Interesse ved at være
den første danske Lokalflora. Slægten <i>Kyllinga</i>
(af Halvgræsser) er af Rottbøll benævnt efter
ham.
<i>(V. A. P.). A. M.</i>
</chapter>

<chapter name="Kyllingebryst">
<b>Kyllingebryst,</b> se <sp>Hønsebryst</sp>.
</chapter>

<chapter name="Kylon">
<b>Kylon,</b> en Athener af fornem Slægt og
Svigersøn til Tyrannen Theagenes i Megara,
gjorde henimod Slutn. af 7. Aarh. f. Kr. et
Forsøg paa at opkaste sig til Tyran i Athen.
Understøttet af Theagenes besatte han Borgen,
men hans Haab om en alm. Folkerejsning blev
