Justitsministeren en alm. Bemyndigelse til at
fastsætte Bestemmelser om, hvad der maa
falholdes under de for de forsk. Levnedsmidler
brugelige Betegnelser, derunder Vin og
Spirituosa. 1921 er der forelagt Rigsdagen et paa
Grundlag af en fællesnordisk Kommissions
Betænkning bygget Forslag til Ændring i og
Forlængelse af Loven af 1910, men Forslaget er
endnu ikke gennemført. — Ved Lov Nr 125 af
14. Apr. 1905 er Anvendelsen af kunstige
Sødestoffer forbudt.
<i>E. T.</i>
</chapter>

<chapter name="levret">
<b>levret.</b> Betegnelsen anvendes i Forbindelsen
»l. Blod«, for Blod, der er koaguleret
(stivnet), se <sp>Blod</sp>.
<i>L. F.</i>
</chapter>

<chapter name="Levroux">
<b>Levroux</b> [l<sub>ö</sub>'vru], By i det mellemste
Frankrig, Dept Indre, Arrond. Chateauroux, har en
Kirke, St. Silvain, fra 13. Aarh., Slotsruiner,
Læder- og Pergamentfabrikation, Træ- og
Kornhandel. 4000 Indb.
<i>N. H. J.</i>
</chapter>

<chapter name="Levuka">
<b>Levuka,</b> tidligere Hovedstad paa
<sp>Fidji-Øerne</sp>, liggende paa Øen Ovalau.
</chapter>

<chapter name="Levulinsyre">
<b>Levulinsyre,</b> se <sp>Lævulinsyre</sp>.
</chapter>

<chapter name="Levurin">
<b>Levurin</b> bestaar af tørret Ølgær og er et
graahvidt Pulver, der bruges som Tonikum og
Antiseptikum ved visse Sygdomme. Ved L. har
man ogsaa betegnet en Ekstrakt af tørret
Ølgær.
<i>E. K.</i>
</chapter>

<chapter name="Levy, Carl Edvard Marius">
<b>Levy</b> ['le.vi], <sp>Carl Edvard Marius</sp>
(tidligere <sp>Moritz Marcus</sp>), dansk
Fødselshjælper, f. 8. Septbr 1808 i Kbhvn, d. smst. 30.
Decbr 1865. L. lod sig døbe 1838. Han tog med. og
derefter kirurgisk Eksamen 1831,
Licentiatgraden (<i>De balneis russicis</i>) 1832 og Doktorgraden
1833 (<i>De sympodia seu monstrositate
sireniformi</i>). Han rejste derefter udenlands i 3 Aar
for at studere Fødselsvidenskab, blev Lektor
i dette Fag 1840, <i>Prof. extraord.</i> 1841, <i>Prof.
ord.</i> 1850 og Overakkuchør ved Fødselsstiftelsen.
Denne hjemsøgtes i L.'s Tid af en Række
Barselsfeberepidemier og maatte gentagne Gange
lukkes, og L. forstod ikke at bekæmpe dem paa
rationel Maade, skønt Semmelweis havde givet
Anvisningen dertil. L.'s litterære Arbejder
drejer sig om specielle Emner ell. er
Lærebøger for Jordemødre, Anvisninger for unge
Mødre o. l. I Universitetsprogrammet 1856 skrev
han en god Afh. om Lægen Chr. J. Berger.
L.'s Virksomhed i Fødselsstiftelsen er udførligt
skildret i E. Ingerslev, »Den kgl. Fødsels-
og Plejestiftelse, Tiden 1800—49«, MCMXV.
<i>J. S. J.</i>
</chapter>

<chapter name="Lévy, Émile">
<b>Lévy</b> [le'vi], <sp>Émile</sp>, fr. Maler, f. 29. Aug.
1826 i Paris, d. 4. Aug. 1890 i Passy. L., Elev
af Abel de Pujol og Picot, har malet antikke
Idyller — »Idyl«, forestillende Dafnis, der
bærer Chloë over Bækken. »Dafnis og Chloë«
(1864) m. fl. — mytologiske Scener som
»Venus« (1863), »Orfeus' Død« (1866) etc. og bib.
»Noah forbander sin Søn« (1855, Mus. i
Aurillac), »Ruth og Naomi« (Mus. i Rouen) etc.
samt Portrætter og større dekorative Værker
(Hotel Furtado i Paris o. a. St.). I
Luxembourg-Museet ses bl. a. »Orfeus' Død« og »Meta
sudans«. Hans Styrke er Idyllerne. I Ny
Carlsbergs Glyptoteksamling ses hans gratiøse Pastel
»Sovende Barn«.
<i>A. Hk.</i>
</chapter>

<chapter name="Levy, Frederik Lauritz">
<b>Levy</b> ['le.vi], <sp>Frederik Lauritz</sp>, dansk
Arkitekt, f. 1. Febr 1851 i Hamburg, blev
Student 1870 og kom s. A. ind paa Kunstakademiet,
hvorfra han fik Afgangsbevis som Arkitekt 1878.
Af Arbejder kan nævnes: Skt Petri Kirkes,
Thynes og Pelt's Stiftelser, Mosaisk
Trossamfunds Stiftelse, Begravelseskapel og
Skolebygninger, fl. Privatskolebygninger i Kbhvn, Den
kgl. Døvstummeskole i Nyborg og Det kgl.
Døvstummeinstitut i Fredericia, Holbæk Amts
Tvangsarbejds- og Daareanstalt,
Børnesanatorierne i Aalsgaarde og Munkerup. L. har
restaureret Handelsbankens Bygning (Erichsen's
Palæ) og opført Handelsbankens Nybygning,
Kbhvn's Kreditforening og fl. Privatbygninger i
Kbhvn.
<i>C. B-r.</i>
</chapter>

<chapter name="Lévy, Gustave">
<b>Lévy</b> [le'vi], <sp>Gustave</sp>, fr. Kobberstikker
(1819—94), var paa sit Omraade en meget
anset Kunstner, der har gengivet mange klassiske
Værker: »Ludvig XIV« efter Ph. de
Champagne, »Den itubrukne Krukke« efter Greuze,
Arbejder efter Rafael Santi, A. Caracci, P.
Cagliari o. m. a. Ogsaa hans mange
Portrætstik nyder Anseelse: Rembrandt, Edelink (hvis
Manér han ofte efterlignede i sin Kunst),
Lamartine, Béranger etc.
<i>A. Hk.</i>
</chapter>

<chapter name="Lévy, Henri Leopold">
<b>Lévy</b> [le'vi], <sp>Henri Leopold</sp>, fr. Maler,
f. 23. Septbr 1840 i Nancy, d. 1904. L., Picot's,
Fromentin's og Cabanel's Elev, har med meget
dram. Liv og en Kolorit, der søger at slægte
Delacroix paa, behandlet antikke Emner,
Helgenhistorie m. m. Hans »Herodias' Datter«
vakte stor Opsigt. Andre kendte Arbejder:
»Hebræerne klager paa Jerusalems Ruiner« (Nancy
1869), »Hekuba og Polydoros« (Mus. i
Roubaix) og Scener af den hell. Dionysios' Levned
samt hans to Arbejder i Luxembourg-Museet:
»Sarpedon« (1874) og »Den døde Kristus«. Paa
den internationale Udstilling i Kbhvn 1897 saas
»Jesus ledsager de Skibbrudne«.
<i>A. Hk.</i>
</chapter>

<chapter name="Levy, Louis">
<b>Levy</b> ['le.vi], <sp>Louis</sp>, dansk Forf., f. i Kbhvn
9. Oktbr 1875. Efter at være blevet Student
kastede L. sig over forskelligartet journalistisk
og litterær Virksomhed og debuterede som
Forfatter 1898 med »Breve fra Ensomheden«.
Denne Bog vidnede, ligesom fl. af hans
efterfølgende, som »Invalideklubben« (1900), »Simon Ring«
(1901), »Menneskeløget Karadoch« (1910), »Den
gl. Verden« (s. A.), »Gaarden« (1911) m. flere
Prosaarbejder i æstetisk Ramme, om en Trang
til at gaa ad selvstukne Veje, medens deres
Stræben efter Originalitet kunde udarte til det
paradoksale, og virke alt for bevidst. I
»Hjemkomst« (1907) prøvede L. at holde Opgør med
sin egen og sin Tids Ungdom. Langt større
Udbredelse fandt imidlertid L.'s indtagende
Samlinger af »Børnerim«, der foreligger i en
samlet Udgave fra 1917. Uden Held har L.
forsøgt sig som dram. Farf. i 3-Akts
Skuespillet »Vort Hjerte« (sammen med Sv. Boberg);
det psykologisk interessante Motiv,
Erindringens Magt over Sindet, var i sin Undfangelse
ganske udramatisk. Efteraaret 1922 opførtes et
1-Akts Lystspil »Visdommens Røst«.
<i>J. Cl.</i>
</chapter>

<chapter name="Lévy, Michel frères">
<b>Lévy,</b> <sp>Michel frères</sp> [mi'∫æl-'fræ.r-le'vi],
fr. Forlæggerfirma, grundlagt af <sp>Michel L.</sp>
(1821—75), som 1836 i Paris aabnede en lille
Teaterboghandel. Efter at han 1845 havde
associeret sig med sine Brødre <sp>Calmann</sp> og
<sp>Nathan</sp>, beg. Firmaet Udgiv, af de Serier, der
