Skaane, Danmark, Nordtyskland og Holland
som en baltisk Isstrøm. Denne Anskuelse
suppleredes ved Undersøgelser af Johnstrup og
Nathorst, som antog, at Østersøens Dal ogsaa
under Isens første
Fremrykning havde
tvunget den til at
danne en baltisk Isstrøm,
indtil Isen omsider
naaede saa stor
Tykkelse, at den kunde
overvinde Hindringen i
og brede sig radialt til
alle Sider.

Ved Undersøgelser
bl. a. af Heim,
Johnstrup og De Geer
godtgjordes, at der havde
været to Istider med
en mellemliggende,
isfri, tempereret
Interglacialtid. Isens
Udbredelse under den
sidste Istid var
betydelig mindre end
under den første. Dens
Udbredelse i
Nordeuropa under den sidste
Istid (iflg. Ussing) er
angiven paa Fig. 2.
Endelig har nyere
Undersøgelser, især af
Penck, J. Geikie og
Gottsche, vist, at der
maa have været
endnu fl. Istider, adskilte
ved mere ell. mindre
isfri og varme
Interglacialtider. I Danmark har man paavist Spor
af mindst 3 Istider med 2 Interglacialtider.

Kvartæraflejringerne deles i: I. diluviale
Aflejringer, II. senglaciale Aflejringer, II.
alluviale Aflejringer.

I. <sp>De diluviale
Aflejringer</sp>.
Forskellige kronologiske
Inddelinger af de
diluviale Aflejringer er
opstillede af de forsk.
Forfattere. Ingen har
imidlertid endnu
kunnet gennemføres over
større Omraader, idet
det ofte er vanskeligt
nok at bestemme
Dannelsesmaaden af en
given Aflejring, endsige
paa hvilket Tidspunkt
i den diluviale Tid den
er bleven aflejret. For
Sveriges Vedk. mener
dog De Geer at have
godtgjort, at der indtil
nu er forløbet 13000
Aar, siden Indlandsisen
for sidste Gang forlod
Syd-Skaane. Inden for
dette Tidsrum mener
han yderligere at
kunne fastsætte
Aarhundredet; for de vigtigste geolog, og forhist.
Begivenheder. I Reglen er man nødt til at nøjes
med at inddele de diluviale Jordlag efter
Dannelsesmaaden i: <i>A</i>. Moræneaflejringer, <i>B</i>.

<img>Fig. 1. Kort over den europæiske Indlandsis under dens største Udbredelse
(efter <i>De Geer</i>).</img>

<img>Fig. 2. Indlandsisens Udbredelse under den sidste Istid.</img>
