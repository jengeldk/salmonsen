<sp>Styrtelast</sp>; andre Varer er pakkede i Sække,
Tønder, Kasser o. l. Bestaar L. af forsk. saadant
Gods, kaldes den en <sp>Stykgodsladning</sp>.
<sp>Dækslast</sp> kaldes L. paa Dækket.
<sp>Ladningsejeren</sp> er den, for hvis Regning L.
befordres, og <sp>Ladningsmodtageren</sp> er
den, til hvem L. i Henhold til Konnossementet
ell. Fragtbrevet er bestemt.

Det er ved Lov bestemt, hvor dybt et Skib
maa lastes under forsk. Forhold; og dette
tilkendegives ved Mærker paa Skibssiden
udenbords — <sp>Lasteliniemærker</sp>,
<sp>Lademærker</sp>.
<i>C. B-h.</i>
</chapter>

<chapter name="Ladning, elektrisk">
<b>Ladning,</b> <sp>elektrisk</sp>, se
<sp>Elektrostatik</sp>.
</chapter>

<chapter name="Ladningsflaske">
<b>Ladningsflaske,</b> d. s. s. <sp>Leydnerflaske</sp>.
</chapter>

<chapter name="Ladningsforhold">
<b>Ladningsforhold</b> kaldes ved et Stykke Skyts
Forhold mellem Ladningens Vægt og
Projektilets Vægt.
<i>H. H.</i>
</chapter>

<chapter name="Ladningskvotient">
<b>Ladningskvotient,</b> Forholdet mellem
Ladningsvægt og Projektilvægt. Ved 11 mm's
Geværer vejer Skarpet c. 25 g, Ladningen (sort
Krudt) 5 g, altsaa L. — 1/5. Ved moderne
(6 1/2—8 mm) Geværer er Projektilvægten
10—15 g, Ladningsvægten 2—3 g (røgfrit Krudt),
L. altsaa = 1/5 à 1/7.
<i>(E. P.). C. Q.</i>
</chapter>

<chapter name="Ladningsmanifest">
<b>Ladningsmanifest,</b> en Fortegnelse over
samtlige i et Fragtskib indladede Varer,
udfærdiget af Skipper ell. Skibsmægler, i Alm.
ved Uddrag af Konnossementerne, og
sædvanlig indeholdende: Afsenderens Navn og
Hjemsted, Ladningsmodtager og Bestemmelsessted,
Kolliernes Antal, Varens Art, Maal (Vægt) og
Værdi. Det bruges navnlig i Toldøjemed og til
Groshavariopgørelser og hører til de
»Skibspapirer«, der skal findes om Bord.
<i>(L. A. G.). E. T.</i>
</chapter>

<chapter name="Ladningsrum (Kammer ved et Stykke Skyts)">
<b>Ladningsrum,</b> d. s. s. Kammer ved et
Stykke Skyts.
<i>H. H.</i>
</chapter>

<chapter name="Ladningsrum (Rum i Torpedo)">
<b>Ladningsrum</b> benævnes det Rum i
Torpedoen, i hvilket Ladningen er indesluttet.
<i>C. B-h.</i>
</chapter>

<chapter name="Ladningstavle">
<b>Ladningstavle,</b> d. s. s. <sp>Franklin's
Tavle</sp>.
</chapter>

<chapter name="Ladningstætheden">
<b>Ladningstætheden</b> kaldes ved et Stykke
Skyts Forholdet mellem Krudtladningens Vægt
i Kilogram og Volumen af Ladningsrummet i
Kubikdecimeter.
<i>H. H.</i>
</chapter>

<chapter name="Lado">
<b>Lado,</b> By og Distrikt i Anglo-ægypt. Sudan
ved Øvre-Nilen. Byen L. blev 1874 anlagt af
Gordon i St f. Gondokoro, men blev 1885
ombyttet al Emin Pasha med Wadelai. —
Distriktet L. var fra 1894—1910 bortforpagtet til
Kongostaten. Nu udgør det det sydligste
Mudirieh i Anglo-ægypt. Sudan med Byen L. som
Administrationens Sæde.
<i>C. A.</i>
</chapter>

<chapter name="Ladoga">
<b>Ladoga</b> ['£ad<sub>å</sub>g<sub>a</sub>] (finsk <sp>Laatokka</sp>), Europas
største Sø, ligger paa Grænsen mellem Rusland
og Finland. Arealet er 18129 km<sup>2</sup>, hvoraf 433
falder paa Øerne. Søens Længde fra N. til S.
er 208 km og dens Bredde 126 km. Dens Højde
o. H. er 5 m. Dybden er meget vekslende og
mod S. ikke over 100 m, medens den i den
nordlige Del stiger til 223 m. Nord- og
Nordvestkysterne har finsk Natur med stejle
Klippeskrænter og talløse Skær og Øer, hvoraf de
største er Valamo og Konevits, medens den
sydlige Del er omgivet af udstrakte Sumpe.
Vandet er koldt, og Søen er om Vinteren som
oftest isdækket fra Bred til Bred. Faunaen er
temmelig rig, og nogle arktiske Krustaceer samt
Ringsæler viser hen paa Søens tidligere
Forbindelse med Ishavet. L. optager over 70
Tilløb, de betydeligste er Saima-Søens Afløb
<sp>Vuoxen</sp> samt <sp>Tuloma</sp> fra V., Onega-Søens
Afløb <sp>Svir</sp> samt <sp>Pascha</sp> fra Ø., <sp>Sjas</sp>,
<sp>Lava</sp> og Ilmen-Søens Afløb <sp>Volchov</sp> fra
S. Dens eneste Afløb er <sp>Neva</sp> til den finske
Bugt. Sejladsen er livlig, men vanskeliggøres
ved Sandbanker, Taage og Storme; for at
undgaa den farlige Sejlads paa selve Søen følges
dens Bredder, navnlig Syd- og Østbredden af
Kanaler. Allerede Peter den Store anlagde
1718—31 den 110 km L.-Kanal fra Schüsselburg ved
Neva til Novaja-L. ved Volchov. Det store
Opsving i Petrograds Handel med de korn- og
skovrige Guv. i det Indre nødsagede
Regeringen til i Midten af 19. Aarh. at bygge en ny
Kanal, <sp>Novo L.-Kanal</sp>, anlagt 1861—66, der
løber næsten parallelt med den gl., som fra
1866 fører Navn af <sp>Peter den Store's
Kanal</sp>. Foruden disse følges dens Bredder
af den 12 km lange <sp>Sjass-Kanal</sp>,
anlagt 1764—1802, mellem Sjass og Volchov, og
den parallelt hermed løbende
<sp>Maria-Feodorovna-Kanal</sp>, anlagt 1883; endelig fører
<sp>Svir-Kanalen</sp>, 80 km lang, mellem Sjass
og Svir.
<i>N. H. J.</i>
</chapter>

<chapter name="La Dominique">
<b>La Dominique</b> [la-dåmi'nik], se <sp>Dominica</sp>.
</chapter>

<chapter name="Ladon (Drage)">
<b>Ladon</b> [-do.n], Navn paa den Drage, som
bevogtede Hesperidernes Æbler. Den var avlet
af Phorkys og Keto ell. efter andre Sagn af
Tyfon og Echidna og havde 100 Hoveder. Den
dræbtes af Herakles; Hera satte den paa
Himlen som et Stjernebillede. — L. var endvidere
Navn paa en Flod og Flodgud i Arkadien,
Fader til Dafne.
<i>H. A. K.</i>
</chapter>

<chapter name="Ladon (Bifloder)">
<b>Ladon</b> [-do.n], 1) venstre sydlig Biflod til
Peneios i Landskabet Elis. — 2) Højre nordlig
Biflod til Alfeios i Arkadien, nu <sp>Ruphia</sp>.
<i>C. A.</i>
</chapter>

<chapter name="Ladroner">
<b>Ladroner,</b> se <sp>Marianerne</sp>.
</chapter>

<chapter name="Ladugårdslandet">
<b>Ladugårdslandet,</b> se <sp>Stockholm</sp>.
</chapter>

<chapter name="Lady">
<b>Lady</b> [£e<sub>i</sub>d<sub>i</sub>] (eng.), en dannet Dame, som
ved sin Anstand og Værdighed, forbundet med
Venlighed og kvindelig Blidhed, i al sin
Færden viser sig at være i Besiddelse af sand og
virkelig Dannelse. L. svarer saaledes
fuldstændig til Begrebet Gentleman. <i>Ladies and
Gentlemen</i> er derfor paa Engelsk en Talers alm.
Tiltale til en Forsamling af Damer og Herrer.
Enhver dannet Dame, der i sin Fremtræden
viser sig at opfylde de Fordringer, man med
Rette kan stille til en L., har fuldt Krav paa
at behandles og benævnes »en L.«. Men som
Titel <sp>foran Navnet</sp> anvendes L. kun om
et forholdsvis meget begrænset Antal Damer,
og de meget nøjagtige Bestemmelser herom
overholdes nøje. I de forenede Kongeriger
kaldes kun den Frue, hvis Mand enten er Peer,
Baronet ell. Ridder (Knight), L. fulgt af
Navnet, altsaa Lorders Fruer og alle Fruer, hvis
Mænd har Titlen <i>Sir</i> (sat foran Døbenavnet).
Lord Roberts' Frue er L. Roberts, Sir Redv.
Buller's: L. Buller o. s. v. En Biskops Hustru
er ikke L., kun Mrs., selv om Biskoppen har
Sæde i Overhuset, medmindre han
