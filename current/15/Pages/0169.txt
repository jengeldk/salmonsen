være tør, dels fordi det koster forholdsvis meget
at afkøle det indtrængende Vand. Rummene
maa naturligvis ogsaa være omhyggelig
beskyttede mod Indtrængning af Varme udefra;
Væggene kan f. Eks. være hule, og Døre og
Vinduer, hvoraf der bør være saa faa som muligt,
maa slutte tæt o. s. v., Væggene i saadanne
Rum males ofte med Emailfarve ell. lgn. Dette
sker vel til Dels for at gøre dem tætte, mere
dog af Renlighedshensyn. Jernbanevogne til
Transport af let fordærvelige Varer kan
forsynes med smaa K., indrettede efter de ovf.
angivne Principper, men holdes dog endnu ofte
kolde ved Is; paa de Skibe, der fører frossent
Kød, installeres derimod sædvanlig store K.;
Rummenes Beskyttelse mod
Varmeindtrængning er der ofte en meget vanskelig Opgave.
(Ang. <sp>Litt.</sp> henvises dels til de under
<sp>Kølemaskiner</sp> anførte Værker, dels til spc.
Haandbøger i Bryggeriteknik, Mælkenbrug
o. s. v.).
<i>Fr. V. M.</i>
</chapter>

<chapter name="Køleapparater">
<b>Køleapparater</b> kaldes mindre sammensatte
Indretninger, der anvendes til at bevirke
Afkøling (se <sp>Kølemaskiner</sp> og
<sp>Køleanlæg</sp>).
<i>Fr. V. M.</i>
</chapter>

<chapter name="Kølebeholdere">
<b>Kølebeholdere</b> til Afkøling af Vand o. a.
Drikkevarer laves af porøst Ler i Form af
Karafler, Krus o. s. v. De kaldes ogsaa
<sp>Vandkølere</sp> eller <i>alcarrazas</i>, og deres Virkning
beror paa det under <sp>Afkøling</sp> (S. 235
nederst) omtalte fysiske Forhold.
<i>Fr. V. M.</i>
</chapter>

<chapter name="Kølemaskiner">
<b>Kølemaskiner</b> (<sp>Kuldemaskiner</sp>,
ogsaa <sp>Ismaskiner</sp> ell. <sp>Frysemaskiner</sp>)
kaldes alle mek. Apparater, der har til
Formaal at berøve et Stof en Del af dets Varme,
enten for at nedsætte dets Temp. (Kød, Smør
o. s. v.) ell. for at forandre dets Tilstandsform,
særlig fra flydende til fast Form
(Isfremstilling, se <sp>Is</sp>).

Medens Anvendelsen af Kuldeblandinger (s.
d.) til saadanne Formaal har været kendt i
adskillige Aarhundreder, er de egl. K. først
fremkomne i det 19. Aarh.

Den først i Praksis anvendte Type af K. var
»<sp>Koldluftmaskinen</sp>«, der 1835
opfandtes af John Gerschel og senere forbedredes af
forsk. Konstruktører, bl. hvilke særlig
Windhausen og Bell-Colemann kan fremhæves.
Koldluftmaskinens Virkning beror paa, at
sammentrykket Luft ved at udvide sig under
Udførelse af Arbejde afkøles. Maskinen arbejder
saaledes, at den i en Kompressionscylinder
sammentrykker atmosfærisk Luft; denne opvarmes
ved Sammentrykningen stærkt, men afkøles
derefter ved Hjælp af Kølevand og ledes saa
til en Ekspansionscylinder, i hvilken den,
ganske som Damp i en Dampmaskine, virker paa
et Stempel og frembringer Arbejde, samtidig
med at den selv afkøles meget stærkt. Den
kolde Luft føres endelig til det Rum, som man
ønsker afkølet. Forskellen mellem det
Kompressionscylinderen tilførte og det i
Ekspansionscylinderen atter indvundne Arbejde udgør
Maskinens Kraftforbrug, der fremskaffes ved
en Damp- ell. anden Kraftmaskine.
Koldluftsmaskinerne arbejder — i Forhold til senere
fremkomne Typer af K. — uøkonomisk og har
derfor nu nærmest historisk Interesse.

I Aarene omkr. 1860 fremstillede <sp>François
Carré</sp> i Paris en efter ham benævnt
<sp>Absorptions-K.</sp>, der hviler paa den Erfaring,
at Ammoniakdampe med stor Begærlighed
indsuges (absorberes) af Vand. Lader man derfor
i en Rørledning — »Fordamper« ell.
»Refrigerator« — Ammoniak fordampe og bringer
Dampene i Berøring med Vand, i en Beholder, der
danner et lukket System med Fordamperen, vil
Fordampningen vedblive, indtil Vandet er
mættet med Ammoniak; den til Fordampningen
nødvendige Varme tager Rørledningen fra sine
Omgivelser, f. Eks. Saltvand, der altsaa bliver
afkølede. Ammoniakken er imidlertid for
kostbar til at kastes bort med Vandet, og den
genvindes derfor til Brug paa følgende Maade. Det
ammoniakmættede Vand føres ved en Pumpe
fra den Beholder, »Absorberen«, hvori det har
opsuget Ammoniakken, til en »Koger«, hvor det
opvarmes ved Hjælp af Damprør og afgiver
største Delen af sit Ammoniakindhold i Form af
Ammoniakdampe; disse føres til en Fortætter
(»Kondensator«), et Rørsystem, der ved Hjælp
at koldt Vand holdes paa en Temp., som ligger
under Ammoniakkens Kogepunkt ved det
forhaandenværende Tryk. Ammoniakken bliver da
flydende, fortættes, og kan gennem en
»Reguleringsventil« ledes til Fordamperen, hvorefter
dens Kredsløb fortsættes paa samme Maade.
Denne Maskintype kræver ikke megen
Drivkraft — kun til Pumperne — men desto mere
Varme i Form af Damp til Udkogning af
Ammoniakken. For at arbejde saa økonomisk som
muligt lader man det udkogte, altsaa
ammoniakfattige, men varme Vand fra Bunden af
Kogeren gaa tilbage til Absorberen; herved undgaar
man ikke alene Tabet af den Ammoniakrest,
som endnu er tilbage i det udkogte Vand, men
man bliver ogsaa i Stand til at lade dette Vand
afgive en væsentlig Del af sin Varme til det
»rige« Ammoniakvand, der føres fra
Absorberen til Kogeren, ved at lade begge disse
Vædsker passere en »Temperaturudveksler«, der
bestaar af en Beholder, hvori er anbragt et
Rørsystem; det svage, men varme Ammoniakvand
bevæger sig uden om Rørsystemet, medens det
rige, men koldere Ammoniakvand bevæger sig
inden i dette. Man vandt ved denne Maskine en
betydelig bedre Økonomi end ved
Koldluftmaskinen, og efter at man har konstrueret
Maskiner, der i Kogeren kan anvende
Spildedamp fra en Dampmaskine, kan man i visse
Tilfælde gøre Maskinens Drift ret fordelagtig.
Alligevel har Absorptionsmaskinerne kun en
begrænset Udbredelse og anvendes næppe noget
Sted, hvor store Kuldemængder kræves.

En tredie Type er <sp>Vakuummaskinen</sp>,
der beror paa, at en Vædskes Kogepunkt
synker med det Tryk, Vædsken er underkastet.
Har man saaledes Vand i en Beholder, der ved
Isolation er beskyttet mod Indtrængen af Varme
udefra, og tilvejebringer man ved Hjælp af en
Luftpumpe et lavt Lufttryk i Beholderen, vil
en Del af Vandet i denne fordampe og Resten
afkøles saa stærkt, at det bliver til Is.
Virkningen kan yderligere forstærkes, ved at man
lader Luftpumpen suge gennem en Beholder
med Svovlsyre, som med Begærlighed indsuger
