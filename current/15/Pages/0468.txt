<i>sa vie et ses œuvres</i> [1886]; <sp>L. Roux</sp>, <i>V. de L.</i>
[1888]).
<i>S. Ms.</i>
</chapter>

<chapter name="Laps">
<b>Laps,</b> en pyntesyg og indbilsk Mand;
Modehelt, Modenar.
</chapter>

<chapter name="Lapsaki">
<b>Lapsaki,</b> tyrk. Flække paa den asiatiske Side
af Strædet ved Dardanellerne, paa det antikke
Lampsakos' Plads.
<i>H. H. R.</i>
</chapter>

<chapter name="Lapsana">
<b>Lapsana,</b> se <sp>Haremad</sp>.
</chapter>

<chapter name="lapsi">
<b>lapsi,</b> se <sp>Faldne</sp>.
</chapter>

<chapter name="Lapsista">
<b>Lapsista,</b> By i Makedonien, Grækenland,
ligger i en Højde af 670 m S. f. Kastoria, med
c. 4000 overvejende muhamm. Indb.
<i>N. H. J.</i>
</chapter>

<chapter name="lapsus">
<b>lapsus</b> (lat.), egl. Fald, deraf: Fejl,
Fejltagelse. Bruges sædvanlig i Forbindelser som <i>l.
linguæ</i>: Fortalelse, <i>l. calami</i>: Skrivefejl, <i>l.
memoriæ</i>: Fejlhuskning o. s. v.
<i>H. H. R.</i>
</chapter>

<chapter name="Lapurdum">
<b>Lapurdum,</b> Oldtidsby i Aquitanien paa det
nuv. Bayonnes Plads.
<i>H. H. R.</i>
</chapter>

<chapter name="Laputa">
<b>Laputa</b> [£<sub>ä</sub>'pju.t<sub>a</sub>], i Swift's »Gulliver's
Rejser« Navnet paa en af Filosoffer og Astronomer
beboet Ø. »Kongeriget L.« bruges spøgende om
et Samfund, der røgtes helt bagvendt.
</chapter>

<chapter name="Lar (se Menneskeaber)">
<b>Lar,</b> se <sp>Menneskeaber</sp>.
</chapter>

<chapter name="Lar (By)">
<b>Lar,</b> By i det pers. Landskab Laristan, Prov.
Fars, ligger paa en palmerig Slette, 270 km SØ.
f. Shiraz, med Citadel, smuk Basar, 6000 Indb.
og betydelig Handel med den i Omegnen
dyrkede Tobak.
<i>M. V.</i>
</chapter>

<chapter name="Lara (Larernes Moder)">
<b>Lara</b> (Larunda), Larernes Moder. I Ovid's
Fasti er hun Hovedpersonen i en halvt lystig
Fortælling, der dog vistnok er frit opfundet af
Digteren selv.
<i>H. A. K.</i>
</chapter>

<chapter name="Lara (Stat i Republikken Venezuela)">
<b>Lara,</b> Stat i Republikken Venezuela, i
Bjerglandet (Cordillera de Mérida) i den nordlige Del
af Republikken, er 19800 km<sup>2</sup> med (1920) 219816
Indb. Hovedstaden er <sp>Borquisimeto</sp>.
<i>G. Ht.</i>
</chapter>

<chapter name="Laramie City">
<b>Laramie City</b> ['£är<sub>ə</sub>m<sub>i</sub>-'sit<sub>i</sub>], By i den
nordamerikanske Stat Wyoming ved Laramie-Floden
og Union-Pacific-Banen. Den driver Uldhandel
og Kvægavl. (1910) 8237 Indb. Der findes et
Univ., aabnet 1887. Byen ligger midt paa
Laramie Plains, et over 2000 m højt frugtbart
Græsningsland, der gennemstrømmes af Big og Little
Laramie River.
<i>G. Ht.</i>
</chapter>

<chapter name="Laramieformation">
<b>Laramieformation</b> ['£är<sub>ə</sub>m<sub>i</sub>-], Underafdeling
af Nordamerikas Kridtformation, kendt ved de
mærkelige Dyrelevninger (f. Eks. <i>Triceratops</i>),
den indeholder. Se <sp>Kridtformation</sp>.
<i>J. P. R.</i>
</chapter>

<chapter name="Laramie Mountains">
<b>Laramie Mountains</b> ['£är<sub>ə</sub>m<sub>i</sub>-'ma^unt<sub>i</sub>nz], et
Bjergparti i Rocky Mountains, Stat Wyoming,
N. f. Central-Pacific-Banen, naar i <sp>L.-Peak</sp>
2750 m. V. f. samme ligger Højsletten Laramie
Plains.
<i>G. Ht.</i>
</chapter>

<chapter name="Laranda">
<b>Laranda,</b> Oldtidsby i Lykaonien, nu
<sp>Karaman</sp>.
</chapter>

<chapter name="Laranjeiras">
<b>Laranjeiras</b> [l<sub>a</sub>ra'зa<sub>i</sub>r<sub>a</sub>∫], livlig Handelsstad
i den bras. Stat Sergipe ved den for mindre
Skibe sejlbare Cofindiba. 5000 Indb.
<i>N. H. J.</i>
</chapter>

<chapter name="Larasch">
<b>Larasch,</b> se <sp>Araisch</sp>.
</chapter>

<chapter name="Larche">
<b>Larche</b> [lar∫], Landsby i det sydøstlige
Frankrig, Dept Basses-Alpes, Arrond.
Barcelonette, ligger 1697 m o. H. ved Ubayette og
ved den nordlige Fod af det ved den ital.
Grænse liggende <sp>Col de L.</sp> (1995 m), om
hvilken Vejen fører ind i Stura-Dalen til Cuneo.
<i>N. H. J.</i>
</chapter>

<chapter name="Larche, Raoul François">
<b>Larche</b> [lar∫], <sp>Raoul François</sp>, fransk
Billedhugger, f. 1860 i St André de Cubzac
(Gironde). Til hans betydeligere Værker hører
den ved Reproduktion populære Statue »Jesus
12 Aar gl i Templet« (originalt
Marmoreksemplar fra 1892 i Mus. i Agen, et Eksemplar i
forgyldt og oksyderet Bronze i Ny Carlsberg
Glyptotek), Gruppen »Engen og Bækken« (1891,
i Marmor 1893 i Senatsbygningen i Paris, et
Marmoreksemplar fra 1904 i Ny Carlsberg
Glyptotek), »Havet« (1894, Luxembourg-Mus.),
»Stormen« (1896, Byen Paris' Saml.), Statuen
»Vaaren« (S. Cloud-Parken). Monument over Corot
(udst. 1909), »Seine og dens Bifloder«,
Fontænegruppe paa Place du Carroussel (udst. 1910),
Monument for Chardin (Salonen 1920) etc.,
»Les Violettes« (Luxembourg-Mus. i Paris). Ny
Carlsberg Glyptotek ejer endvidere hans
Bronzestatue af Billedhugger P. Dubois, anbragt paa
Glyptotekets Facade. L. har ogsaa arbejdet en
Del i kunstindustriel Retning (<i>surtout du table</i>,
saaledes »La Mer« i Luxembourg-Mus.).
<i>A. Hk.</i>
</chapter>

<chapter name="Larcher (se Jacobson, F. L. A.)">
<b>Larcher,</b> se <sp>Jacobson, F. L. A.</sp>
</chapter>

<chapter name="Larcher, Frederikke Nicoline">
<b>Larcher,</b> <sp>Frederikke Nicoline</sp>, f.
<sp>Lange</sp>, dansk Skuespillerinde, f. 24. Apr. 1812
i Kbhvn, d. 13. Marts 1892 smst. Hun
debuterede 14. Aug. 1827 paa det kgl. Teater som
Natalia i »Korsikanerne« og spillede i en Aarrække
med Finhed og Elskværdighed talrige Ingenue-
og Elskerinderoller; særlig nydelig virkede hun
som Leonore hos Holberg og som Titelfiguren i
Scribe's »Yelva« (1835), men da Ungdomstiden
var forbi, gled hun, der savnede
Forvandlingsevne, ud af Repertoiret og optraadte sidste
Gang 15. Jan. 1857 som Leonore i »Henrik og
Pernille«. I sit Ægteskab med Solodanser P. J.
L. blev hun Moder til Skuespillerinden Louise
Jacobson. (<sp>Litt</sp>.: »Fru Jacobson's Erindringer«
i »Tilskueren«, I [1921]).
<i>R. N.</i>
</chapter>

<chapter name="L'Archevesque, Pierre Hubert">
<b>L'Archevesque</b> [l-ar∫<sub>ö</sub>'væk]
(<sp>L'Archeveque</sp>), <sp>Pierre Hubert</sp>, fr. Billedhugger, f. i
Nîmes 1721, d. 1778 i Montpellier. L., der var
Elev af Edme Bouchardon og fik den
sædvanlige Akademiuddannelse med Rejse til Rom som
Pensionær efter overstaaet Rom-Pris, kom 1755
til Sthlm, hvor han blev Hofbilledhugger (1768
Akademidirektør). Her udførte han bl. a. nogle
dekorative allegoriske Statuer til Slottet, tog fat
paa (fuldendte aldrig) en Altertavle til
Slotskapellet, men var i sit over 20-aarige Ophold
væsentlig sysselsat med de to store
Monumentalværker: Gustaf Adolf's Rytterstatue og Gustaf
Vasa (til Pladsen foran Ridderhuset), ret
mislykkede, brydsomme, tid- og pengetagende
Arbejder. Den første bestiltes 1757, forelaa som
Gipsmodel 1772, men afsløredes først 1796 efter
mange Støberivanskeligheder, der bragte
Udgiften op til 174000 Rdlr og ogsaa skæmmede
den færdige Statue; Lod i det utilfredsstillende
Resultat havde dog ogsaa Rigsdagens »sekreta
utskott«, hvis Indblanding og Kritik (bl. a. over
den halvnøgne Sejrsgudinde, om hvis
Tilstedeværelse hos Kongen Menigmand kunde gøre sig
»opassande gissningar«) nødte Kunstneren til
Ændringer i Planen. Statuen af Gustaf Vasa
(tænkt vandrende fra Ridderhuset til Slottet),
afsløret 1774, blev ligeledes et tungt, ret tomt
og parademæssigt Værk. I øvrigt udførte L.
under sit Sverige-Ophold, indtil 1777, Buster sf
O. v. Dalin, Alströmer (Børsen), Gustaf I og
