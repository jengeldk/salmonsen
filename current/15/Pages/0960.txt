det dernæst en Forudsætning for, at Tilladelsen
kan meddeles, at Selskabets hele Ordning,
derunder navnlig Grundlaget for Beregningen af
Forsikringspræmierne og Præmiereserven samt
Forsikringsbetingelserne, yder Betryggelse for,
at Selskabet vil være i Stand til at opfylde sine
Forpligtelser, og ingen Forandring i nogen af
de Bestemmelser, der saaledes har været
afgørende for Meddelelsen af Tilladelsen, kan
senere foretages uden Indenrigsministerens
Samtykke. — Efter at Selskabet er traadt i
Virksomhed, er det underkastet en regelmæssig
Kontrol fra Forsikringsraadets Side, idet et af
Selskabets Bestyrelse underskrevet
Aarsregnskab samt -beretning og en Beretning fra
Selskabets Aktuar om Opgørelse af
Præmiereserven inden 1 Maaned efter
Generalforsamlingen og senest 8 Maaneder efter hvert
Regnskabsaars Udløb skal indsendes til
Forsikringsraadet, som derhos har Ret til naar
som helst at undersøge Selskabets Bøger med
tilhørende Bilag. Mindst 1 Gang hvert 10. Aar
skal ethvert L. underkastes en indgaaende
Undersøgelse af Forsikringsraadet, Viser det sig,
at et Selskab ikke holder sig
Livsforsikringsloven eller sine Vedtægter efterrettelig ell. det
afviger fra det for dets Virksomhed gældende
Grundlag, ell. dette Grundlag ell. den Maade,
hvorpaa Selskabets Midler er anbragt, ikke
findes betryggende, ell. det viser sig, at de til
Dækning af Forsikringsfondet henlagte Midler
ikke er tilstrækkelige, og de nævnte Mangler
ikke afhjælpes inden en af Raadet angiven Frist,
<sp>kan</sp> Selskabet sættes under Administration,
hvilket <sp>skal</sp> ske, hvis det viser sig, at de til
Forsikringsfondets Dækning nødvendige Midler
ikke kan fremskaffes inden den givne Frist.
Med Administrationens Indtræden ophører
Retten til at drive Livsforsikringsvirksomhed, og
Selskabets Forpligtelser søges afviklede enten
ved Overdragelse af Forsikringsbestanden til
et ell. fl. andre indenlandske
Livsforsikringsselskaber, ell., hvis dette ikke lykkes, ved Dannelse
af et nyt gensidigt Selskab, efter at der, saa
vidt Omstændighederne nødvendiggør det, har
fundet en Nedsættelse af Forsikringsbeløbene
Sted. Loven indeholder i øvrigt nærmere
Bestemmelser om,. hvor store Forsikringer
Selskaberne uden Genforsikring maa overtage paa
enkelt Risiko, om Størrelsen af
Forsikringsfondet (Præmiereserven og Erstatningsreserven)
og Anbringelsen af de Midler, som afsættes til
Dækning af det (disse Midler tjener
udelukkende til Sikkerhed for de Livsforsikredes
Krav), om Pligten til at opsamle et Reservefond
(Sikkerhedsfond), om Afskrivning af Stiftelses-
og Anskaffelsesomkostninger, om
Sammenslutning med andre L. ell. Overdragelse af
Forsikringsbestanden til saadanne o. s. fr. — Alle
de forannævnte Regler gælder kun for
indenlandske Selskaber. Udenlandske Selskaber skal
ogsaa have Tilladelse til at drive
Livsforsikringsvirksomhed i Danmark, og forinden
Tilladelsen, der i dette Tilfælde meddeles af
Forsikringsraadet, bliver givet, kræves der Bevis
for. at Selskabet lovlig driver
Livsforsikringsvirksomhed i sit Hjemland, at det i alt, hvad
Virksomheden i Danmark angaar, vil
underkaste sig dansk Lov og danske Domstoles
Afgøreise, at det har en her bosat Repræsentant,
som er befuldmægtiget til at modtage Søgsmaal
paa Selskabets Vegne, og at det til Sikkerhed
for sine Forpligtelser efter
Forsikringskontrakter, indgaaede i Danmark med danske
Statsborgere ell. til Dækning af Beløb, som Selskabet
er pligtig at udrede efter Livsforsikringsloven
(Bidrag til Forsikringsraadet), derunder ogsaa
Bøder, i Nationalbanken har deponeret et Beløb
af mindst 100000 Kr i danske
Statsobligationer, og hvis Forsikringsfondet for de ved
Generalagenturet i danske Kroner tegnede
Forsikringer overstiger disse 100000 Kr, suppleres
Depotet med det overstigende Beløb, der skal
være anbragt efter samme Regler, som gælder
for Anbringelsen af de Midler, der tjener til
Dækning for indenlandske Selskabers
Fcrsikringsfond. De udenlandske Selskaber skal
i alle deres Henvendelser til Almenheden
angive deres Hjemland og maa ikke betegne sig
som kontrolerede af den danske Stat. — Det
foran omtalte Forsikringsraad bestaar af en
Formand, der skal være matematik-kyndig
Forsikringstekniker, og af mindst to andre
Medlemmer, hvoraf det ene skal være i Besiddelse
af de for Dommere nødvendige Egenskaber; de
udnævnes af Kongen. Udgifterne ved Tilsynet
bæres af Forsikringsselskaberne, der i den
Anledning betaler en aarlig Afgift til Statskassen.
Raadets Afgørelser kan altid indankes for
Indenrigsministeren, der, forinden han træffer
Bestemmelse i Sagen, paa Forlangende af
vedkommende Selskab skal indhente en Erklæring
fra et sagkyndigt Nævn paa 5 Medlemmer, af
hvilke Forsikringsraadet og Selskabet vælger
hver et, medens de 3 andre udnævnes af
Kongen. — Loven af 1904 fremgik af en fælles
dansk-norsk-svensk Kommissions Arbejder, og
tilsvarende Bestemmelser fastsattes for Sveriges
Vedk. i to Love af 24. Juli 1903, der dog
omhandler al Slags Forsikringsvirksomhed. I den
ene af disse Love — Hovedloven — »Lag om
försäkringsrörelse« gjordes 1914 forsk.
Ændringer ved en Tillægslov af 4. Septbr. Dette i
Forbindelse med en ny sv. Aktielov, der var traadt
i Kraft efter 1903, gjorde det ønskeligt at faa
Forsikringsloven omarbejdet. Forslag
udarbejdedes af Försäkringsinspektionen og vedtoges
som den nugældende Lov af 25. Maj 1917. I
<sp>Norge</sp> fik man under 29. Juli 1911 en »Lov
om Forsikringsselskaper«, der, som den sv. Lov,
ikke blot indeholder Bestemmelser vedrørende
Livsforsikring, men ogsaa vedrørende andre
Forsikringsgrene.
<i>Chr. Th.</i>
</chapter>

<chapter name="Livsfunktion">
<b>Livsfunktion,</b> se <sp>Funktion</sp>.
</chapter>

<chapter name="Livsfæste">
<b>Livsfæste,</b> se <sp>Fæste</sp>.
</chapter>

<chapter name="Livsgave">
<b>Livsgave</b> (<i>donatio inter vivos</i>), en Gave, paa
hvilken de alm. Regler om Gaver (s. d.)
kommer til Anvendelse, modsat saadanne Gaver,
der først skal opfyldes efter Giverens Død, og
som derfor behandles som Dødsgaver
(<i>donationes mortis causa</i>), se <sp>Dødsgave</sp>.
<i>K. B.</i>
</chapter>

<chapter name="Livskaar">
<b>Livskaar</b> kaldes Indbegrebet af alle de ydre
Forhold, det »Milieu«, hvorunder et levende
Valsen befinder sig. Dersom L. ikke
tilfredsstiller alle Livskravene (s. d.), maa det levende
Væsen dø i Løbet af kortere ell. længere Tid.
