punkter indeslutter et Areal = ∫ θ<sub>2</sub> 1/2 θ<sub>1</sub> <i>r</i><sup>2</sup><i>d</i>θ = ∫ θ<sub>2</sub> 1/2 θ<sub>1</sub>
[φ (θ)]<sup>2</sup> <i>d</i>θ, hvor θ<sub>1</sub> og θ<sub>2</sub> er Værdierne for
θ svarende til de begrænsende Radier,
forudsat at Buen ikke skærer nogen af Radierne til
dens Punkter; her er Addenden 1/2 <i>r</i><sup>2</sup> <i>d</i>θ = et
Cirkeludsnit med den uendelig lille Vinkel <i>d</i>θ
og Radien <i>r</i>. Vil man paa denne Maade
bestemme et af en lukket krum Linie begrænset
Areal, inden for hvilket Polen ligger, bliver
Grænserne for Integralet 0 og 2<sup>π</sup>. <sp>Krumme
Fladers</sp> Arealer defineres som Grænser for
andre Fladeindhold, hvis K. tidligere er
udført. Saaledes defineres Arealet af en ret
cirkulær Cylinders ell. Kegles krumme Overflade
som Grænse for Summen af Sidefladerne i et
omskrevet regulært Prisme ell. en omskreven
regulær Pyramide, naar Sideantallet vokser i
det uendelige. Ved Omdrejningsflader, f. Eks.
Kuglebælter, bestemmer man først det af
Keglestubbes krumme Overflader sammensatte
Areal, der beskrives af en om Meridiankurven
omskreven brækket Linie ved Drejning om
Aksen, og lader saa den brækkede Linies
Stykker aftage til Nul, medens deres Antal vokser
i det uendelige; Resultatet kan findes som 2 π
∫ <i>b</i> <i>y</i> <i>a</i> √1+ (<i>dy/dx</i>)<sup>2</sup> <i>dx</i>, hvor <i>dy/dx</i> er bestemt af
Meridiankurvens Ligning i et Koordinatsystem
med <i>X</i>-akse i Fladens Akse, medens <i>a</i> og <i>b</i>
er Abscisserne til Meridiankurvens
Endepunkter. Ved K. af en Del af en Flade, der er given
ved en Ligning henført til et treretvinklet
Koordinatsystem, bruges som Udtryk for Arealet
∬√1+(<i>dz/dx</i>)<sup>2</sup> + (<i>dz/dy</i>)<sup>2</sup> <i>dx dy</i>, hvis
Grænser afhænger af Fladedelens Begrænsning.
Her er Addenden under Summationstegnet den
Firkant i Fladens Tangentplan, hvis Projektion
paa <i>XY</i>-planen er et Rektangel med en
Vinkelspids i Røringspunktets Projektion og de to
sammenstødende Sider <i>dx</i> og <i>dy</i> parallelle med
<i>X</i>- og <i>Y</i>-aksen. M. H. t. selve Værdierne for de
forsk. Arealer henvises til Artiklerne om de
respektive Flader.
<i>Chr. C.</i>
</chapter>

<chapter name="kvadrere">
<b>kvadrere</b> (mat.) betyder enten at udføre
Kvadraturen af en Flade ell. at opløfte en
Størrelse til anden Potens (se <sp>Kvadrat</sp>).
<i>Chr. C.</i>
</chapter>

<chapter name="Kvadriennium">
<b>Kvadriennium</b> (lat. <i>quadriénnium</i>), Tidsrum
af 4 Aar.
</chapter>

<chapter name="Kvadriga">
<b>Kvadriga</b> (lat. <i>quadriiga</i> ell. <i>quadriigæ</i>),
Firspand; Vogn forspændt med fire Heste, der i
Oldtiden benyttedes ved Væddekørsel og
Festoptog. Den havde samme Form som en Biga.
<i>C. B.</i>
</chapter>

<chapter name="kvadrilateral">
<b>kvadrilateral</b> (nylat.), firsidet.
</chapter>

<chapter name="Kvadrille">
<b>Kvadrille</b> ['drilj<sub>ə</sub>] (fr. <i>Quadrille</i>), en
Benævnelse, der i Tidens Løb har afløst Betegnelsen
<sp>Kontradans</sp> (s. d. og <sp>Française</sp>). Opr.
anvendtes Navnet K. paa de Danse, der forekom
i de fr. Balletter i 18. Aarh., udført af 2—6
dansende Par i ensartet Paaklædning; den
Kontradans, der første Gang indførtes i
Rousseau's <i>Fêtes de Polyhymnie</i> (1745) og gik
under Navnet <i>Quadrille de contredanses</i>, senere
forkortet til <i>Quadrille</i>, blev Oprindelsen til de
senere K., Française, Lanciers o. s. v., der som
Selskabsdanse kom i Brug i Beg. af 19. Aarh.
<i>S. L.</i>
</chapter>

<chapter name="Kvadrillion">
<b>Kvadrillion</b> (nylat.), tusinde Gange tusinde
Trillioner (10<sup>24</sup>); i Frankrig lig tusinde
Trillioner (10<sup>15</sup>).
</chapter>

<chapter name="Kvadrireme">
<b>Kvadrireme</b> (l. = gr. <i>Tetrere</i>), »Firaare«,
Betegnelse for en af de Typer af svære
Rofartøjer til Krigsbrug, som kom i Anvendelse fra
Alexander den Store's Tid. At de var sværere,
rummeligere og med højere liggende Ræling
end den alm. Triere, er uden Tvivl. Man har
kun faa Efterretninger om deres Udseende.
Der kendes imidlertid fra Oldtiden ingen Afb.
af Skibe med mere end 3 Rækker Aarer over
hinanden. Sandsynligst er det, at hver Aare i
den ene, øverste og derfor længste Række af
Aarer paa K. blev roet af 2 Mand, i de 2
nederste derimod af en enkelt Mand, saaledes at
Navnet hidrørte fra, at der til hvert lodret
Aaresæt hørte 4 Mand som Rorkarle. K. var
ret tung og uhandlelig.
<i>H. A. K.</i>
</chapter>

<chapter name="Kvadrivium">
<b>Kvadrivium</b> (lat.), Firvejen. Middelalderens
Skoler inddelte deres Læreindhold, de 7 fri
Kunster (<i>septem artes liberales</i>), i 2 Grupper:
<i>Trivium</i>, Trevejen, der omfattede Grammatik,
Retorik og Dialektik (ell. Logik), og K., der
omfattede Astronomi, Geometri, Aritmetik og
Musik. Indholdet af den sidste Gruppe var
imidlertid temmelig forsk. fra, hvad vi nu
forstaar ved disse Discipliner (særlig Astronomi).
<i>Cl. W.</i>
</chapter>

<chapter name="Kvadron">
<b>Kvadron,</b> se <sp>Kvarteron</sp>.
</chapter>

<chapter name="Kvadrupeder">
<b>Kvadrupeder</b> ell. firføddede Dyr er en
forforældet zool. Fællesbetegnelse for Pattedyr og
Reptilier (Padder og Krybdyr). Den skriver
sig fra de Tider, da man tog rent ydre
Kendemærker, naar man vilde inddele Dyrene. Hos
Aristoteles skete dette vel kun i anden Række,
Pattedyrene er hos ham f. Eks. først de
levendefødende, dernæst de firføddede Dyr; men hos
Klein, en af Linné's umiddelbare Forgængere,
ser vi Dyreriget delt i 1) Dyr med Fødder og
2) Dyr uden Fødder og de første igen i Dyr
med 2, 4 o. s. v. Fødder. Linné kan endnu
ikke komme helt uden om Begrebet K., men
definerer f. Eks. Pattedyrene som behaarede
K., der føder levende Unger, o. s. v. Siden
Cuvier's Dage er Benævnelsen K. forsvunden
af al videnskabelig Zoologi.
<i>(M. Ml.). R. Hg.</i>
</chapter>

<chapter name="Kvadrupel">
<b>Kvadrupel,</b> firdobbelt Pistol (<i>Onza de oro</i>),
ældre sp. Guldmønt, Raavægt 27,0643 g.
</chapter>

<chapter name="Kvadrupelalliance">
<b>Kvadrupelalliance</b> [-aŋs<sub>ə</sub>], Forbund mellem
4 Magter, har været sluttet fl. Gange. Saaledes
indgik Rusland, England, Preussen og Østerrig
1815 en K. til Opretholdelse af Freden i
Europa. I Aarene før Verdenskrigen udgjorde
Tyskland, Østerrig-Ungarn, Italien og Rumænien en
K. 1912—13 besejredes Tyrkiet af
Firemagtsforbundet Serbien, Bulgarien, Grækenland og
Montenegro. 1915—18 kæmpede K. Tyskland,
Østerrig-Ungarn, Tyrkiet og Bulgarien mod de
allierede Magter. 1922 stiftede
Tschekoslovakiet, Rumænien og Jugoslavien i Belgrad et
Forbund, der i Forventning om Polens
Tiltræden straks proklameredes som en K.
<i>G. R.</i>
</chapter>

<chapter name="Kvadruplextelegrafering">
<b>Kvadruplextelegrafering,</b> se <sp>Telegraf</sp>.
</chapter>
