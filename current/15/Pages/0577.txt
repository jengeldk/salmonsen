1789, hvorpaa han med Hertugen af Orléans'
Hjælp oprettede en Fabrik, der kunde
fremstille 300 kg daglig. Efter Hertugens
Henrettelse 1793 konfiskeredes Fabrikken, hvorpaa L.
fulgte Velfærdskomiteens Opfordring til at
offentliggøre sin hidtil hemmeligholdte Metode.
Han fik Fabrikken tilbage 1801, men kunde af
Mangel paa Kapital ikke drive den, kom paa
Fattighuset i Dijon og tog sig her af Dage. Han
har i øvrigt skrevet en Del Afh. om Kobalt,
Nikkel, Alun, Soda og forsk.
Krystallisationsfænomener. Hans Bronzestatue afsløredes 1887
i <i>Conservatoire des arts et métiers</i> i Paris.
<i>K. M.</i>
</chapter>

<chapter name="Leblancs Metode">
<b>Leblancs Metode</b> [l<sub>ö</sub>'blãs-], se <sp>Kalium</sp>-
og <sp>Natriumkarbonat</sp>.
</chapter>

<chapter name="Leblanc-Soda">
<b>Leblanc-Soda</b> [l<sub>ö</sub>'blã-], se <sp>Soda</sp>.
</chapter>

<chapter name="Leboeuf, Edmond">
<b>Leboeuf</b> [l<sub>ö</sub>'böf], <sp>Edmond</sp>, Marskal af
Frankrig, 6. Decbr 1809 i Paris, d. 1. Juni
1888. Han tjente som Artilleriofficer med
Udmærkelse i Algier (1837—41), og var senere
en dygtig Lærer ved den polytekniske Skole.
I Krim-Krigen var L. Artilleristabschef, deltog
i Slaget ved Alma og ledede fra Novbr 1854
som Generalmajor en Del af Artilleriangrebet
mod Sevastopol. 1856 fik L. Kommandoen over
Gardeartilleriet og ydede som Divisionsgeneral
i Felttoget i Italien 1859 meget værdifuld
Tjeneste, bl. a. ved en dygtig Ledelse af
Artilleriangrebet paa Solferino. Kejser Napoleon
udnævnte ham 1804 til Generaladjutant og gav
ham 1809 Kommandoen over 6. Armékorps i
Toulouse. S. A. blev han Krigsminister,
anbefalet hertil af den ved Døden afgaaede Minister
General Niel. I denne Stilling viste den tapre og
dygtige Officer Mangel paa Evne til at vurdere
Frankrigs Magtmidler i Forhold til Tysklands.
Han troede, at alt var i den bedste Orden, og
afgav den bekendte Erklæring til Kejseren, at
Frankrig var <i>archiprête</i> til Krigen. Han
udnævntes til Marskal i Marts Maaned 1870 og
ved Krigens Udbrud til Generalstabschef hos
Kejseren. Hans Operationsplan viste sig dog
snart p. Gr. a. manglende Krigsforberedelse
uudførlig, og efter Nederlagene ved Wörth og
Spichern fjernedes han p. Gr. a. den stærke
Uvillie, der rejstes mod ham, fra sin Stilling
som Generalstabschef og overtog Befalingen over
3. Armékorps, som han med megen Tapperhed
og Dygtighed førte ved Vionville, Gravelotte
og Noiseville. I det umiddelbart forinden
sidstnævnte Slag afholdte Krigsraad var L. den
eneste, der stemte for et Gennembrud af
Cerneringslinien for enhver Pris. Ved Metz'
Kapitulation kom han i tysk Fangenskab. Da han
i Slutn. af 1871 vendte tilbage til Frankrig,
erkendte han for den nedsatte
Undersøgelseskommission sine Vildfarelser og trak sig
derefter fuldstændig tilbage fra al offentlig
Virksomhed. (<sp>Litt</sp>.: <i>Rapport du conseil d'enquête
sur les capitulations</i> [Paris 1872]).
<i>(B. P. B.). E. C.</i>
</chapter>

<chapter name="Lebon, André">
<b>Lebon</b> [l<sub>ö</sub>'bå], <sp>André</sp>, fr. Politiker og
Forf., f. 1859, blev tidlig Lærer ved det fri
statsvidenskabelige Akademi og var 1882—93
Sekretær hos Senatets Formand. Han udgav
1880- 90 L'Année politique, skrev <i>L'Angleterre
et l'émigration française 1794—1801</i> (1882) og
de meget upartiske <i>Études sur l'Allemagne
politique</i> (1890), samt udarbejdede Afsnittet om
Frankrigs Statsordning i Marquardsen's store
»Handbuch des öffentlichen Rechts« (1880). Han
var 1889 Sekretær for de fr. Medlemmer ved
Berlin-Konferencen om Arbejderforhold;
valgtes 1893 til Deputeretkamret og blev
Juni—Novbr 1895 Handelsminister under Ribot og
Apr. 1890—Juni 1898 Koloniminister under
Méline; men genvalgtes ikke 1898.
<i>E. E.</i>
</chapter>

<chapter name="Le Bon, Josephe">
<b>Le Bon</b> [l<sub>ö</sub>-'bå], <sp>Josephe</sp>, fr. Politiker,
f. 25. Septbr 1765, henrettet 16. Oktbr 1795.
Han var Gejstlig, men 1793 blev han Medlem
af Konventet, og her sluttede han sig til de
mest yderliggaaende Jakobinere. Han var bl.
de Medlemmer, der sendtes ud for at bringe
Departementerne til Ro, og han optraadte i
denne Egenskab med stor Grumhed. Efter den
9. Thermidor, da Robespierre var styrtet, blev
han anklaget for disse Grusomheder, og det
endte med, at man dømte ham til Døden.
<i>P. M.</i>
</chapter>

<chapter name="Le Borne, Fernand">
<b>Le Borne</b> [l<sub>ö</sub>-'bårn], <sp>Fernand</sp>, fr.
Komponist, f. 10. Marts 1862 og uddannet som
Musiker af Massenet, Saint-Saëns og César Franck.
Plan har komponeret fl. Symfonier, Suiter,
Kvartetter, Sonater og Sange samt endelig fl.
Operaer, blandt hvilke »Mudarra«, der
opførtes i Berlin (1899), og <i>Les Girondins</i> (1905).
<i>W. B.</i>
</chapter>

<chapter name="Le Boulengé, Paul Émile">
<b>Le Boulengé</b> [l<sub>ö</sub>-bulã'зe], <sp>Paul Émile</sp>,
belg. Artilleriofficer (1832—1901), har gjort sig
bekendt ved sine Studier af Ballistikken og har
opfundet fl. ved ballistiske Undersøgelser
anvendte Apparater. Navnlig er han blevet kendt
ved sin Opfindelse af <i>Chronographe Le
Boulengé</i> (se <sp>Kronograf</sp>), et Apparat, der blev
indført i samtlige: Landes Artillerier til
Maaling af Projektilers Hastighed. Af andre af
ham opfundne Apparater kan nævnes en
Afstandsmaaler, baseret paa Maalingen af den Tid,
der hengaar fra man ser Affyringen af
Skuddet, til man hører Knaldet.
<i>H. H.</i>
</chapter>

<chapter name="Lebourg, Albert">
<b>Lebourg</b> [lə'bu.r], <sp>Albert</sp>, fr. Maler, f.
1850 i Evreux. Han studerede paa Kunstskolen
i Rouen, virkede 4 Aar i Algier som
Tegnelærer, tog i Paris Undervisning under J. P.
Laurens, men gik i sin Kunst, stemningsfulde
Landskaber (fra Frankrig, Holland o. s. v.)
m. v., de impressionistiske Veje: »Sne i
Auvergne« (Mus. i Rouen), »Notre Dame i Sne«
(Luxembourg-Mus. i Paris), »Aftenstemning«
etc. I Göteborg-Mus. »Landskab«. I Kbhvn saas
1918 bl. a. »Seine-Landskab«, »Fra Algier«.
<i>A. Hk.</i>
</chapter>

<chapter name="Le Bourget">
<b>Le Bourget</b> [l<sub>ö</sub>-bur'зæ], se <sp>Bourget</sp>.
</chapter>

<chapter name="Lebrija">
<b>Lebrija</b> [l<sub>æ</sub>'brika], By i det sydlige Spanien,
Prov. Sevilla ved Jernbanelinien
Cadiz—Sevilla, ligger paa en Høj i bølgeformede, meget
frugtbare Omgivelser, har Slotsruiner, Handel
med Vin og Olivenolie og (1920) 11500 Indb.
L. er Romernes <sp>Nabrissa</sp>.
<i>C. A.</i>
</chapter>

<chapter name="Lebrija, Elio Antonio de">
<b>Lebrija</b> [l<sub>æ</sub>'brika] (ell. <sp>Lebrixa</sp>), <sp>Elio
Antonio de</sp>, lat. <i>Ælius Antonius
Nebrissensis</i>, sp. Sproglærd (c. 1450—1522). Han
havde studeret en Tid i Salamanca, men levede
derefter en Aarrække i Humanismens
Fædreland, Italien, hvilket satte sit Præg paa hele
hans Aandsretning. Efter sin Tilbagekomst til
