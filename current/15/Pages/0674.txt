<i>and pastimes</i> (1858), <i>Sport at home and abroad</i>
(1872), <i>Fashion then and now</i> (2 Bd, 1878) og
<i>Plays, Players and Playhouses at home and
abroad</i> (1881).
<i>E. E.</i>
</chapter>

<chapter name="Lennox-Hills">
<b>Lennox-Hills</b> ['£en<sub>ə</sub>ks-'hi£z], et af
porfyritiske Stenarter bestaaende Højdedrag i
Skotland, der strækker sig fra Dumbarton ved
nedre Clyde indtil i Nærheden af Stirling ved
Forth og i Earls Seat hæver sig til en Højde
af 577 m. Den mellemste Del deraf er kendt
under Navnet <sp>Campsie Fells</sp>.
<i>N. H. J.</i>
</chapter>

<chapter name="Lennoxtown">
<b>Lennoxtown</b> ['£en<sub>ə</sub>ksta^un], malerisk
beliggende By i det sydlige Skotland, Stirlingshire,
ligger 12 km Nord for Glasgow, har
Blegerier, Katuntrykkerier og c. 2000 Indbyggere.
<i>N. H. J.</i>
</chapter>

<chapter name="Lenoir, Alfred">
<b>Lenoir</b> [l<sub>ö</sub>'nwa.r], <sp>Alfred</sp>, fr. Billedhugger,
f. 1850 i Paris. L. gik paa <i>École d. beaux-arts</i>
(under Guillaume) og debuterede 1874. Kendte
Værker: »Jesus i Graven« (1874, Kirken S.
François Xavier), S. Sebastian (1875), Buste af
den unge Johannes Døber (1883,
Luxembourg-Mus.), Monument (i Relief) for C. Franck og
Statue af Berlioz (begge i Paris), Statue af
Marskal Canrobert (St-Céré), Portrætbuster af
Daumier og E. de Goncourt (begge i
Versailles-Mus.), Maleren A. Moreau (med Cylinderhat og
Cigar i Munden, udført for Staten 1908), <i>La
source d'Auteuil</i> (i Auteuil) og »Proudhon og
hans Muse« (uden for Louvre), fl.
Gravmonumenter, saaledes en hvilende Kvindeskikkelse
over Hertuginden af Salerno's Grav (Kapellet
i Dreux 1892) m. v.
<i>A. Hk.</i>
</chapter>

<chapter name="Lenoir, Marie Alexandre og Alexandre Albert">
<b>Lenoir</b> [l<sub>ö</sub>'nwa.r], <sp>Marie Alexandre</sp>,
fr. Oldgransker, f. i Paris 21. Decbr 1762, d.
smst. 11. Juni 1839, var først Maler og
Kunstkritiker, men studerede ivrig Fortidens Kunst.
Under Revolutionen foreslog han 1790
Nationalforsamlingen, at ved Salget af Statens Domæner
alle Sager af Kunstværdi skulde forbeholdes
Staten. Det indrømmedes, og L. fik overladt de
Klosterbygninger, der havde tilhørt <i>les Petits
Augustins</i>, til deri at samle og opstille Sagerne.
Disse strømmede ind i Mængde fra Kirker og
Klostre, og 12. Vendémiaire Aar III kunde han
aabne Samlingen for Publikum og trykke en
Katalog: <i>Notice historique des monuments des
arts réunis au dépôt national</i> (1793). Under
Rædselsregeringen havde man villet ødelægge
de kirkelige Genstande i Samlingen og omsmelte
Metalsagerne, men det var dog lykkedes L. ved
sin Energi og sejge Udholdenhed at faa de
bortførte Genstande tilbage. Da Louvre-Mus.
aabnedes, udleverede L. de Malerier og Antikker,
han havde samlet, men beholdt endnu den fr.
Samling. Napoleon støttede hans Bestræbelser
kraftig, men under Restaurationen tog man
Bygningen til Skole for de skønne Kunster, og
Samlingerne blev ophævede, og mange
Genstande forsvandt ell. led Overlast. Det blev
siden overdraget ham at forberede
Restaureringen af Kongegravene i St Denis, men for øvrigt
levede han mest for litterære Arbejder. Af
hans mange Værker kan nævnes: <i>Musée des
monuments français</i> (8 Bd, 1804), <i>Atlas des
monuments des Arts Libéraux etc.</i> (1820—48).
(<sp>Litt</sp>.: <sp>Allou</sp>, <i>Notice biographique de L.</i> [i
<i>Mém. de la Soc. des Antiquaires de France</i>,
Bd XVI]).

2) <sp>Alexandre Albert</sp>, fr. Arkitekt og
Oldgransker, foreg.'s Søn, f. i Paris 21. Oktbr
1801, d. smst. 17. Febr 1891. Han indrettede
<i>Hotel de Cluny</i> og Ruinerne af de rom. Bade
ved Siden deraf til et Mus. og erhvervede sig
væsentlige Fortjenester ved Opstillingen af
Genstandene i Mus., hvoraf en stor Del var
samlet af Du Somerard. Man har af L. mange
Afh. i Tidsskr for Oldgranskning og Arkitektur,
desuden bl. a. <i>Projet d'un musée historique</i>
(1833 med Atlas), <i>Instruction sur l'architecture
monastique au moyen-âge</i> (2 Bd, 1852—56; i
<i>Collect, des Doc. inédits sur l'hist. de France</i>)
og <i>Statistique monumentale de Paris</i> (1861—67).
<i>V. S.</i>
</chapter>

<chapter name="Lenoirs Maskine">
<b>Lenoirs Maskine</b> [l<sub>ö</sub>'nwa.rs-], se
<sp>Gasmaskine</sp>, S. 471.
</chapter>

<chapter name="Lenormand, Marie Anne">
<b>Lenormand</b> [l<sub>ö</sub>når'mã], <sp>Marie Anne</sp>, fr.
Spaakvinde (1772—1843), kom under
Revolutionen til Paris og begyndte her at forudsige Folk
deres Skæbne ved Kortlæggen, hvad hun ved
sin Snuhed forstod at gøre indbringende. Især
vandt hun Indpas hos Josefine Beauharnais,
den senere Kejserinde, og kom i stort Ry, men
blev 1803 — ligesom tidligere 1794 — en kort Tid
fængslet og 1809 udvist af Frankrig. Hun
hævnede sig i et Skrift, <i>Souvenirs prophétiques
d'une Sibylle</i>, der forudsagde Napoleon I's Fald,
men rigtignok først udgaves 1814. Hun besøgte
1818 Aachen under Fyrstekongressen og blev
vel modtagen, især af Kejser Alexander I, der
havde stærkt Hang til det mystiske. 1820 vakte
hun megen Opsigt ved sine <i>Mémoires secrètes
de l'impératrice Josephine</i>, men levede senere
forglemt i Bryssel og Paris. H. Hertz skrev
1846 et Skuespil Mademoiselle L.
<i>E. E.</i>
</chapter>

<chapter name="Lenormant, Charles og François">
<b>Lenormant</b> [l<sub>ö</sub>når'mã], 1) <sp>Charles</sp>, fr.
Numismatiker og Oldgransker, f. i Paris 1.
Juni 1802, d. 24. Novbr 1859 i Athen, hvor der
paa Højen Kolonos er rejst et Minde over ham.
L. studerede Retsvidenskab, men efter en Rejse
i Italien helligede han sig til Oldgranskning.
L. rejste 1828 med Champollion til Ægypten,
blev siden Medarbejder af Værket om Morea,
udnævntes til Konservator, først ved Arsenalets,
siden ved det kgl. Bibliotek i Paris, hvor han
1841 blev Konservator af Oldsagssamlingen. 1835
blev han Guizot's Vikar ved Sorbonne, men
da Tilhørerne fandt hans Forelæsninger alt for
klerikale og 1846 demonstrerede stærkt, tog
han sin Afsked. 1848 blev han ved <i>Collège de
France</i> Prof. i Ægyptologi, men han bragte ikke
denne Videnskab videre. 1839 blev han Medlem
af Instituttet. Foruden hans mangfoldige Afh.
i Tidsskr o. l. kan nævnes hans <i>Trésor de
numismatique et de glyptique</i> (5 Bd, 1836—50),
<i>Musée des antiquités égyptiennes</i> (1842),
<i>Questions historiques</i> (2 Bd, 1845), <i>Introduction à
l'histoire orientale</i> (1838) m. m. Med J. de
Whitte udgav L. <i>Élite des monuments
céramographiques</i> (4 Bd, 1837—61).

2) <sp>François</sp>, fr. Oldgransker og
Assyriolog, foreg.'s Søn, f. i Paris 17. Jan. 1837, d. smst.
9. Decbr 1883. L. begyndte tidlig under
Faderens Vejledning at studere Numismatik,
Oldtids Kunst, semitiske Sprog m. m., udgav 1856
