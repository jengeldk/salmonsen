som gaar indtil 948. Han indskrænkede sig
væsentlig til at gøre Udtog af tidligere
Historikere. Den er udg. af Bekker (Bonn 1842).
<i>H. H. R.</i>
</chapter>

<chapter name="Leo major et minor">
<b>Leo major et minor,</b> se <sp>Løven</sp> (astron.).
</chapter>

<chapter name="Leominster (By i England)">
<b>Leominster</b> ['£emstə], By i Herefordshire,
det sydvestlige England, ligger 20 km N. f.
Hereford ved Severn's Biflod Lug midt i en
Egn, der er bekendt for sit fortrinlige Kvæg.
(1921) 5539 Indb. Fabrikation af Klæder, Hatte
og Læderhandsker samt Handel med
Agerbrugsprodukter.
<i>N. H. J.</i>
</chapter>

<chapter name="Leominster (By i U. S. A.)">
<b>Leominster</b> ['£emst<sub>ə</sub>], By i U. S. A., Stat
Massachusetts, ligger 77 km VNV. f. Boston
ved Nashua River og er Knudepunkt paa
New York—New Haven de Hartport Jernbanen.
(1920) 19744 Indb. L. har en mangesidet
Industri, især Tilvirkning af Celluloid-Genstande.
<i>G. Ht.</i>
</chapter>

<chapter name="Leon (Provins i Spanien)">
<b>Leon</b> [læ'ån], Provins i det nordvestlige
Spanien, udgør den nordlige Del af det gamle
Kongerige L. og grænser mod V. til Orense og
Lugo, mod N. til Oviedo, mod NØ. til
Santander, mod Ø. til Palencia, mod SØ. til
Valladolid og mod S. til Zamora. 15377 km<sup>2</sup> med
(1920) 410300 Indb. Den sydøstlige Del er flad
og hører til den gammelkastilianske Højslette,
hvorimod den nordvestlige Del er bjergfuld,
hørende til de galicisk-asturiske Bjerge.
Jordbunden er i det hele taget frugtbar og vel
dyrket, særlig i Bjergdalene, hvor Agerbruget er
Hovednæringsvejen, medens Kvægavlen spiller
den største Rolle i den tørre, sydøstlige Del.
Bjergene er rige paa Skove, Enge og
Græsland og indeholder Kul. Industrien er
ubetydelig; noget vigtigere er Handelen.
Provinsen deles i 10 Retsdistrikter ell. <i>partidos
judiciales</i>, og Hovedstaden er L. L. beherskedes i
Oldtiden og den tidlige Middelalder
efterhaanden af Romere, Svever, Vestgoter og Arabere,
indtil Kongerne af Asturien rev det løs fra
disse. C. 910 deltes Asturien i 3 Kongeriger:
Asturien, L. og Galicien, der dog atter 925
samledes til et Rige under Navnet Kongeriget
L. 1037 erobredes det af Kastilien, men var
1157—1230 atter selvstændigt, indtil det paa
ny blev forenet med Kastilien.
<i>C. A.</i>
</chapter>

<chapter name="Leon (By i Spanien)">
<b>Leon</b> [læ'ån], By i det nordvestlige Spanien,
Hovedstad i Prov. af s. N., ligger 285 km NV.
f. Madrid mellem Smaafloderne Bermesga og
Torio. (1920) 22200 Indb. L. er en gl By med fl.
interessante Bygninger, saaledes talrige Kirker,
hvoriblandt den prægtige gotiske Domkirke fra
14. Aarh. med talrige Gravmæler over de gl.
Konger af Leon, over Martyrer og Helgene,
St-Isidor-Kirken og fl. Paladser. Den er Sædet
for Provinsens verdslige Øvrighed, en Biskop
og har en Veterinærskole; den var tidligere
Stabelplads for den sp. Uldhandel og er endnu
Midtpunktet for den sp. Lærredshandel, der
dog i den senere Tid er gaaet stærkt tilbage.
<i>C. A.</i>
</chapter>

<chapter name="Leon (By i Meksiko)">
<b>Leon</b> [læ'ån], L. de los <sp>Aldamas</sp>, By i
den mellemste Del af Republikken Meksiko,
Stat Guanajuato, 50 km NV. f. Byen
Guanajuato paa en herlig, frugtbar Slette, 1895 m
o. H., en af Meksikos kornrigeste Egne. (1910)
57700 Indb. L. er regelmæssig anlagt med
brede Gader og skyggefulde Parker. Den har
betydelig Kornhandel og Læder-, Uld- og
Bomuldsindustri.
<i>G. Ht.</i>
</chapter>

<chapter name="Leon (se San Fernando)">
<b>Leon</b> [læ'ån], se <sp>San Fernando</sp>.
</chapter>

<chapter name="Leon (By i Nicaragua)">
<b>Leon</b> [læ'ån], By i den mellemamerikanske
Republik Nicaragua, ligger c. 20 km fra det store
Ocean; (1920) 47234 Indb., Indianerforstaden
<sp>Subtiaba</sp> medregnet. Byen har et vældigt
Areal med udstrakte Haver. De fleste Huse
har kun 1 Etage. Fra den sp. Kolonialtid har
L. prægtige offentlige Bgyninger, særlig en
stor Domkirke, et biskoppeligt Palads og et
forhenværende Franciskanerkloster, nu Kaserne.
L. har et rigt Opland med Kaffe- og
Sukkerplantager og driver betydelig Handel.
<i>G. Ht.</i>
</chapter>

<chapter name="Leon, Luis Ponce de">
<b>Leon</b> [læ'ån], <sp>Luis Ponce de</sp>, alm. kaldet
<sp>Fray Luis de L.</sp>, sp. Gejstlig og Forf., f. i
Belmonte de Cuenca 1528, synes det, d. 23. Aug.
1591 i Madrigal. I en ung Alder blev han
Augustinermunk i Salamanca og gjorde sig snart
gældende ved sin Begavelse og Lærdom, saa at
der 1561 overdroges ham en teologisk
Professorstilling ved det ansete Universitet. Men
inden føje Tid kom han i teol. Fejde med
Dominikanerne i Salamanca, som just ikke var
kræsne i Valget af Kampmidler mod L.; de
beskyldte ham for jødisk Afstamning og for
Kætteri, og hans sp. Overs. af Højsangen gav
Anledning til, at han Marts 1572 fængsledes af
Inkvisitionen i Valladolid. Processen er i sin
Helhed trykt i <i>Documentos inéditos para la
historia de España</i> (10. og 11., Bd, Madrid
1847—48); den vidner alt andet end fordelagtigt
om Dommernes og Modstandernes
Retfærdighedsfølelse og Ærlighed. L. selv optraadte
baade med Blidhed og Fasthed. Han sad i
Fængsel i halvfemte Aar, idet han først løslodes
Decbr 1576, efter den øverste
Inkvisitionsdomstols Befaling, p. Gr. a. manglende Beviser;
men en Advarsel for Fremtiden fik han, og
Højsangsoversættelsen forbødes. Da L. paa ny
besteg sit Kateder, begyndte han rolig sin
første Forelæsning med de Ord: »Som vi
forleden Dag sagde (o. s. v.)«. Hans Helbred var
blevet nedbrudt i Fængselsaarene, og han
levede stille, men overordentlig anset, i
Salamanca, til han 1591 udnævntes til Generalvikar
for Kastilien og »Provincial« i
Augustinerordenen; 10 Dage efter døde han. — L. er for
det første en ypperlig Lyriker. Hans Digte er
kun faa i Tallet, en Del af dem endda kun
Overs. efter Oldtidsdigtere og Biblen, men den
ædle, rene og skønne Form, den inderlige
Religiøsitet og den klare Enkelhed stiller deres
Forf. paa en høj Plads, ikke blot i den
saakaldte »Salamanca-Skole«, men bl. Spaniens
Digtere overhovedet. Af større Omfang er hans
Frembringelser i Prosa, alle henhørende til
den teol. og Opbyggelseslitteraturen. Ved Siden
af Luis de Granada — »de to Luis'er« nævnes
altid med Ære — staar L. bl. de betydeligste
religiøse Prosaister i Spanien; men de fleste
vil vel nu mest tiltales af de store formelle
Fortrin ved hans <i>Nombres de Cristo</i> (1583 og
flg. Aar), <i>La perfecta Casada</i> (1583),
Kommentaren til Højsangen o. s. v. L.'s Digte udgaves
første Gang af Quevedo, som et Modtræk mod
Culteranisterne, i Madrid 1631; en bedre Udg.
