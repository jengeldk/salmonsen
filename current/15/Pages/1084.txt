Middelalderen var ikke nogen sv. Prinsesse
knyttet som Brud til Danmarks Kongehus.
Formælingen fandt Sted den 28. Juli 1869 i Sthlm's
Slotskapel.
Den 10. Aug.
holdt det unge
Kronprinsepar
sit Indtog i
Kbhvn, hvor
Modtagelsen
bar et
overordentligt
hjerteligt
Præg, og den
Hjertevarme,
hvormed
Parret
modtoges af det
danske Folk,
holdt sig
gennem Aarenes
Løb (se i
øvrigt
<sp>Frederik</sp> VIII).
Dronningens store Deltagelse for de lidende og
fattige, der fandt fuld Forstaaelse og Tilslutning
hos hendes Ægtefælle, har givet sig Udslag i
de talrige Velgørenhedsinstitutioner, hvortil
hendes Navn er knyttet.
<i>A. T.</i>

<img>Louise.</img>
</chapter>

<chapter name="Louise Augusta">
<b>Louise</b> <sp>Augusta</sp>, dansk Prinsesse, f. 7.
Juli 1771 paa Hirschholm Slot (Hørsholm), d.
13. Jan. 1843 paa Augustenborg Slot (Als), var en
Datter af Christian VII og Karoline Mathilde.
Straks ved
hendes Fødsel
var man dog
ved Hoffet
overbevist om,
at Christian
VII kun i jur.
Forstand
kunde kaldes
hendes Fader, og
den alm.
Mening nævnede
snart, Mand og
Mand imellem,
Struensee
som den
virkelige Fader.
Der blev dog
ikke for
Alvor Tale om
at nægte
hende Anerkendelse som ægtefødt, og hun blev
altsaa, ligesom Broderen, Kronprins
Frederik, opdraget under Juliane Marie's
Tilsyn. De to moderløse Børn blev hinanden
inderlig hengivne, en Følelse, de trofast bevarede
Livet igennem, og som de lignede hinanden i
Evner og Anlæg, blev ogsaa en stærk dansk
Nationalfølelse, der var grundlagt ved deres
Opdragelse, fælles for dem begge. Allerede 1779
besluttede Regeringen at bringe et Ægteskab i
Stand mellem L. og Arveprins (fra 1794
Hertug) Frederik Christian af Augustenborg for
derved, i Tilfælde af den kgl. Mandslinies
Uddøen, at kunne bevare Holsten for den danske
Krone, og Prinsessen, der havde udviklet sig
til en af Samtiden højt prist Skønhed, blev da
27. Maj 1786 gift med ham. Ægteskabet, der
var indgaaet af politiske Hensyn, blev ikke
lykkeligt; dertil var Ægtefolkene alt for forsk.,
idet L. hverken delte Hertugens litterære
Tilbøjeligheder ell. billigede hans politiske
Synsmaader og Planer; saaledes modarbejdede hun
ham, da han 1810 ønskede at blive valgt til sv.
Tronfølger, ligesom hun stod fjernt fra hans
(og senere Sønnernes) antidanske Politik i
Hertugdømmerne. 14. Juni 1814 blev hun Enke
og boede som saadan paa Augustenborg til sin
Død. I sit Ægteskab blev hun Moder til tre
Børn: Karoline Amalie (Christian VIII's
Dronning), Christian August (Hertug af
Augustenborg) og Frederik Emil (»Prinsen af Nør«).
(<sp>Litt</sp>.: <sp>J. Clausen</sp>, »Frederik Christian,
Hertug af Augustenborg« [Kbhvn 1898];
<sp>Schulz</sp>, »Briefwechsel des Herzogs Friedrich
Christian . . . mit König Friedrich VI«
[Leipzig 1908]; <sp>Samme</sp>, »Friedrich Christian,
Herzog zu Schleswig-Holstein« [Stuttgart und
Leipzig 1910]; <sp>Samme</sp>, »Aus dem
Briefwechsel Herzogs Friedrich Christian« [Stuttgart u.
Leipzig 1913]).
<i>(C. F.). C. A. T.</i>

<img>Louise.</img>
</chapter>

<chapter name="Louise (Dronning af Sverige og Norge)">
<b>Louise,</b> Dronning af Sverige og Norge, se
<sp>Lovisa</sp>.
</chapter>

<chapter name="Louise Auguste Wilhelmine">
<b>Louise</b> <sp>Auguste Wilhelmine</sp>,
Dronning af Preussen, f. 10. Marts 1776 i Hannover,
d. 19. Juli 1810 paa Slottet Hohenzieritz
(Mecklenburg-Strelitz). L.'s Fader, Hertug Karl
Ludvig af
Mecklenburg-Strelitz, var
Guvernør i
Hannover, hvorfra
Datteren, der
tidlig blev
moderløs, blev
sendt til
Darmstadt for at
opdrages af
sin
Bedstemoder,
Landgrevinde Marie L.
Næppe
udvokset endnu traf
hun paa en
Rejse sammen
med den
Preuss.
Kronprins Frederik Vilhelm (III), et Møde, der førte til, at
Prinsen hjemførte hende som sin Brud (24.
Decbr 1793), hvorefter hun, der straks vandt
Berlinernes Hjerter ved sin hjertensgode,
elskværdige Karakter og sit indtagende Væsen,
tilbragte nogle lykkelige Aar i sin huslige Kreds,
indtil hendes Mands Tronbestigelse (1797) kaldte
hende frem i Forgrunden. Men Hoflivet kunde
ikke tilfredsstille hendes Trang til større
Virkefelter, og hun fulgte da sin Ægtefælle paa alle
hans Rejser rundt i Provinserne, hvor hun alle
Vegne ved sine kloge Raad og utrættelige
Virksomhed i høj Grad bidrog til Afhjælpning af

<img>Louise.</img>
