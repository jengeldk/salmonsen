Luftangreb. 7 Gange hjemsøgtes den af
Luftskibe, 18 af Aëroplaner; 524 Mennesker dræbtes
og 1624 saaredes.

Den stadige Tilvækst af Byen anskueliggøres
bedst ved Sammenstilling af Indbyggerantallet
i de forskellige Perioder: 1801: 864035; 1841:
1948317; 1881: 3814571; 1891: 4211056. I selve
<i>City</i> foregaar derimod en
Befolkningsforskydning af en ganske anden Natur; her har vi
1801 et Indbyggerantal af 128269 og 1921 13706.
I den sidste Snes Aar har endog Indbyggertallet
i <i>County of L.</i> nærmest været stationært,
medens Forøgelsen falder paa <i>The outer ring</i>.
Denne Forskydning skyldes i første Række de
omfattende Jernbaneanlæg; kun ved disse er
det blevet muligt at have Kontor i <i>City</i> og
Privatbolig i en af de fjernere Forstæder i
billigere og sundere Egne.

I Diplomatiets Historie nævnes L. oftere i 19.
Aarh. Her afholdes 1829 og 1832 de
Konferencer, der ordnede Grækenlands Forhold, og
1830—39 Konferencen ang. Belgien. Her
ordnedes ved Traktaten af 8. Maj 1852 det danske
Tronfølgespørgsmaal, og Danmarks Forhold til
Slesvig-Holsten blev foreløbig bestemt, og her
afholdtes i Maj og Juni 1864 Konferencen til
Forsøg paa at tilvejebringe en Fredsslutning
mellem Danmark og de tyske Stormagter. Paa
en smuk Maade, desværre ikke altid forbundet
med rige Resultater, er L.'s Navn blevet knyttet
til det eng. Diplomatis Stræben efter at støtte de
smaa Magter og opretholde deres
Selvstændighed inden for de af Nationaliteten bestemte
Grænser. (<sp>Litt</sp>.: <sp>Gomme</sp>, <i>L. in the reign of
Queen Victoria</i> [1898]; <sp>Samme</sp>, <i>The
governance of L.</i> [1907]; <sp>Samme</sp>, <i>The making of
L.</i> [1914]; <sp>C. Booth</sp>, <i>Life and labour of the
people in L.</i> [1903]; <sp>Besant</sp>, <i>The survey of
L.</i> [6 Bd med forsk. Titler, 1902—08];
<sp>Muirhead</sp>, <i>L. and its environs</i> [1918 og oftere];
<sp>Harben</sp>, <i>A dictionary of L.</i> [1918]).
<i>(J. Ø.). P. L. M.</i>
</chapter>

<chapter name="London (By i Kanada og Ohio, U. S. A.)">
<b>London</b> ['£and<sub>ə</sub>n], 1) By i den kanadiske
Prov. Ontario ved den til Clair-Søen flydende
Thames River, 40 km N. f. Erie-Søen, er et
vigtigt Jernbaneknudepunkt og det
kommercielle Centrum for et rigt Agerbrugsdistrikt.
Industrien omfatter bl. a. Mølledrift, Bryggeri,
Fabrikation af Jernbanevogne og
Agerbrugsmaskiner. Der findes et Univ. (Western
University) og en højere Skole for Kvinder
(Hellmuth College). (1911) 46300 Indb. L., der er
grundet 1825, har hentet sine Navne paa Gader
og Kvarterer fra den eng. Hovedstad. 2) By i
den nordamer. Stat Ohio, 35 km S. f.
Erie-Søen, har (1910) 3530 Indb.
<i>G. Ht.</i>
</chapter>

<chapter name="London, Jack">
<b>London</b> ['£and<sub>ə</sub>n], <sp>Jack</sp>, amer. Forf., f. i
St Francisco 12. Jan. 1876, d. Novbr 1916. En
Barndom og Ungdom fuld af Eventyr og
Lidelser, efterhaanden som Avisdreng, Fisker,
Jæger, Cowboy, Havnearbejder, Matros,
Landstryger, Guldgraver (han var med i det første
rush til Klondyke) gav ham tidlig
Menneskekundskab og Selvoplevelsernes bitre Erfaringer.
18 Aar gl gennemvandrede han de forenede
Stater og Kanada, fandt sig kort efter hensat
til Londons Whitechapel, hvorfra han hentede
Stoffet til sine Skildringer i <i>The people of the
abyss</i>. Imidlertid havde han forstaaet at skaffe
sig ogsaa boglig Kundskab og Øvelse i at skrive,
og ladet som han var med Indtryk og
Iagttagelser, omsatte han sit brogede Stof i en Rk.
Bøger. 1900
udkom hans
første
Fortælling og 5 Aar
senere havde
han allerede
et Dusin Bind
Fortællinger
fra Haanden.
1904 var han
i Japan og
1914 i Meksiko
som
Krigskorrespondent.
1906 foretog
han i sin
Yacht en
Rejse Jorden
rundt. Hans
Bøger fandt Mill.
af Læsere i
Amerika, og hans Ry bredte sig hurtig over
den øvrige Verden. De bedst kendte af dem er:
<i>The Son of the Wolf</i> (1900), <i>The Call of the
Wild</i> (1903), <i>Moon Face</i> (1906), <i>Martin Eden</i>
(med en hel Del selvbiografisk Stof) (1909),
<i>South Sea Tales</i> (1912) og hans sidste <i>The
Little Lady of the Big House</i> (1916). Efter hans
Død har hans Hustru udg. en Levnedsskildring
af ham. De fleste af hans Bøger er oversatte
til Dansk.
<i>I. O.</i>
<img>J. London.</img>
</chapter>

<chapter name="London clay">
<b>London clay</b> ['£and<sub>ə</sub>n-'k£e<sub>i</sub>] kaldes en i
London-Bækkenet forekommende tertiær
Leraflejring (se <sp>Tertiærformation</sp>).
<i>J. P. R.</i>
</chapter>

<chapter name="Londondeklarationen">
<b>Londondeklarationen.</b> Den 12.
Haagkonvention af 1907 om Oprettelse af en intern.
Prisedomstol henviste som Grundlag for
Domstolens Afgørelser til den intern. Rets Regler. For
at tilvejebringe en hidtil savnet Kodifikation af
saadanne Regler om Krigsførelse til Søs, tog
den britiske Regering Initiativet til Indkaldelse
af en Konference i London, bestaaende af
Repræsentanter for de daværende otte Stormagter
England, Frankrig, Italien, Japan,
Nordamerika, Rusland, Tyskland og Østerrig-Ungarn
samt Spanien og (senere) Holland. Konferencen
varede fra 4. Decbr 1908 til 26. Febr. 1909 og
resulterede i Vedtagelsen af en Deklaration om
Søkrigsretten, den s. k. L. (<i>Déclaration relative
au droit de la guerre maritime</i> af 26. Febr
1909), der i 9 Kap. indeholder Regler om
Blokade i Krigstid, Krigskontrabande, fjendtlig
(neutralitetsstridig) Bistand, Ødelæggelse af
neutrale Priser, Flagskifte, fjendtlig Egenskab,
Konvojering, Modstand mod Visitation, og
Skadeserstatning. L. er ikke blevet ratificeret, men
dens Regler svarer i det væsentlige til
Folkerettens alm. anerkendte Principper, hvilket ogsaa
er sagt udtrykkeligt i selve Deklarationen. Den
tyske Priseordning af 1909 hviler paa dens
Bestemmelser, og Italien anerkendte den under
Krigen mod Tyrkiet 1911 som bindende. Og f.
Eks. i dansk Anordn. af 6. Aug. 1914 om de
Regler, der bør iagttages til Betryggelse af den
