fremhæves yderligere ved fl. Rk. af hvide Fjer
paa langs af Halsens Sider. Dens Udbredelse
falder væsentlig sammen med den foreg. Arts;
dog træffes den hverken i Grønland ell. paa
Island. I Norge yngler den alm. i den største
Del af Landet saavel ved Kysten som navnlig
inde i Landet ved Fjeldsøerne, til hvis mest
karakteristiske Beboere den hører. Ved Kysten
træffes stadig en Del, Sommer og Vinter. I de
danske Farvande findes den ret hyppig om
Vinteren; dog ses ogsaa om Sommeren ikke
sjælden saavel yngre som helt udfarvede Fugle.
Æggene er 80—86 mm lange. 53—55 mm br.,
graagrønne med større og mindre sorte Pletter,
som er tættest samlede omkring den bredeste
Ende.

<sp>Islommen</sp> (Imber, Havimber, Storlom,
Halsbaandslom; norsk: Ømmer, Islom)
(<i>Colymbus glacialis</i> L.), den største af Slægten og
næst efter Svanerne den anseligste nord.
Svømmefugl, indtil 800 mm lang, er paa Ryggen sort
med grønlig Glans; i Midten af alle Fjerene
findes hvide Pletter, størst paa Skulderfjerene,
hvor de danner ret regelmæssige Firkanter.
Hoved og Hals er sorte med blaalig og grønlig
Glans. Paa Struben findes i en Rk. 10 hvide
Pletter og paa hver Side af Halsen en br.
Halvring af hvide Længdestriber. Af Islom
findes en Race, »<i>Colymbus Adamsi</i> Gray«, der
skiller sig fra Hovedarten ved en i det hele
noget betydeligere Størrelse, ved en Del
mindre Forskelligheder i Farvetegningen, og ved
at Næbbet, i Modsætning til de øvrige Arters
mørke Næb, er hvidgult og Skafterne paa
Haandsvingfjerene lyse. Islommen er i endnu
højere Grad end dens Slægtninge en højnord.
Fugl, hvis Ynglebælte strækker sig over det
nordlige Rusland, Asien og Nordamerika, hele
Grønland og Island, saaledes at Racen <i>Adamsi</i>
findes i Asien og den vestlige Del af
Nordamerika. I Norge yngler den ikke, medens
derimod talrige Individer af begge Racer træffes
ved Kysterne Sommer og Vinter. I Danmark
findes Islommen sjældnere end de øvrige
Arter, er forholdsvis hyppig truffen inde i
Landet. Den yngler oftest i Højfjeldssøer; de
olivenbrune Æg med faa mørke Pletter er 90 mm
lange, 55 mm br.

L.'s Stilling i Systemet og Slægtskabsforhold
har været meget omtvistet. Tidligere er de
regnet som nærmest beslægtet med
Alkefuglene (<i>Alcidæ</i>), med hvilke deres
Lighed dog er mere tilfældig,
begrundet paa fælles Levemaade. L. er
nærmest beslægtet med Lappedykkerne
(<i>Podicipedidæ</i>), sammen med hvilke de
udgør en Orden ell. Fam., hvis
ejendommeligste Kendetegn, der skiller
dem fra alle nulevende Fugle og kun
findes hos den uddøde
Tandfuglegruppe <i>Hesperornis</i>, er det høje
Fremspring paa den øvre Ende af
Skinnebenet. I øvrigt findes der i Bygning betydelige
Forskelligheder mellem L. og Lappedykkere;
i det Ydre er den mest paafaldende Forskel,
at L. har hel Svømmehud, Lappedykkerne
Lappefod, og at L. har Hale, som helt mangler
hos Lappedykkerne.

Hvad Nomenclaturen angaar hersker saavel
for Slægts- som Artsnavne stor Forvirring; det
tidligere Navn <i>Colymbus</i> er nutildags overført
til Lappedykkerne og erstattet først af <i>Gavia</i>,
senere af <i>Urinator</i>.
<i>O. H.</i>

<img>Fig. 1. Sortstrubet Lom (<i>Colymbus arcticus</i>)
(nederst gammel, øverst ung Fugl)</img>

<img>Fig. 2. Islom (<i>Colymbus glacialis</i>).</img>
</chapter>

<chapter name="Lom (Søv.)">
<b>Lom</b> (Søv.), den øverste tynde Ende paa en
Aare, hvor den Roende griber fat, naar
han skal haandtere Aaren.
<i>C. B-h.</i>
</chapter>

<chapter name="Lom (Floder)">
<b>Lom</b> [låm], to Floder i Bulgarien,
der S. fra falder i Donau. Den
<sp>vestlige L.</sp> udmunder ved Byen
L.-Palanka, den <sp>østlige L.</sp> opstaar af <sp>Bjeli-L.</sp>
og <sp>Černe-L.</sp> (hvide og sorte L.) og
udmunder ved <sp>Rustsjuk.</sp> Floden spillede en
betydelig Rolle under Krigen 1877, idet
Storfyrsttronfølgeren her tilbageslog alle de tyrk.
Angreb.
<i>C. A.</i>
</chapter>

<chapter name="Lomami ell. Boloko">
<b>Lomami</b> ell. <sp>Boloko</sp>, ogsaa kaldet
<sp>Lubilash</sp>, venstre Sideflod til Kongo, udspringer
paa 8° 45′ s. Br. og udmunder efter et Løb paa
1200 km. Efter at den fra venstre har optaget
<sp>Lukassi</sp> (5° 40′ s. Br.), er den sejlbar. Den
blev opdaget af Cameron. Dens øvre Løb er
endnu ikke kortlagt.
<i>C. A.</i>
</chapter>

<chapter name="Loman, Abraham Dirk">
<b>Loman</b> [£o.man], <sp>Abraham Dirk</sp>, holl.
Teolog af den nyere kritiske Skole (1823—97),
Prof. i Amsterdam, har skrevet forsk. Studier
over Ny Test. og har ogsaa indlagt sig
Fortjeneste ved Udgivelsen af gl. Folkeviser.
<i>A. Th. J.</i>
</chapter>

<chapter name="Lombard">
<b>Lombard</b> (ital.), en Person, senere et Institut,
der laaner Penge ud mod haandfaaet Pant, jfr.
det danske Assistenshus. Navnet skriver sig
fra, at den Art Laanevirksomhed i større Stil
først opkom i Lombardiet.
<i>K. B.</i>
</chapter>

<chapter name="Lombard, Lambert">
<b>Lombard</b> [lå'ba.r], <sp>Lambert</sp> (urigtig
kaldet <sp>Sustris Susterman</sp>, <sp>Suavius</sp>),
flamsk Maler, Tegner og Arkitekt, f. 1505 i
Liège, d. smst. 1566. L., en overmaade alsidig
og lærd Mand, gik der stort Ry af i 16. Aarh.
