Mejerier hyppigt ved Anvendelse af rar Is ell.
— nærmest efter N. J. Fjord's Anvisning —
sammenfrossen Sne (se <sp>Ismælkeri</sp>); men
i store Mejerier anvendes ofte, navnlig til
Flødeafkølingen, Kølemaskiner. Man henstiller
f. Eks. Flødekarrene i større Kar ell. murede
Gruber, fyldte med Brøndvand, der ved en
Kølemaskine er afkølet omtr. til 0°, og som
holdes i stadig Strømning; ell. man afkøler
Fløden ved nedsænkede Kølere, som kan være
ganske af samme Konstruktion som de i Gærkar
benyttede. I den nyere Tid anvendes dog meget
et Apparat, der har flg. Indretning. Fra
Bunden af en Beholder udgaar nedad nogle,
forneden lukkede Rør, inden i hvilke er anbragte
snævrere, i begge Ender aabne Rør, der næsten
naar til Bunden af dem, og som gaar op
gennem en vandret Skillevæg i Beholderen, der
altsaa er delt i to Rum. I det nedre af disse
indstrømmer en, ved en Kølemaskine til et
Par Grader under 0° afkølet Saltopløsning, der
passerer de lukkede og derefter opad de aabne
Rør for endelig at afløbe fra Beholderens
øverste Punkt. Et saadant Apparat maa over hvert
Flødekar kunne sættes i Forbindelse med
fastliggende Tilløbs- og Afløbsrør for Kølevædsken,
og det anbringes saaledes, at dets Beholders
Bund kun er nogle faa cm over Flødens
Overflade. Har det været anbragt i et Kar i c. 15
Min., er Fløden i Almindelighed tilstrækkelig
afkølet.

K. installeres fremdeles ret ofte i
Margarinefabrikker, Stearinfabrikker,
Anilinfarvefabrikker, i Fabrikker for Tilvirkning af Kemikalier
o. s. v. For saa vidt herved anvendes særlige
Køleapparater, maa Oplysninger om disse søges
under vedk. Fabrikation ell.
Fabrikationsprodukt.

Ved K. for Oplagsrum holder man de lagrede
Varer kolde ved en Afkøling af Luften i
Lokalet, og da enten saaledes, at man direkte
afkøler Lokalets Luft ved deri anbragte Kølerør
(<sp>K. med naturlig Cirkulation</sp>), ell.
saaledes, at man stadig suger Luft fra Lokalet,
afkøler den i et særligt Kammer og atter
indfører den (<sp>K. med kunstig
Cirkulation</sp>). Man kunde vel ogsaa tænke sig anvendt
en Afkøling, som i Forsamlingslokaler, med
stadig Tilførsel af afkølet, frisk Luft; men Driften
af et herpaa, indrettet <sp>K. med
Ventilation</sp> vilde blive urimelig kostbar, og det
Luftskifte, der altid foregaar gennem uundgaaelige
Utætheder, ved Døres Aabning o. s. v., er i Alm.
tilstrækkeligt. Ved K. med kunstig Cirkulation
indretter man sig dog gerne paa nu og da at
kunne suge frisk Luft ind i Kølekammeret.
Afkøling med naturlig Cirkulation foregaar simplest
paa den Maade, at Oplagsrummet fungerer som
»Fordamper« i en Kølemaskine. En for
saadanne Anlæg tilstrækkelig nøjagtig
Temperaturregulering kan nok opnaas ved omhyggelig
Pasning af Kølemaskinen, og Metoden anvendes
meget i Nordamerika; men den har den
Mangel, at et Brud paa Kølerørene vil lade den
fordampende Kølevædske, f. Eks. Ammoniak,
strømme ud i Lokalet. Faren for et Brud er vel kun
meget ringe, naar Anlægget er omhyggelig
udført; men man foretrækker dog endnu alm. i
Europa Anvendelsen af Kølerør, i hvilke en ved
en Kølemaskine afkølet Saltopløsning
cirkulerer. Kølerørene kan anbringes over ell. under
Lokalets Loft (alm. i Europa), ell. langs dets
Vægge (alm. i Nordamerika); naar de er
anbragte over Loftet, maa dette naturligvis have
tilstrækkelig store Aabninger til Lokalet. De
ved de forsk. Anbringelsesmaader betingede
forsk. Retninger af de frembragte
Luftstrømninger i Oplagsrummet taler snart for den ene,
snart for den anden af dem; under alle
Omstændigheder er Luftbevægelsen ved K. med
naturlig Cirkulation temmelig langsom. Dette
gør nu intet, naar det kun drejer sig om at
afkøle de lagrede Varer; men skønt K. med
kunstig Cirkulation er ret kostbare, maa
saadanne Anlæg foretrækkes, naar det foruden om
en Afkøling ogsaa drejer sig om at tørre Luften
og dermed atter Varerne, i alt Fald paa deres
Overflade. I tør Luft fordærves f. Eks. slagtet
Kød ikke saa let som i fugtig; men man ønsker
dog ikke en meget kraftig Udtørring i
Kødoplag, da derved kan lides betydeligt Vægttab.
Spørgsmaalet om den rette Fugtighedsgrad af
Luften i Oplagsrum er da ogsaa endnu meget
omtvistet. Ved K. med kunstig Cirkulation
anbringes — sædvanlig ved Loftet — i
Oplagsrummet en Afgangs- og en Tilførselsledning for
Luften, begge forsynede med fornødne
Aabninger, og begge nutildags sædvanlig af
imprægneret Træ. og ved en Ventilator suges saa
Luften fra Oplagsrummet gennem
Afgangsledningen og blæses gennem et særligt, mindre
Kølekammer tilbage gennem Tilførselsledningen.
Anbringes paa Afgangsledningen, mellem
Oplagsrum og Ventilator, en, under alm. Forhold
tillukket, Grenledning, der kan sættes i
Forbindelse med det fri, vil man, naar det
undtagelsesvis maatte ønskes, gennem den kunne suge
frisk Luft ind i Kølekammeret og derfra blæse
den ind i Oplagsrummet. I Kølekammeret kan
Luften afkøles ved kunstig, fuldkommen tør Is,
hvorved bevirkes, at Vanddampene i Luften
slaar sig ned som fast Is, men sædvanlig afkøles
den ved direkte Berøring med en Saltopløsning
med Temperatur under 0°; Luftens Fugtighed
slaar sig da ned i Opløsningen. Denne kan
strømme ned ad faste Vægge, som man, for
at give dem stor Overflade paa et forholdsvis
lille Rum, har gjort skrue- ell. bølgeformede.
Man har ogsaa Apparater med roterende,
lodretstillede, tæt ved hinanden siddende, store
cirkulære Blikskiver, dér dypper omtr. til
Midten i Saltopløsning. Luften stryger hen mellem
dem og kommer saaledes i inderlig Berøring
med de tynde Lag af Opløsningen, der ved
deres Omdrejning følger med dem. Endelig
anvender man hyppig »Regnkølere«. Luften
strømmer ved dem gennem en faldende Regn af
Draaber af Saltopløsning. Hvorledes en
Afkøling med Ventilation kan iværksættes, forstaas
let efter det foregaaende. I Lighuse foretages
undertiden blot en Luftafkøling; ofte
iværksættes dog alene ell. tillige en særlig Afkøling af
de Kister ell. Montrer, hvori Ligene er
anbragte. Oplagsrum, i hvilke Luften skal afkøles,
maa omhyggelig beskyttes mod Indtrængning
af Fugtighed, dels fordi Luften sædvanlig bør
