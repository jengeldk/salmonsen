duftende; de har 5 fri og stjerneformet
udbredte Kronblade og 5—10 Støvdragere.
Frugten er en paa langs furet Kapsel med smaa,
ringede Frø. 3 Arter. <i>L. palustre</i> L. (<sp>Post</sp>,
norsk <sp>Finmarkspors</sp>) bliver 0,50—1,25 m
høj og har hvide Blomster. Den vokser i det
nordlige Europa og Asien, i Danmark findes
den ikke mere, og i Norge er den kun sjælden;
den findes her i Skovmoser i det østlige og i
Finmarken. Bladene var tidligere officinelle; de
bruges undertiden som en Art Te og i St f.
Humle.
<i>A. M.</i>
</chapter>

<chapter name="Ledvædske">
<b>Ledvædske,</b> se <sp>Led</sp>.
</chapter>

<chapter name="Ledøie Kirke">
<b>Ledøie Kirke,</b> i Smørum Herred, Kbhvn's
Amt, er en i sit Slags enestaaende
Kirkebygning i Danmark. Den bestaar i sin opr.
Skikkelse af Skib og Kor, opførte vistnok i Beg. af
13. Aarh. i Rundbuestil af røde Mursten med
en indvendig Beklædning af Kridtstenskvadre;
i den senere Middelalder er der tilføjet et
Taarn, hvis Underrum nu tjener som
Vaabenhus. Skib og Kor, der begge har Kvadraten til
Grundform, er byggede som Dobbeltkirke med
to lige høje Stokværk. Midt i Underkirkens
Skib staar i Firkant 4 smukke Granitsøjler,
hvorfra et System af 8 Hvælvinger er spændt
over til Skibets Begrænsningsmure, medens
Firkanten mellem Søjlerne aabner sig frit op til
andet Stokværk. Ved en slank Triumfbue staar
Underkirkens Skib i Forbindelse med dens
overhvælvede Kor, der indeholder Alterbord med
et nyt Krucifiks i romansk Stil. Overkirken, til
hvilken Adgangen sker ad en Vindeltrappe i
Skibets sydvestlige Hjørne, er indrettet paa
tilsvarende Vis; de 4 Søjler i Skibets Midte
bærer dog her et System af 9 Hvælvinger, idet
Midtpartiet er lukket foroven. Atter her aabner
en Bue sig ind til et Kor (med Alterbord,
hvorpaa Krucifiks). I Aarh.'s Løb er Kirken
blevet meget mishandlet og forandret, men
fremtræder nu efter en 1887—92 foretaget grundig
Restaurering (Arkitekt H. B. Storck) i det
væsentlige i opr. Skikkelse. — Den
ejendommelige Planform og Anordning viser, at Kirken
fra først af har været Gaardkirke ved en
umiddelbart V. f. liggende Herregaard,
saaledes at Overkirken var bestemt for
Herremanden og hans Familie, Underkirken for
Husfolkene. Forbilledet er formentlig at søge i
Tyskland, hvor der i den tidligere Middelalder
flere Steder rejstes tilsvarende Dobbeltkapeller.
(<sp>Litt</sp>.: <sp>J. L. Ussing</sp>, »L. K. og de tyske
Dobbeltkapeller« [1879]; <sp>J. B. Løffler</sp>,
»Udsigt over Danmarks Kirkebygninger«, S. 242 ff.;
<sp>J. P. Jørgensen</sp>, »L. K. før og nu« [1892]).
<i>C. Ngd.</i>
</chapter>

<chapter name="Lee (By)">
<b>Lee</b> [£i.], By i den nordamer. Stat
Massachusetts ved Housatonic med Papirfabrikker og
Marmorbrud. (1910) 4100 Indb.
<i>G. Ht.</i>
</chapter>

<chapter name="Lee (Flod)">
<b>Lee</b> [£i.], Flod i det irske Grevskab Cork,
kommer fra den lille Sø <sp>Gouganebarra</sp> og
udmunder i Havnen ved Cork.
<i>N. H. J.</i>
</chapter>

<chapter name="Lee, A.">
<b>Lee</b> [£i.], <sp>A.</sp>, se <sp>Shakers</sp>.
</chapter>

<chapter name="Lee, Frederick Richard">
<b>Lee</b> [£i.], <sp>Frederick Richard</sp>, eng.
Landskabsmaler, f. 1798 i Barnstaple, d. 1879
i Kap, 1838 optaget som Akademimedlem, har
malet en stor Mængde Landskaber (særlig fra
England og Skotland), hvortil som Regel S.
Cooper har leveret Staffagen. Flere af L.'s
Billeder ses i Londons National Gallery og South
Kensington Museet.
<i>A. Hk.</i>
</chapter>

<chapter name="Lee, Nathaniel">
<b>Lee</b> [£i.], <sp>Nathaniel</sp>, eng. dram. Forf.,
(c. 1653—92), gik i Westminster Skole og
studerede i Cambridge, levede derefter i London
som Skuespiller og Skuespilforfatter, blev
meget drikfældig, tilbragte 4 Aar paa en
Sindssygeanstalt, kom sig delvis og henlevede sine
sidste Aar i Elendighed. Hans første Skuespil,
<i>Nero</i>, <i>Emperor of Rome</i> udkom 1675,
<i>Sophonisba and Gloriana</i> 1676; hans betydeligste
Værk <i>The Rival Queens</i>, en Tragedie i
Blankverse, 1677. Han samarbejdede med Dryden i
<i>Ødipus</i> 1679 og <i>The Duke of Guise</i> 1682. Ved
Siden af megen tom Svulst rummer hans
Diktion hist og her en Del Skønhed. (<sp>Litt</sp>.: <sp>T.
Lundbeck</sp>, »Dryden som Tragediedigter«
[Kbhvn 1894]).
<i>(T. L.). I. O.</i>
</chapter>

<chapter name="Lee, Richard Henry">
<b>Lee</b> [£i.], <sp>Richard Henry</sp>, nordamer.
Statsmand (1732—94), Sønnesønssøn af en
Richard L., som 1650 p. Gr. a. royalistisk Sindelag
udvandrede til Amerika. L. valgtes 1757 til
Medlem af Virginias Repræsentantforsamling og
virkede der fra 1765 sammen med det
demokratiske Parti under Patrick Henry mod
Englands Fordring paa Ret til at lægge Skat paa
Kolonierne. Til Kongressen i Philadelphia 1774
skal L. have udkastet Ideen. Han var Medlem
af denne Kongres og forfattede de tvende
Adresser, til det nordamerikanske Folk og til
det britiske. Paa Kongressen 1776 forfattede han
Skrivelsen til det eng. Folk, og 7. Juni 1776
foreslog han paa Virginiens Vegne i et
overordentlig veltalende Foredrag, at Kongressen
skulde erklære de forenede Kolonier for
fuldstændig uafhængige af Moderlandet. Under
selve Krigen virkede han mest i sin Hjemstavn;
1784 var han Kongressens Præsident og havde
1789—92 Plads i Senatet, hvor han, skønt opr.
Modstander af det føderalistiske System, varmt
understøttede Washington's Styrelse, særlig
hans Udenrigspolitik.
<i>E. E.</i>
</chapter>

<chapter name="Lee, Robert Edmond">
<b>Lee</b> [£i.], <sp>Robert Edmond</sp>, amer.
General, f. 1807, d. 1870. Han fik sin militære
Uddannelse i
Westpoint
1825—29 og
henledte som
Ingeniørofficer i
Krigen mod
Meksiko
Opmærksomheden
paa sig.
1852—55 var han
som Oberst
Ferstander for
Militærakademiet
i
Westpoint og
foretog under
Krim-Krigen
en Rejse til
Europa i
militærvidenskabeligt Øjemed.
Ved Udbrudet af Borgerkrigen, 1861 stillede L., der
tilhørte det virginske Aristokrati, sig paa

<img>R. E. Lee.</img>
