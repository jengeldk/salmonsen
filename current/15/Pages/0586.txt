d.), ell. fra betændte Saar i Omfanget af Ledet
eller fra Betændelse i Knoglerne
(<sp>Benmarvsbetændelse</sp>) forplanter sig ind i
Ledet, ell., hvad der er hyppigst, gennem
Blodet føres til Ledet fra Betændelsesprocesser
andre Steder i Legemet (f. Eks. Pyæmi,
Gonorre, Gigtfeber). Den akutte L. er ledsaget af
høj Feber, og der er meget stærke Smerter.
Der opstaar en betydelig Ansamling i Ledet.
Ved de godartede Former bestaar
Ansamlingen af en vandagtig Vædske, medens den ved
de mere ondartede Tilfælde dannes af Materie.
Forløbet er meget forsk., de lettere Tilfælde
kan under passende Behandling
(Sengeleje, Omslag, Medikamenter), ende med
fuldstændig Helbredelse, medens de sværere
Tilfælde, navnlig hvor der er Materiedannelse i
Ledet, fordrer operativ Behandling, og let fører
til, at Ledet bliver stift. En ikke infektiøs Form
af akut L. er <i>Arthroitis urica</i> (se <sp>Gigt</sp>,
<sp>Podagra</sp>).

De mere kroniske Former af L. danner
et broget Billede af meget forsk. Lidelser.
Nogle af disse omtales andet Steds. <sp>Den
tuberkuløse L.</sp> (se <sp>Ledtuberkulose</sp>), <sp>den
syfilitiske L.</sp> (se <sp>Syfilis</sp>),
<sp>Ledevand</sp> (s. d.).

Den <sp>kroniske Ledgigt</sp> (<i>Polyarthroitis
rheumatica</i>) er en Sygdom, som især angriber
yngre Kvinder; mange Led angribes af
Lidelsen, især de smaa Led i Hænder og Fødder.
Det er en meget smertefuld Sygdom, der
kommer en betydelig Stivhed og ofte bøjede og
skæve Stillinger af de angrebne Led. Selv om
der vel kan opnaas Bedring af Tilfældene ved
Behandling, har Sygdommen i Reglen en
sørgelig Tendens til Fremadskriden. <sp>Den
deformerende L.</sp> (<i>Arthroitis deformans</i>) optræder
paa forsk. Maade. Den kan saaledes være en
Følgetilstand efter betændelsesagtige ell.
traumatiske Ledtilfælde, angriber da kun et enkelt
Led. Den kan, ligesom den kroniske Ledgigt,
angribe en Mængde Led. Den findes hos ældre
Mennesker, især saadanne, som har arbejdet
strengt. En særlig Form angriber Hofteledene
hos gl. Mennesker (<i>malum coxæ senile</i>).
Lidelsen angriber især Ledenderne, saaledes at
Ivedfladerne forandrer Form. Ledets
Bevægelighed indskrænkes betydelig, og der er i Reglen
en hel Del Smerter. Ofte optræder der
Vandansamlinger i de angrebne Led, og i en Del
Tilfælde opstaar der Ledmus (s. d.).
Sygdommen har Tendens til stadig Fremadskriden.
Bedring kan i Reglen opnaas, i det mindste
for en Tid, ved Behandling med Bade og
Massage. I sjældnere Tilfælde bliver der Tale om
Operation.

Efter svære Forvridninger af Ledene eller
efter Ledfrakturer opstaar der undertiden en
kronisk L. med Fortykkelse om Ledet og
betydelig Stivhed af dette, og som oftest mange
Smerter (<sp>traumatisk</sp> <i>Arthroitis</i>). Lidelsen
er meget haardnakket og efterlader, trods
Behandling med Bade og Massage, ofte med en
betydelig Invaliditet.
<i>V. Sch.</i>
</chapter>

<chapter name="Ledbury">
<b>Ledbury</b> ['£edbər<sub>i</sub>], gammeldags By i det
vestlige England, Herefordshire, ligger 22 km
Ø. f. Hereford og har en normannisk Kirke,
Alderdomshjem (Katarina-Hospital, grundlagt
1232). (1921) 3152 Indb.
<i>N. H. J.</i>
</chapter>

<chapter name="Ledbælg">
<b>Ledbælg</b> (bot.) kaldes en saadan Bælg, i
hvilken Frøene ved Tværskillevægge er
adskilte fra hinanden, f. Eks. hos <i>Cassia</i>; hos
visse Planter løsner de enkelte Led sig fra
hverandre ved Modenheden, og L. bliver da
en Ledfrugt; f. Eks. hos Fugleklo.
<i>(V. A. P.). A. M.</i>
</chapter>

<chapter name="Leddedukke">
<b>Leddedukke</b> (<sp>Lededukke</sp>), se
<sp>Mannequin</sp> og <sp>Gliedermann</sp>.
</chapter>

<chapter name="Leddyr">
<b>Leddyr</b> (<i>Arthropoda</i>, <i>Articulata</i>). Til L.
henføres altid de 4 store Klasser: Kræbsdyr,
Tusindben, Edderkopper og Insekter; p. Gr. a.
den umiskendelige Lighed, der i fl. Henseender
findes mellem Ledormene (<i>Annelida</i>) og L.,
henførtes Ledormene allerede af Cuvier til L.,
og denne Opfattelse har til Stadighed sine
Talsmænd. Ligeledes betragtes den mærkelige
Gruppe <i>Onychophora</i> (s. d.) (<i>Peripatus</i>) af alle
dem, der anser denne Gruppe for L., for en
Klasse, sidestillet med de øvrige førstnævnte
fire Leddyr klasser; i den flg. Karakteristik af
Leddyrrækken tages der kun Hensyn til disse
fire.

L.'s Legeme falder ligesom Ledormenes i et
Antal Led, Ringe ell. Segmenter, men medens
disse hos Ledormene, naar særlig de første
Segmenter undtages, og naar der ses bort fra
visse mindre væsentlige Ejendommeligheder og
enkelte, særlig specialiserede Former,
gennemgaaende er af en ensartet Bygning, slutter hos
L. de enkelte Ringe sig sammen til større, mere
ell. mindre skarpt afsondrede Legemsafsnit med
ganske forsk. Udseende og Funktioner. I Alm.
udsondres tre Afsnit: Hoved (<sp>Caput</sp>), Bryst
(<sp>Thorax</sp>) og Bagkrop (<sp>Abdomen</sp>),
dannede af et forsk. Antal sammensmeltede Ringe.
Saaledes bestaar Hovedet antagelig overalt
mindst af 5 Ringe, men hyppig smelter et forsk.
Antal Brystringe sammen med Hovedet til et
saakaldet Cephalothorax, og denne
Sammensmeltning kan, som hos de ægte Edderkopper,
være saa fuldstændig, at Legemet kun falder i
to Partier, et Cephalothorax og en Abdomen;
hos Miderne endelig smelter disse to Partier
endog sammen til eet. Segmentantallet i Thorax
svinger inden for vide Grænser, og
Sammenvoksningen mellem de enkelte Ringe er hyppig.
Tilsvarende Forhold er sjældnere, hvad
Legemets sidste Afsnit, Bagkroppen, angaar, og
dette Parti har i højere Grad end de to
foregaaende bevaret de primitive Forhold, hvad
Segmenteringen angaar. Ligesom hos
Ledormene er Segmenterne udstyrede hver med et Par
Lemmer ell. Vedhæng, men medens disse hos
Ledormene kun er korte uleddede
(Parapodier), er de hos L. vel udviklede og leddede. I
Forbindelse hermed staar det Forhold, at
Ledormenes Bevægelse væsentlig foregaar ved
Forskydninger af de enkelte Ringe og ved at bugte
Kroppen, hvorimod Bevægelsen hos L.
hovedsagelig foregaar ved Hjælp af Lemmerne. Det
opr. Forhold, at der til hvert Segment svarer
et Par Lemmer, findes saa godt som aldrig;
næsten altid mangler et større ell. mindre
Antal Led Lemmerne; saaledes er f. Eks.
Insekternes Bagkrop paa enkelte Undtagelser nær
lemmeløs.
