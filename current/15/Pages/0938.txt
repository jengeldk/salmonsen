hæver <i>Revenue building</i> (Finansbygningen) sin
Façade i en Længde af 142 m. Af andre
offentlige Bygninger maa nævnes Posthuset (1899),
Kornbørsen (1853), Bomuldsbørsen (1907) og
Dokforvaltningens Hus (1907). Medens L.
saaledes er rig paa store profane Bygninger, har
ingen af dens 150 Kirker større arkitektonisk
Værdi; den ældste er St Nicholas. 1904 nedlagde
Kong Edward VII Grundstenen til L.'s
Domkirke, som menes at skulle blive den største
i Landet. Byen har adskillige smukke offentlige
Parkanlæg, saaledes i S. <i>Sefton Parc</i> (160 ha),
<i>Toxteth Parc</i>, der er næsten lige saa stor, og
den mindre <i>Princes Parc</i>, i Midten <i>Newhams
Parc</i> og en smuk botanisk Have forenet med
<i>Wawertree Parc</i> samt endelig mod N. <i>Stanley
Parc</i>. Kirkegaarden St James er et gl.
Stenbrud, der minder om Paris' Katakomber. I L.
findes en Mængde højere videnskabelige
Anstalter, i Spidsen for hvilke Univ. staar. Dette
oprettedes 1881 og dannede 1884—1903 et
<i>University College</i> af Victoria Universitetet, der
desuden bestod af <i>Colleges</i> i Leeds og Manchester.
1903 blev det selvstændigt Univ. med 5
Fakulteter: <i>Faculty of Arts</i>, <i>F. of Science</i>, <i>F. of
Medicine</i>, <i>F. of Engineering</i> og <i>F. of Law</i>.
4 store Latinskoler, 2 medicinske Skoler i
Forbindelse med Hospitalerne, et kat. Seminarium,
et kat. Lærerseminarium, en
Arbejderdannelsesforening (<i>Mechanics Institute</i>), Bibliotek, bot.
og zool. Have, astr. og meteorol. Observatorium,
som grundlagdes 1845, og hvis Udgifter
bestrides af <i>Mersey Docks</i> and <i>Harbour Board</i>. Til
Observatoriet er knyttet en seismogr. Station
(grundl. 1900). Af de talrige
Velgørenhedsanstalter fremhæves to store Hospitaler,
Sindssygehospital, Blinde- og Døvstummeinstitutter, det
store <i>Sailors Home</i> (Sømandshjem), hvor man
herbergerer Matroser for en moderat Pris,
Natasyl for Husvilde, storslaaede Fattighuse, fl.
Badeanstalter. Der er gjort store Arbejder for
at forsyne Byen med godt Drikkevand,
saaledes kan fremhæves det store Arbejde,
hvorved <i>Lake Vyrnwy</i> i Wales er blevet
Hoved-Vandreservoir, hvortil Vandet fra forsk. Floder
ledes i Tunneler; dette Arbejde aabnedes 1910.
