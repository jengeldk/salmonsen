Næringslovens Forskrifter). At Vederlaget
overstiger det solgtes Værdi, gør selvfølgelig ikke
Salget ugyldigt (se <sp>Læsio enormis</sp>), da
ellers Livsnerven i al Handel,
Spekulationsmomentet, vilde overskæres.

Om Køberens og Sælgerens gensidige
Rettigheder og om de Modifikationer, som disse
senere kan undergaa, gælder i det hele de alm.
Kontraktregler, der netop ofte særlig har K.
og Salg for Øje, se <sp>Kontrakt</sp>,
<sp>Kontraktsbrud</sp>, <sp>Mora</sp>, <sp>Mangler</sp> o. s. v. Sælgerens
Pligt gaar ud paa at yde den aftalte Ting til
aftalt Tid og paa aftalt St., og Køberens Pligt
paa at betale den aftalte Købesum. Gaar
imidlertid Tingen, uden Ansvar for Sælgeren,
tilfældig til Grunde, inden Købesummen er betalt,
opstaar det vigtige og ofte tvivlsomme
Spørgsmaal, om Køberen da lige fuldt er pligtig at
udrede Købesummen, uanset at han ikke faar
Tingen, ell. m. a. O., om det er ham ell.
Sælgeren, hvem Tingens Undergang skal gaa ud over,
ell. som skal bære Risikoen for Tingen
(<i>periculum rei</i>). Herom bestemmer Købelovens § 17,
at Sælgeren bærer Faren for Sagsgenstandens
hændelige Undergang ell. Forringelse, indtil
Levering har fundet St., dog at, hvor Købet
angaar en bestemt Genstand, som skal hentes
af Køberen, og Tiden er inde, da den iflg.
Aftalen skal hentes. Køberen maa bære Risikoen
og altsaa betale Købesummen, selv om
Genstanden hændeligt er gaaet til Grunde ell. forringet.
Oversidder Køberen Betalingstiden, har han i
Handelskøb at svare 6 % aarlig Rente af
Købesummen, mens han i andre K. har at svare 5
% aarlig Rente fra den Dag, da Betaling
skulde være erlagt.

M. H. t. den egl. Vareomsætning har der her
som overalt uddannet sig særlige handelsretlige
Regler, der, skønt de i det væsentlige hviler paa
de alm. Kontraktregler, dog klarere og
skarpere end disse præciserer Parternes Rettigheder
og Pligter i de enkelte Situationer, der idelig
og idelig forekommer i det indenrigske og
mellemrigske Handelssamkvem. I de fleste Lande
er disse Regler, der p. Gr. a. Handelens
internationale Karakter er afslebne til en materielt
set mere ell. mindre international Ret, optagne
i særlige Handelslovbøger, se <sp>Handelsret</sp>,
men selv i de skandinaviske Lande, hvor dette
ikke er Tilfældet, og Handelsretten kun paa
spc. Omraader er kodificeret, har lgn. Regler i
vidt Omfang vundet Gyldighed ved
Handelssædvane, og flere af dem er nu optagne i
Købeloven. Disse Regler, der slaar fast, hvad
der handelsretlig skal forstaas ved <i>naturalia
negotii</i>, ved de under gængse Formler
indgaaede Handeler, løber navnlig ud paa — for at
afskære Tvivl og Vidtløftighed — som Regel at
anse enhver Misligholdelse som væsentlig, hvad
særlig gælder Varens Kvalitet — Varen skal i
hvert Fald være Handelsvare af middelgod
Kvalitet —, samt at fordre, at Køberen, naar han
p. Gr. a. Mangler vil refusere Ydelsen, straks
skal reklamere, da han ellers fortaber
Indsigelsen. I øvrigt afsluttes saadanne Handeler
jævnlig ved autoriserede Mæglere, hvis Slutsedler
har en særegen Beviskraft (se <sp>Mægler</sp>), og
sker ofte, saaledes f. Eks. ogsaa i Kbhvn, ved
Udfyldning af ell. Henvisning til særlig
vedtagne Formularer til Slutsedler for visse vigtigere
Handelsbrancher (Korn, Foderstoffer, Smør,
Sædfrø), efter hvilke Formularer undertiden bl.
a. visse Tvistigheders Afgørelse henvises til de
af Handelssstanden organiserede Bedømmelses-
og Voldgiftsudvalg (<sp>Arbitrage</sp>).

Som særlige Arter af K. og Salg kan foruden
de Handeler, hvorved Sælgeren har forbeholdt
sig Ejendomsretten over det solgte, indtil visse
Vilkaar er opfyldte fra Køberens Side (se
<sp>Ejendomsforbehold</sp>), nævnes <sp>K. paa
Prøve</sp> ell. paa Besigtigelse, hvorefter
Køberen inden en vis Frist kan træde tilbage, naar
han føler sig brøstholden ved Kontrakten, jfr.
Købelovens § 60, <sp>Salg efter Prøve</sp>,
hvorefter Ydelsen skal svare til Prøvens Egenskaber,
samt <sp>K. paa Levering</sp> ell.
<sp>Leveringskøb</sp> (Tidskøb, Terminskøb, i Modsætning til
Dagkøb), hvorefter Varen skal leveres senere
for en allerede nu aftalt Pris. Denne Handel vil
ofte være afsluttet som ren og skær
Spekulation, for Køberens Vedk. i Prisstigning, for
Sælgerens i Prisfald, og betragtes derfor ofte med
særlig Ugunst fra Lovgivningens Side (se
<sp>Leveringsforretning</sp>,
<sp>Terminsforretning</sp> og <sp>Differenceforretning</sp>).
Endelig skal bemærkes, at de i Art.:
<sp>Afbetalingsforretning</sp> omtalte under
Overvejelse værende nye Lovregler nu er givne ved
Lov om Afbetaling af 8. Maj 1917.
<i>K. B.</i>
</chapter>

<chapter name="Købebrev">
<b>Købebrev,</b> den skriftlige
Overdragelsesretshandel, hvorved et egl. Køb fuldbyrdes.
Sædvanligt kaldes det <sp>Skøde</sp>, s. d., et Udtryk, som
dog ogsaa omfatter Overdragelsesretshandler,
hvis Formaal er Mageskifte ell. Gave.
<i>K. B.</i>
</chapter>

<chapter name="Købejord">
<b>Købejord.</b> Herved forstodes i den ældre
danske Ret Jord, som Ægtefæller havde erhvervet
ved Køb efter Ægteskabets Indgaaelse. Al
anden Jord, ogsaa den, som nogen af dem havde
erhvervet ved Køb, før Ægteskabet blev
indgaaet, kaldtes for Arvejord. Sondringen havde
indtil D. L. den Bet., at kun K. var i Fællig
mellem Ægtefællerne, medens Arvejorden var
Særeje. Dog regnedes Købstadjord siden 16.
Aarh. for Løsøre og var som saadant altid fælles.
<i>P. J. J.</i>
</chapter>

<chapter name="købe Katten i Sækken">
<b>købe Katten i Sækken.</b> Udtrykket betegner
nu: at handle ubeset, uden at have undersøgt
den tilbudte Vare, af hvilken Grund man er
særlig udsat for at blive snydt. Talemaaden
synes at hentyde til en gl Folketro, som gaar
ud paa, at man kan erhverve sig en
»Vekseldaler« (en Mønt, som altid vender tilbage til
Ejermanden) ved at putte en Kat i en Sæk og
bringe den til Kirken ved Midnatstid. Man skal
hoppe 3 Gange baglæns om Kirken paa eet
Ben og, hver Gang man kommer til Døren,
blæse ind i Fandens Navn. Tredie Gang
kommer han, og man holder da Sækken frem og
spørger, om han vil købe et <sp>Lam</sp>. Han kyler
en Mønt til Betaling (Vekseldaleren) og giver
sig straks til at løse op for Sækken; det gælder
da om at have bundet saa mange Knuder, at
han ikke faar løst op for den, inden man er ude
af Kirkegaarden; ellers er man fortabt, naar
han opdager, at han har købt »Katten i
Sækken«. I øvrigt er Udtrykket kendt ogsaa paa
