vanskeligste Bjergveje. Den enkelte har paa Vejen
fuld Frihed til at æde, drikke og gaa, som den
har Lyst; kun nogle faa Førere og Hyrder følger
med. Mere end 20—25 km Dagen naar de dog
ikke. Navnlig til at bære Sølvet ned fra
Minerne ved Potosi har de været meget brugte;
300000 L. angaves at være beskæftigede ved
dette Arbejde; men først har Æsler og
Muldyr, senere Jernbaner mere og mere fortrængt
dem. — <sp>Paka</sp>'en ell. <sp>Alpaka</sp>'en (<i>A. pacos</i>
L.) (Fig. 3) er den mindste Form, af Størrelse
som et Faar. Den er fint bygget, men den
skjules næsten helt af den indtil 12 cm lange Uld,
der dækker den fra Isse til Fod. Farven meget
varierende, snart helt sort, snart hvid ell. brun.
Den holdes i halvvilde Flokke paa
Græsgangene i 4—5000 m's Højde i Peru og Bolivia;
kun naar de skal klippes, drives de ned til
Landsbyerne. Kødet spises vel, men det er den
overordentlig bløde, fine Uld, der giver Dyret
Værdi; der udføres fra Peru for omtr. 2 Mill.
Kr Lamauld om Aaret, væsentlig af denne
Art. Forsøg paa at akklimatisere den i Europa
og Australien har atter og atter vist sig
frugtesløse, de synes kun at kunne trives i deres
hjemlige Bjerge. — <sp>Vikunna</sp>'en (udtales
Vikunja) (<i>A. vicunna</i> Cuv.), den anden vilde
Form, er mindre, finere og slankere end
Huanako'en, men har et kortere og tykkere
Hoved; dens bløde, hvide Haar paa Forbrystet
stærkt forlængede, Ryggen rødgul, Halsens
Underside og Benenes Indersider lysegulbrune;
Halens Underside næsten nøgen. I Levemaade
ligner de hinanden meget, kun er Vikunnaen
et mere udpræget Bjergdyr, Andes-Kædens
Gemse. I Egnene helt oppe ved den evige Sne
fra Ækvator og til midt i Bolivia er de ikke
sjældne, og de jages her ivrig for Kødets og
Uldens Skyld. Navnlig er denne værdifuld,
noget af det fineste og blødeste, man kan faa,
men den er kort; de dræbes heller ikke altid
paa Jagten, men fældes med Slynge om
Benene og klippes. I Brasiliens Knoglehuler har
man fundet Levninger af Nutidens Lamaarter,
men <sp>uddøde Former</sp> findes i øvrigt ikke
sjælden i pleistocene Lag helt op i
Nordamerika. Hyppig henføres de til selvstændige Slægter
som <i>Palauchenia</i>, hvortil <i>P. magna</i> af en
Kamels Størrelse henregnes, <i>Hemiauchenia</i>,
<i>Holomeniscus</i> o. fl., der dog væsentlig kun afviger
fra Slægten L. ved de uægte Kindtænders Form
og Tal.
<i>(M. Ml.). R. Hg.</i>

<img>Fig. 2. Lama (<i>Auchenia lama</i>).</img>

<img>Fig. 3. Paka (<i>Auchenia pacos</i>).</img>
</chapter>

<chapter name="Lama (Flonel)">
<b>Lama,</b> en Slags meget løst vævet, kun lidt
valket, glat ell. kipret Flonel, der sædvanlig
benyttes til For, Kapper o. l. Halvulden L. med
Bomuldskæde kaldes sædvanlig
<sp>Beederwand</sp>.
<i>K. M.</i>
</chapter>

<chapter name="Lamachos">
<b>Lamachos</b> [-kås], athenisk Hærfører i den
peloponnesiske Krig. Han var en tapper Soldat
og, hvis man kan tro Aristofanes, som spotter
ham stærkt, en af de ivrigste Førere for det
Parti, der ønskede Krigen fortsat til det
yderste. Han var en af Førerne paa Toget mod
Syrakus, men faldt 414.
<i>H. H. R.</i>
</chapter>

<chapter name="Lamaïsme">
<b>Lamaïsme</b> (af tibetansk <sp>Lama</sp> ɔ: Munk,
Præst) er Betegnelsen for den Form, som den
nordlige Buddhisme har udviklet sig til, særlig
i <sp>Tibet</sp> og omliggende Distrikter (jfr
<sp>Dalai-Lama</sp>), hos Mongolerne og Kalmukkerne.
Efter <sp>Açoka</sp>'s Tid synes Buddhismen at have
udbredt sig til <sp>Baktrien</sp>, <sp>Oxuslandene</sp>,
<sp>Khotan</sp>, <sp>Uigurerne</sp> (maaske fra Kina),
o. s. v. og mod V. til <sp>Persien</sp>, hvorfra den
under <sp>Sassaniderne</sp> trængtes tilbage af
<sp>Zoroaster</sp>'s Lære; men allerede paa
<sp>Hiuen-Thsang</sp>'s Tid var den i disse
Lande dels forsvunden, dels i stærk Tilbagegang,
og dette var endog Tilfældet i det
<sp>nordvestlige Indien</sp> og <sp>Kabul</sp>. Snart efter
kom Araberne og fejede Resten boet. — Men
632 sendte den første tibetanske
<sp>cakravartin</sp> (ɔ: enevældig Hersker) Kong
<sp>Ssrong-bTsan-ssGampo</sp> sin Minister til Indien efter
buddhistiske Bøger og fik lavet et tibetansk
Alfabet; hans 2 Dronninger (fra Nepal og Kina)
medførte hver sit Buddha-Billede. Under den
anden <sp>cakravartin</sp> (740—786) indkaldtes
den troldkyndige <sp>Padmasambhava</sp> fra
<sp>Kafiristan</sp>, overvandt de onde Aander og
fik de hellige Bøger oversatte; han indførte
