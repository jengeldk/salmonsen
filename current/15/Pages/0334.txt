omfattende c. 2380 Landbrug. Til Fremme af
Mejeribruget er der siden Beg. af 1890'erne
oprettet <sp>Mejeriforeninger</sp>, der er
Sammenslutninger, ofte amtsvis, af Mejerier; de
virker ved Afholdelse af Smørudstillinger,
Foredrags- og Diskussionsmøder, Fællesindkøb af
Mejeriartikler, Tilvejebringelse af statistiske
Oplysninger vedrørende Mejeribruget m. v. Der
findes nu 23 Mejeriforeninger med i alt 1417
Mejerier. Die har sluttet sig sammen i
provinsielle Foreninger, der atter samvirker i »De
danske Mejeriforeningers Fællesorganisation«
(oprettet 1899). I Forbindelse med
Mejeriforeningerne er der i mange Amter dannet
<sp>Mælkebedømmelsesforeninger</sp>, idet
Mejerierne har sluttet sig sammen med det
Formaal at skaffe renere og bedre Mælk.
<sp>Dansk Mejeristforening</sp> (oprettet
1887), der er en Sammenslutning væsentlig af
Mejeribestyrere, virker bl. a. for Dygtiggørelse
af og Sammenhold mellem Mejeribrugets
Arbejdere.

Ogsaa til Fremme af Plantekulturen er der
dannet specielle Foreninger, af hvilke skal
nævnes
<sp>Sukkerroedyrkerforeninger</sp> og <sp>Frøavlerforeninger</sp>, der hver
for sig har dannet Sammenslutninger for hele
Landet. Endvidere findes der Foreninger for
<sp>Plantning</sp>, <sp>Fjerkræavl</sp>, <sp>Havebrug</sp>
m. v.

Af Foreninger, som staar i Forbindelse med
Landbruget, findes der en Del, hvoraf skal
nævnes <sp>Heste</sp>- og
<sp>Kreaturforsikringsforeninger</sp> samt <sp>Hagl</sp>- og
<sp>Stormskadeforsikringsforeninger</sp>, hvilke
Foreningers Forsikringer beror paa gensidig
Erstatning for Tab henh. paa Medlemmernes Dyr,
ved Haglnedslag paa deres Markafgrøder og
ved Stormskade paa deres alm. Landbygninger;
endvidere
<sp>Ulykkesforsikringsforeninger</sp>, særlig for Landbruget,
<sp>Understøttelsesforeninger</sp> for trængende
Landmænd m. v.,
<sp>Tyende-Præmieforeninger</sp>, <sp>Tyende-Spareforeninger</sp>,
<sp>landøkonomiske
Forskudsforeninger</sp>. Disse sidste ydede Landmændene
Driftskredit i Form af midlertidige Driftslaan til
Dækning af Avlsbrugets løbende Udgifter; de
blev oprettede, efter at der af Statskassen 1898
blev stillet 5 Mill. Kr til Raadighed til Udlaan.
Efter at Tilbagebetalingen af Laanene var
afsluttet i 1916, ophørte mange af Foreningerne,
og kun faa af dem har ønsket at fortsætte
Virksomheden ved Hjælp af Midler, som de
selv har skaffet til Veje. — Endelig findes der
ikke faa Foreninger inden for Landbruget med
<sp>faglig-personlige</sp> Formaal og enkelte
Foreninger med social-økonomiske Formaal.

De Sammenslutninger af Landmænd, der er
baserede paa Fællesdrift ved Tilberedning af
Landbrugets Raafrembringelser, ved Salg af
Produkter og ved Indkøb af dets Hjælpestoffer,
har haft en overordentlig stor Bet. for dansk
Landbrug. Disse L. — de saakaldte
<sp>Andelsforeninger</sp> — er omtalt i en særlig Artikel
(se <sp>Andelsforetagender</sp>). Dette er
ligeledes Tilfældet med
<sp>Husmandsforeningerne</sp>, af hvilke der nu (1922) findes 1162
med c. 81200 Medlemmer, heraf i de
sønderjyske Landsdele 59 Foreninger med c. 5500
Medlemmer.

I Forbindelse med L. skal nævnes de i de
senere Aar oprettede
<sp>Landmandsforeninger</sp>, hvis Formaal væsentlig er at
varetage Landbostandens erhvervspolitiske og
erhvervsøkonomiske Interesser. Oprettelsen af
disse Foreninger begyndte 1915 paa Sjælland
(under Navn af »Gaardmandsforeninger«); det er
Amtsforeninger, og i de fleste af Landets
Amter findes der nu Landmandsforeninger, der
har sluttet sig sammen i »Dansk
Landmandsforening« (oprettet 1917) med et Medlemsantal
af c. 35000. Om L. i <sp>Norge</sp>, se
<sp>Landbrugsselskaber</sp> og <sp>Norge</sp>
(»Landbrug«).
<i>H. M. Knudsen.</i>
</chapter>

<chapter name="Landbrugshandel.">
<b>Landbrugshandel.</b> Landbrugets
Handelsomsætning foregaar dels som Hjemmehandel og paa
Markederne inden for Landets Grænser —, den
indenlandske Omsætning —, dels paa
Verdensmarkederne — den udenrigske Handel. Den
første er for de fleste Landbrug langt den
største; iflg. nyere Opgørelse udgør den
internationale Omsætning med de alm. Kornsorter kun
Vs af den samlede Produktion, medens 7/8
forbruges i Produktionslandene selv. Endog i
Danmark, hvis Udførsel af Landbrugsprodukter
forholdsvis og absolut er meget betydelig,
omsættes der inden for Landets Grænser for langt
større Værdier, end der udføres. Forholdet er
dog her forskelligt for de enkelte Varer, idet
der af visse dyriske Produkter, Smør, Flæsk
og Æg udføres mere, end indenlandsk
Omsætning og Forbrug andrager, medens det
omvendte i udpræget Grad er Tilfældet med de
fleste Planteavlsprodukter. Der har i tidligere
Aarh. vel fundet L. Sted mellem de forsk. Lande,
men p. Gr. a. Kommunikationsmidlernes
Ufuldkommenhed, Staternes Toldpolitik o. a.
Aarsager var den som Regel af ret beskedent
Omfang. Det er først fra 19. Aarh.'s Midte, at man
kan tale om en egentlig international Handel
med Landbrugsprodukter, og i de sidste 2—3
Menneskealdre har ingen Gren af
Verdenshandelen gjort saa store Fremskridt som L.
Trods Landbrugets store tekniske Fremskridt
i 19. Aarh. kan de fleste europæiske Stater nu
ikke længere forsyne sig med de nødvendige
Fødemidler, af hvilke Forbruget er vokset
enormt p. Gr. a. den forøgede Velstand og
Befolkningens Tilvækst, der har søgt til andre
Erhverv end Landbruget, og de fleste Lande
er derfor i stigende Grad nødsagede til at
hente det manglende ved Tilførsler udefra,
særlig fra Østeuropa og de oversøiske Lande. Det
er i 1870'erne, at disses Kornkamre aabnes for
Europa, og i 1880'erne blev deres
Kvægrigdomme saa at sige bevægelige ved
Forbindelsesmidlernes Udvikling og Fragtsatsernes enorme
Nedsættelse, ved den storartede Organisation
af Handelen og en Rk. betydningsfulde
Opfindelser (Frysningsmetoder, Opbevaringsmaader
o. s. v.). I den internationale L. omsættes der
aarlig for Milliarder Kr. Før Verdenskrigen
ansloges Værdien af den internationale
Omsætning med Kornvarer til c. 7 Milliarder, af Kød
og Fedtstoffer til c. 3 Milliarder Kr.
