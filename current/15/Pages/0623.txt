Aktienrechts bis zum Code de Commerce« (1895),
»Das Recht der Aktiengesellschaften« (I, 1898,
II, 1904), »Lehrbuch des Handelsrechts« (1907,
2. Udg. 1913), »Deutsches Handelsrecht«
(I—II, 1909, ny Udg. ved Heinrich Hoeniger,
I, 1921) o. a. Med V. Ring udgav L. en
Kommentar til »Das Handelsgesetzbuch« (I, 1899,
II, 1901, 2. Opl. 1914), med Otto Schreiber 9.
Opl. af Emil Friedberg's »Die
Handelsgesetzgebung des deutschen Reiches« (1912); han var
Medarbejder ved Kæmpeværket »Die
Handelsgesetze des Erdballs«, og efter L. Goldschmidt's
Død 1897 ledede han dennes toneangivende
»Zeitschrift für das Gesamte Handelsrecht
und Konkursrecht«. Under Verdenskrigen
udsendte L. »Der Krieg und die Bestrebungen
auf Vereinheitlichung des Privatrechts« (1915).
L. var Medlem af Videnskabsselskabet i Kria.
(<sp>Litt</sp>.: »K. L., Gedenkworte von Wolfgang
Golther, Hans Wüstendörfer, Hermann Th.
Simon, Fritz Schultz« [Stuttgart 1918]; <sp>Frantz
Dahl</sp> i »Tidsskr. f. Retsvidenskab«, XXXI
[1918], S. 448—52; <sp>Julius von Gierke</sp> i
»Zeitschrift f. das gesamte Handelsrecht und
Konkursrecht« LXXXII [1920], S. 1—26).
<i>Fz. D.</i>
</chapter>

<chapter name="Lehmann, Lilli">
<b>Lehmann</b> ['le.man], <sp>Lilli</sp>, tysk
Operasangerinde (Sopran), f. 24. Novbr 1848 i
Würzburg, debuterede i Prag, kom 1868 til Danzig,
1870 til Leipzig og 1876 til Berlins Opera,
hvortil hun var knyttet i en længere Aarrække.
1886 gik hun til Amerika, hvor hun 1888 ægtede
Tenoristen <sp>Kalisch</sp>, og 1892 vendte hun igen
tilbage til Tyskland. Paa sine mange og
omfattende Koncertrejser besøgte hun bl. a.
Kjøbenhavn, hvor hun optraadte ved de
filharmoniske Koncerter. Medens hun opr. begyndte sin
kunstneriske Løbebane i Soubrettefaget,
udstrakte hun efterhaanden sit
Fremstillingsomraade til at omfatte alle de betydelige dram.
Sopranpartier, gennem Zerlina i »Don Juan«,
Nattens Dronning i »Tryllefløjten«, Dronningen
i »Hugenotterne«, Donna Anna, Fidelio, Norma
lige til de store Wagner'ske Kvindeskikkelser
Isolde og Brynhilde. Sine Studier og Erfaringer
fra Sangkunstens Omraade har hun nedlagt i
forsk. Skr., bl. a. »Studie zu Fidelio« (1904) og
»Meine Gesangskunst« (1912). Hendes Søster
<sp>Marie</sp>, f. 15. Maj 1851 i Hamburg, er
ligeledes Operasangerinde, debuterede i Leipzig
1869 som Anna i »Jægerbruden«, var 1872—73
ansat i Hamburg og 1881—1902 ved Hofoperaen
i Wien.
<i>S. L.</i>
</chapter>

<chapter name="Lehmann, Liza">
<b>Lehmann</b> ['£e<sub>i</sub>m<sub>ə</sub>n], <sp>Liza</sp>, eng. Sangerinde
og Komponist, f. 11. Juli 1862 i London, Datter
af Maleren Rudolf L., optraadte 1884—95 ved
Koncerter, ægtede 1894 Komponisten <sp>Herbert
Bedford</sp> (f. 23. Jan. 1867 i London), og
ofrede sig nu udelukkende for sin
Kompositionsvirksomhed (Operaer, Vokalsager, bl. a. en
Sang-Cyklus <i>In a Persian garden</i>,
Klaverstykker o. s. v.). L. har udgivet en selvbiografisk
Skildring <i>The life of L. L. by herself</i> (London
1919).
<i>S. L.</i>
</chapter>

<chapter name="Lehmann, Max">
<b>Lehmann</b> ['le.man], <sp>Max</sp>, tysk Historiker,
f. 19. Maj 1845 i Berlin, og blev 1888 Prof. i
Marburg, hvorfra han siden kom til Leipzig og
sluttelig til Göttingen. Han har særlig studeret
Tysklands Historie i Napoleonstiden og skrevet
»Scharnhorst« (2 Bd, 1886—87), og »Freiherr
von Stein« (3 Bd, 1902—05). Et Skrift om
»Friedrich der Grosse und der Ursprung des
siebenjährigen Krieges« (1894) rejste en stor Drøftelse
af det heri med megen Skarpsindighed
fremstillede Emne.
<i>Kr. E.</i>
</chapter>

<chapter name="Lehmann, Otto Ludvig Edvard">
<b>Lehmann,</b> <sp>Otto Ludvig Edvard</sp>,
dansk Genre- og Portrætmaler, f. i
Kjøbenhavn 30. Jan. 1815, d. smst. 7. Decbr 1892.
I en Allder af kun lidt over 14 Aar begyndte
han at udstille, og man ventede sig store Ting
af ham, men den omfattende Række af
Folkelivsbilleder, han i en Aarrække frembragte,
fyldestgjorde ingenlunde Forhaabningerne. Han
nød i sin Tid en vis Anseelse, ikke mindst som
Akvarellist, og flere af hans Selskabsbilleder
mangler ikke maleriske Værdier, foruden deres
Interesse som kulturhistoriske Illustrationer.
<i>(S. M.). P. J.</i>
</chapter>

<chapter name="Lehmann, Peter Hinrich Benjamin">
<b>Lehmann</b> ['le.man], <sp>Peter Hinrich
Benjamin</sp>, Maler, f. i Hamburg 27. Novbr
1752, d. i Kbhvn 27. Decbr 1800. Efter en Tid
at have ernæret sig ved at male Portrætter og
Landskaber blev L. ansat som Maler ved en
Porcelænsfabrik i Berlin og senere ved den kgl.
Porcelænsfabrik i Kbhvn, hvor han i Resten af
sit Liv udførte en Mængde kunstneriske
Dekorationsarbejder.
<i>(S. M.). P. J.</i>
</chapter>

<chapter name="Lehmann, Peter Martin Orla">
<b>Lehmann,</b> <sp>Peter Martin Orla</sp>, dansk
Politiker, f. i Kbhvn 15. Maj 1810 som Søn af
den tyskfødte Kollegiedeputerede og senere
Konferensraad M. C. G. L., d. smst. 13. Septbr
1870.
Hjemmets Sprog
var Tysk, og
sin første
Undervisning fik
L. i Skt Petri
tyske Skole,
men gennem
den danske
Moders og
Hjemmets for
en stor Del
danske
Omgangsvenners
Paavirkning
vaktes der
tidlig
udpræget danske
Sympatier hos
ham. 1827 blev
han Student
fra Borgerdydskolen i Kbhvn og 1833 jur.
Kandidat. L.'s smukke og indtagende Ydre, hans lyse
Hoved og tidlig udviklede Veltalenhed maatte
snart gøre ham til en Magt i de Jævnaldrendes
Kreds. Allerede i Studentertiden blev Politik
hans Hovedinteresse, og første Gang, han
fremtraadte for Offentligheden, var, da han 1832 fik
et Studenterfakkeltog til H. N. Claussen i Stand
og som Ordfører hyldede ham paa den liberale
Ungdoms Vegne. I St f. efter sin Faders Ønske
at gaa Embedsvejen forberedte L. sig efter et
Ophold i Tyskland til Advokaturen, idet han i
nogle Aar arbejdede som Sagførerfuldmægtig,
uden at det dog, trods fl. Forsøg, lykkedes
ham at faa Bestalling som Overretssagfører.

<img>P. M. O. Lehmann.</img>
