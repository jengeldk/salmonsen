i og uden for Italien, var <i>I Pagliacci</i>
(»Bajadser«), der opførtes 1892 i Milano. Andre
Operaer af L. har ikke fundet synderlig
Udbredelse, saaledes hverken <i>I Medici, Vie de
Bohème</i> (efter Murger's Novelle) ell. <i>Zaza</i>. En
Opera <i>Roland</i>, hvortil L. — der ogsaa til Tider
har levet i Berlin, hvor han feteredes stærkt
— foranledigedes af Kejser Vilhelm II, faldt
til Jorden ved Opførelsen i Berlin (1904), og
heller ikke med de flg. Operaer havde L.
nævneværdigt Held. L. tilhører som Mascagni,
Puccini o. fl. de saakaldte »Veristers« Gruppe.
Disse har i Tilslutning til de senere Verdiske
Operaer og under Indflydelse af fransk Musik
(Bizet, Massenet) søgt bort fra den ældre,
konventionelle ital. Opera og tilstræbt en vis
brutal Virkelighedsskildring. I »Bajadser«, L.'s
eneste virkelig talentfulde og virkningsfulde
Værk, er Stoffet saaledes taget fra en faktisk
Begivenhed, men den uhyggelige Realistik deri
er tilsat med en god Del Sentimentalitet.
<i>W. B.</i>
</chapter>

<chapter name="Leonforte">
<b>Leonforte,</b> By i det indre af Sicilien, Prov.
Catania, ligger 670 m o. H. paa en Høj over
Dittaino, har Svovl- og Saltgruber, Vin- og
Frugthandel og (1911) 20600 Indb.
<i>C. A.</i>
</chapter>

<chapter name="Leonhard, Carl Georg Rudolf">
<b>Leonhard</b> [le.ånhart], <sp>Carl Georg
Rudolf</sp>, tysk Retslærd, f. 26. Decbr 1851 i
Breslau, d. smst. 1. Jan. 1921, <i>Dr. jur.</i> 1874,
Privatdocent i Berlin 1878, ekstraord. Prof. i
Göttingen 1880, ord. Prof. i Halle a. S. 1884, i
Marburg 1885, i Breslau 1895. L., der var Elev af
Jhering og Ernst Eck, udfoldede navnlig paa
Romerrettens og den borgerlige Rets Omraade
en rig og frugtbar Forfattervirksomhed; ogsaa
Processen laa inden for hans Interessesfære —
»Die Eideszuschiebung in Familienprocessen
nach dem Entwurfe eines bürgerlichen
Gesetzbuchs für das Deutsche Reich« (1890), »Schiffe
als Processparteien« (1912) o. a. Af større
videnskabelig Vægt og Bet. var »Der Irrtum bei
nichtigen Verträgen nach römischem Rechte«
(I—II, 1882—83, 2. Opl. 1907), »Die Universität
Bologna im Mittelalter« (1888), det mærkelige
og æggende »Roms Vergangenheit und
Deutschlands Recht« (1889), »Institutionen des
römischen Rechts« (1894) og Rektoratstalen »Der
Schutz der Ehre im alten Rom« (1902). Paa den
borgerlige Rets Omraade skrev L., foruden en
Mængde Afh. i tyske og fremmede
Tidsskrifter, bl. a. »Der Entwurf eines bürgerlichen
Gesetzbuchs für das deutsche Reich und seine
Beurteilung« (1891), »Die besonderen
Rechtszweige im Entwurfe eines bürgerlichen
Gesetzbuches für das deutsche Reich« (1892), »Die
Anfechtbarkeit der Verträge für das Vermögen
eines Dritten« (1892), »Der Erbschaftsbesitz«
(1899), »Der allgemeine Teil des bürgerlichen
Gesetzbuchs in seinem Einflusse auf die
Fortentwickelung der Rechtswissenschaft« (1900) og
»Das neue Gesetzbuch als Wendepunkt der
Privatrechts-Wissenschaft« (1900). Opr. alene,
senere i Forbindelse med Franz Leonhard udg.
L. fra 1900 en Rk. »Studien zur Erläuterung
des bürgerlichen Rechts«, hvortil han bl. a. selv
bidrog med »Französische Stimmen über das
Deutsche bürgerliche Gesetzbuch als Vorbild
für Civilrechtsreformen« (1906) med særligt
Hensyn til Raymond Saleilles, hvis Værk om
den tyske Lovbog 1905 blev oversat og
offentliggjort af L. Efter Eck's Død udgav og
fuldførte L. dennes »Vorträge über das Recht des
Bürgerlichen Gesetzbuchs« (I—III, 1903—04).
Han var bl. a. Medarbejder ved
Pauly-Wissowa's »Real-Encyclopädie der classischen
Altertumswissenschaft« og leverede enkelte Bidrag
til nordisk »Tidsskrift for Retsvidenskab«.
1907—08 holdt han Forelæsninger ved
Columbia-Universitetet i New York; under
Verdenskrigen udsendte han bl. a. »Amerika während
des Weltkrieges« (1915) og »Die
deutsch-amerikanische Bewegung« (1915). (<sp>Litt</sp>.: <sp>Frantz
Dahl</sp> i »Tidsskrift for Retsvidenskab« XXXIV
[1921], S. 166—71).
<i>Fz. D.</i>
</chapter>

<chapter name="Leonhard, Karl Cæsar von">
<b>Leonhard</b> ['le.ånhart], <sp>Karl Cæsar von</sp>,
tysk Mineralog og Geolog, f. 12. Septbr 1779 i
Rumpenheim ved Hanau, d. 23. Jan. 1862 i
Heidelberg. Efter at have fuldendt sine
Studier i Marburg og Göttingen traadte han 1800
i hessisk Statstjeneste og var bl. a. en kort
Tid Generalinspektør for Domænerne. Efter et
Par Aars Virksomhed i München, hvortil han
var kaldet af det derværende Videnskabernes
Akademi, udnævntes han 1818 til Prof. i
Mineralogi og Geologi ved Univ. i Heidelberg.
Særlig kendt blev han som Lærebogsforfatter;
fremhæves kan hans »Geologie oder
Naturgeschichte der Erde« (5 Bd, 1836—44),
»Grundzüge der Geologie und Geognosie« (3. Udg.
1839) samt »Lehrbuch der Geognosie und
Geologie« (2. Udg. 1846). Ligeledes blev han
bekendt som Udgiver af »Taschenbuch für die
gesammte Miner alogie« (1807—29) samt dette
Værks Fortsættelse, »Jahrbüch für Mineralogie,
Geognosie, Geologie und Petrefactenkunde«,
som han 1830—61 udgav i Fællesskab med H.
G. Bronn.
<i>J. P. R.</i>
</chapter>

<chapter name="Leonhardt, Gerhard Adolph Wilhelm">
<b>Leonhardt</b> ['le.ånhart], <sp>Gerhard Adolph
Wilhelm</sp>, tysk Retslærd, f. 6. Juni 1815 i
Hannover, d. 7. Maj 1880. Med ualm. jur.
Kundskaber forbandt L. en sjælden administrativ og
legislativ Begavelse; hans store Arbejdsevne
tillod ham tillige at udfolde en omfattende
litterær Produktion. 1838 blev L. Auditør ved
Byretten i Hannover, 1842 Advokat, udgav 1843
»Zur Lehre von den Rechtsyerhältnissen am
Grundeigenthum« og senere sin bekendte
»Commentar über das Criminal-Gesetzbuch für das
Königreich Hannover« (I 1846, II 1851). 1848
beskikkedes L. til Referent i Justitsministeriet
og havde som saadan væsentlig Andel i
Halvtredsernes Reformer paa Processens og
Hypotekvæsenets Omraade; 1862 udnævnte
Windthorst L. til Generalsekretær i Justitsministeriet,
1865 blev han Justitsminister i Kabinettet
Bacmeister. Efter Hannovers Indlemmelse i det
Preuss. Monarki blev L. Præsident for
Overappellationsretten for de ny Provinser i Berlin,
s. A. Kronsyndikus og livsvarigt Medlem af
Herrehuset, 1867—79 Justitsminister. Med stor
Energi og fremragende organisatorisk
Dygtighed udfyldte L. denne sin Stilling og knyttede
sit Navn til Gennemførelsen af en lang Rk.
betydningsfulde Lovgivningsarbejder, navnlig paa
Processens og Strafferettens Omraade; han
overdrog saaledes 1868 H. Friedberg at
udarbejde et Udkast til en ny Straffelovbog og
