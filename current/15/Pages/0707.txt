»Semitiske o. fl. Alfabeter« og om »Talordene
i indogermaniske og semitiske Sprog og i
Koptisk« (1835). L. rejste derefter 1835 til Italien,
hvor han fortsatte sine Studier over olditaliske
Sprog, hvoraf
hans 1841
udgivne
<i>Inscriptiones
umbricæ et oscæ</i>
blev en Frugt;
i øvrigt
studerede han her
særlig
Oldægyptisk.
I Rom udgav
L. 1837 <i>Lettre
à Rosellini sur
l'alphabet
hiéroglyphique</i>. 1842 udk.
hans
»Auswahl d.
wichtigsten
Urkunden des
ägypt.
Alterthums« og »Todtenbuch der Ägypter nach dem
hieroglyphischen Papyrus in Turin«. Efter at
han paa Humboldt's og Bunsen's Anbefaling
var blevet Leder af en preuss. arkæol.
Ekspedition til Ægypten, berejste L. Ægypten og
Nubien indtil det gl. Meroe, paa hvilken Rejse
han medtog mange af de bedste ægypt.
Kunstgenstande, han fandt i Ægypten, hvorved han
i høj Grad har beriget Mus. i Berlin. Da han
1846 kom hjem, blev han Prof. i Ægyptisk
ved Univ., 1855 Meddirektør, 1865 Direktør for
det ægypt. Mus., 1850 Medlem af
Videnskabernes Akademi og 1873 Overbibliotekar ved det
kgl. Bibliotek i Berlin. Da han 1866 havde faaet
Nys om, at der var kommet en mærkelig
Indskrift for Dagen i San (Tanis), vel ved et
Jordskred som Følge af en Udgravning, gik
han straks til Ægypten for at være den første
til at udgive den, hvad der lykkedes, om end
Ægyptologen Reinisch fra Wien kom omtrent
samtidig. Indskriften udgav L. i »Das bilingue
Dekret von Kanopus« (1867). 1849 havde L.
udg. »Chronologie der Ägypter«, hvortil
»Königsbuch« (1858) danner en Art Fortsættelse.
1880 udgav han »Nubische Grammatik« med en
indledende Oversigt over Sprogene i Afrika.
En Del Iagttagelser paa sin første store Rejse
har L. udg. i sine »Briefe aus Ägypten,
Äthiopien und Sinai« (1852). Hans mest
fortjenstfulde Værk er det af den preuss. Regering
bekostede store Pragtværk »Denkmäler aus
Ägypten und Äthiopien«, som indeholder et
fortrinligt og righoldigt, kronologisk ordnet Udvalg
af de vigtigste dengang kendte ægypt.
Indskrifter, langt korrektere gengivne end alle
tidligere udgivne hieroglyfiske Indskrifter, et
Værk, som har været til uberegnelig Nytte
for Videnskaben. Hans Optegnelser paa Rejser
og ved Udgravningerne er under Titlen »Text«
blevet udg. 1897—1913 i Autografi med mange
oplysende Illustrationer, af Mus. i Berlin sammen
med E. Naville i Genève, hvem L. havde
overdraget Omsorgen for de af ham efterladte
Optegnelsers Anvendelse og Udgivelse. »Denkmäler«
udk. 1849—60 i 12 Bd. I Akademiets Skr
findes mange værdifulde Afh. af L. om forsk.
ægyptologiske Emner, saaledes om: den første
ægypt. Gudekreds (1851), Oplysninger til
Ptolemæernes Historie (1853), det 12. Dynasti
(1853), det 22. Dynasti (1854), Guderne for de
4 Elementer (1856), Manetho's Historie (1857),
Berøringspunkter med græsk-romersk
Kronologi (1859), Ægypternes Alen (1865), Grundplan
(i en Papyrus i Turin) af Ramses IV's Grav
(1867), de assyriske Eponymlisters
kronologiske Værd (1869), nogle ægypt. Kunstformer
(1871), Metallerne i de ægypt. Indskrifter,
bab.-ass. Længdemaal efter Senkereh-Tavlen (1877).
1865 overtog L. Redaktionen af det af Brugsch
grundede »Zeitschrift für ägyptische Sprache
und Alterthumskunde«, i hvilket man ogsaa
finder fl. vigtige Afh. af L. L. har ogsaa
skrevet værdifulde Undersøgelser om asiatiske
Sprog og Alfabeter, saaledes bl. a.: »Über
chinesische Und tibetanische Lautverhältnisse«
(1861), »Über das Lautsystem der persischen
Keilschrift« (1863), »Über das ursprüngliche
Zend-Alphabet« (1863), »Über die arabischen
Sprachlaute und deren Umschrift« (1861). Et
Spørgsmaal, der særlig var Genstand for hans
Studier, var Tilvejebringelsen af et almindeligt
linguistisk Alfabet, hvorved man kunde
omskrive Lydene i alle Sprog. Hans <i>Standard
Alphabet for reducing unwritten languages and
foreign graphic systems to a uniform
orthography in European letters</i> (1863), hvoraf 1.
Udg. udkom 1855, er et saadant Forsøg,
anvendt paa 120 Sprog. Hans sidste Værk var
»Längenmasse der Alten« (1884). (<sp>Litt</sp>.: <sp>J.
Dümichen</sp>, »Zur Erinnerung an R. L.«
[Strasbourg 1884]; <sp>G. Ebers</sp>, »Richard L.,
ein Lebensbild« [Leipzig 1885]).
<i>V. S.</i>

<img>K. R. Lepsius.</img>
</chapter>

<chapter name="Lepta">
<b>Lepta,</b> se <sp>Lepton</sp>.
</chapter>

<chapter name="Leptcha">
<b>Leptcha,</b> et med Tibetanere og Burmanere
beslægtet Folkeslag. Dets Hovedomraade er
Landskabet Sikkim i Himalaya, men derfra
strækker det sig ind baade i Nepal og Bhotan.
L. er et fredeligt Folk, som ofte har staaet
under deres Naboers Herredømme, men det
er tillige et fattigt Folk, hvis unge Mænd ofte
maa tage Tjeneste som Kulier. I de hjemlige
Skovegne er Kvægavl en vigtig Næringsvej.
Nu er de fleste gl. Skikke og Overleveringer
ved at gaa i Glemme. Buddhismen er den
herskende Religion.
<i>K. B.-S.</i>
</chapter>

<chapter name="Leptidæ">
<b>Leptidæ,</b> Fluefamilie, indbefattende smaa
Fluer af sart Bygning. Antennerne er
sammensatte af 3 Led, Vingerne har 5 posteriore
Celler, og det mellemste Benpars Skinneben er
tornede. Larverne lever væsentlig i Jord eller
Træ, enkelte nær Vand; Larverne til enkelte
Former (<i>Vermileo</i>) danner Faldgruber som
Myreløvernes Larver. C. 200 Arter er kendte.
Nærstaaende Familier er <i>Coenomyidæ</i> og
<i>Xylophagidæ</i>.
<i>C. W.-L.</i>
</chapter>

<chapter name="Leptis">
<b>Leptis,</b> to Byer paa Nordafrikas Kyst i
Oldtiden. Den ene, <i>L. magna</i> (nu Lebda), laa ved
Kysten mellem de to Syrter. Den var anlagt af
Fønikerne allerede før Karthago, men en stor
Del af Befolkningen var stadig libysk. Det var
en rig Handelsstad, men Karthagerne gjorde
