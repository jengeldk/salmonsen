<chapter name="Vademecum">
<b>Vademecum</b> (lat.: »gaa med mig«),
Lommebog med Anvisninger, lille praktisk Raadgiver
eller Ledetraad, der ved sit Lommebogsformat
kan føres med overalt og derfor raadspørges
ved enhver Lejlighed.
</chapter>

<chapter name="Vader">
<b>Vader,</b> se <sp>Marsk</sp>.
</chapter>

<chapter name="Waderé, Heinrich Maria">
<b>Waderé,</b> <sp>Heinrich Maria</sp>, tysk
Billedhugger, f. 2. Juli 1865 i Colmar (Elsass),
uddannet i sin Fødeby, i Paris og under Eberle
i München, ved hvis Kunstindustriskole W. blev
Professor. Kendte Værker: <i>Rosa mystica</i> (St.
Peter, Strasbourg), Chloë, dekorative Statuer
for Schloss Neudeck (Schlesien),
Justitspaladset og Nationalmuseet i München, Richard
Wagner-Monument (1913, München),
Kriegsdenksäule (1911, Eichstädt), Buste af
Prinsregent Luitpold (Münchens Ny Pinakotek) o.
m. a.
<i>A. Hk.</i>
</chapter>

<chapter name="Vadested">
<b>Vadested,</b> kaldes i Aaer og Floder saadanne
Steder, hvor Vandløbet kan passeres af
Kørende, Ridende og Gaaende uden Hjælp af Broer
eller Færger. — I gamle Dage skete
Overgangen over Vandløbene her i Landet næsten
udelukkende gennem Vadestederne.
</chapter>

<chapter name="Vadgelmir">
<b>Vadgelmir</b> (egentlig »den, hvis Vadested
bruser«, saa at selv dette er vanskeligt at
passere), i nordisk Mytologi Navn paa en af
Nastrands Elve.
<i>G. K-n.</i>
</chapter>

<chapter name="Vadheim">
<b>Vadheim</b> [-hæ^im], Strandsted i Kyrkjebø
Herred, Sogn og Fjordane Fylke, i
Sognefjordens ydre Del paa dens Nordside. Her er flere
industrielle Bedrifter og Hoteller. V. er
Udgangspunkt for Automobilruten gennem
Sunnfjord til Sandane i Nordfjord.
<i>M. H.</i>
</chapter>

<chapter name="Wadhwan">
<b>Wadhwan</b> ['wa.dwa.n], By i det vestlige
Forindien, Landskabet Kathiawar, Hovedstad i
den britiske Vasalstat W., Jernbaneknudepunkt,
har et Palads, Handel med Bomuld, Bomuldstøj
og Korn.
<i>M. V.</i>
</chapter>

<chapter name="Vadi">
<b>Vadi,</b> <sp>Wadi</sp>, fransk <sp>Ouadi</sp>, kaldes i
Arabien og Nordafrika de talrige periodiske, i
Reglen udtørrede Floddale, som er dannet
efter stærke Regnskyl maaske i en tidligere
Periode, da Klimaet i disse Egne var fugtigere
end nu. I Spanien er Ordet gaaet over til
<sp>Guadi</sp>, saaledes Guadalquivir
(Guadi-al-Kebir), Guadiana (Guadi-anas) o. a.
<i>C. A.</i>
</chapter>

<chapter name="Vadi Doan">
<b>Vadi Doan,</b> d. s. s. <sp>Dó'ân</sp>.
</chapter>

<chapter name="Vadi el Deraah">
<b>Vadi el Deraah,</b> se <sp>Døde Hav</sp>.
</chapter>

<chapter name="Vadi-Halfa">
<b>Vadi-Halfa,</b> <sp>Halfa</sp>, By i Anglo-ægyptisk
Sudan tæt ved Grænsen af Ægypten, ligger c.
10 km fra den anden Katarakt, paa højre Bred
af Nilen, c. 3500 Indb. Den har Navn efter det
meget Halfa(Alfa-)-Græs, som vokser i
Omegnen, og hvoraf man tidligere forfærdigede
meget efterspurgte Maatter. Den er forbundet med
Assuan mod N. ved en Dampskibsrute paa
Nilen og med Abu Hamed (og videre med
Khartum) mod S. ved en Jernbanelinie gennem
Ørkenen. V. bestaar af en indfødt By og en
engelsk Lejrby (anlagt 1884 som Støttepunkt
for Operationerne til General Gordon's
Befrielse), omkring hvilken der gror en ny By op,
som er Hovedstad i en Provins af samme Navn.
<i>C. A.</i>
</chapter>

<chapter name="Vadi-Musa">
<b>Vadi-Musa,</b> »Moses-Dalen«, Dal i det
nordvestlige Arabien, c. 85 km S. f. den sydlige
Ende af det Døde Hav. Her ligger Ruinerne
af Oldtidsbyen <sp>Petra</sp>, som i de nærmeste
Aarh. før og efter Kristi Fødsel var Hovedstad
for de nabatæiske Arabere.
<i>C. A.</i>
</chapter>

<chapter name="Vadi Natren">
<b>Vadi Natren,</b> se <sp>Natrondalen</sp>.
</chapter>

<chapter name="Wadman, Johan Anders">
<b>Wadman</b> ['va.dman], <sp>Johan Anders</sp>
svensk Digter (1777—1837). Hans idylliske Digt
»Min lilla vrå bland bergen« og »Kungen och
skomakaren« vandt stor Udbredelse. Den
bakkanalske Epikuræisme, som ellers ofte giver sig
Udtryk i hans Digte, var en Tid lang ved at
skaffe ham Vanry, men dette hævedes ved
Bjursten's Levnedsskildring i Udgaven af hans
»Samlade Skrifter« (1855, ny Udgave 1869).
<i>O. Th.</i>
</chapter>

<chapter name="Wad Medani">
<b>Wad Medani,</b> By i ægyptisk Sudan, 170 km
SØ. f. Khartum ved højre Bred af den blaa
Nil, Station paa Jernbanen Khartum—Sennar,
Karavanvej til Abessinien, 20000 Indb., livlig
Handel, Fabrikation af Sæbe.
<i>M. V.</i>
</chapter>

<chapter name="Vadmel">
<b>Vadmel,</b> en Slags groft Klæde, der
oprindelig altid fremstilledes ved Husflid, ofte af
Kradsuld, som ikke var sorteret efter Farven. Det
bliver sædvanlig kun underkastet en Valkning,
men ingen yderligere Appretur.
<i>K. M.</i>

V., <sp>Vaðmál</sp>, var i Middelalderen saa
almindelig Handelsvare paa Island, at een Alen
V. lagdes til Grund som Værdienhed ved
Værdiberegningen. I Fristatens Love kaldes V. ofte
for <sp>Vare</sp>, og den Ting <sp>varevurderet</sp>
(<i>uöruvirðr</i>), der var vurderet i Forhold til V.
(Jfr. <sp>Alen</sp>, <sp>hundrað</sp>).
<i>B. Th. M.</i>
</chapter>

<chapter name="Vadomar">
<b>Vadomar,</b> en Alamannerhøvding, som 360
blev fanget af Cæsar Julian og senere traadte i
romersk Tjeneste, hvor han udmærkede sig
som Officer og Ingeniør.
<i>H. H. R.</i>
</chapter>

<chapter name="vados">
<b>vados,</b> se <sp>Kilde</sp>.
</chapter>

<chapter name="Vadra">
<b>Vadra</b> ['vddr<sub>a</sub>], rumænsk Maal for Spiritus,
= 10 Oka (s. d.).
</chapter>

<chapter name="Vadsk">
<b>Vadsk,</b> se <sp>Vask</sp>.
</chapter>

<chapter name="Wadskiær, Christian Frederik">
<b>Wadskiær,</b> <sp>Christian Frederik</sp>, dansk
Litterat, f. 1713 paa Ørslevkloster i Jylland, d.
5. Novbr 1779 i Kbhvn. Som Student (1730)
maatte den fattige unge Mand tage mod, hvad
der tilbød sig, og hans vistnok gode Evner og
ikke daarlige Kundskaber, særlig i Sprog, blev
lidt efter lidt omsatte i litterær Smaamønt.
1738—40 redigerede han Wieland's »Lærde
Tidender«, men særlig knyttede han dog sit Navn til
Lejlighedspoesien og er næsten bleven det
typiske Eksempel paa »Poeten i Aabenraa«. Hans
Bombast, Ordskvalder, taabelige Allegorier og
sindssvage Smiger fik han særlig Anvendelse for
i sine talrige Lykønskningsdigte til Kongehuset
(»Prindsen jeg spaaede, blev til en Prindsesse
— Christian den Syvende kommer dog nok« o.
s. v.) og til adelige Beskyttere, som da ogsaa
skaffede den lidet kvalificerede Mand, der en
Overgang havde været Lærer ved det ny
Akademi i Sorø, en Professorpost ved
Universitetet og Stillingen som Censor. Hensynet til
Brødet var dog baade for Ansøgeren og for
Bortgiveren her det ledende. De fleste af W.'s
Digte er udgivne i Enkelttryk (»Forandrings
Skueplads paa Amalienborgs Lueplads«, »Det
afgudiske Lejre og kristelige Lethraborg«, o. s. v.); en
Del har han samlet i en »Liden Samling af
