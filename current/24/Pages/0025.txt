<table>
<td 6 c><sp>Produktionen af Bly, Kobber, Zink og Tin ses af følgende Tabel</sp>:
<td v3><td c>Bly<td 2 c>Kobber<td c>Zink<td c>Tin
<td><td c>ved<br>Raffinering<td c>ved<br>Elektrolyse<td 2>
<td c>1000 t<td c>1000 t<td c>1000 t<td c>1000 t<td c>1000 t
<td>1913 (gamle Grænser)<td r>188<td r>38<td r>12<td r>279<td r>12,0
<td>1913 (Grænsen efter Krigen)<td r>148<td r>38<td r>12<td r>111<td r>12,0
<td>1922<td r>84<td r>50<td r>28<td r>42<td r>3,9
<td>1923<td r>56<td r>47<td r>27<td r>35<td r>2,4
<td>1924<td r>68<td r>38<td r>33<td r>41<td r>2,5
<td>1925<td r>89<td r>34<td r>46<td r>63<td r>1,5
</table>

Produktionen af <sp>Stenkul</sp> foregaar
væsentlig i Rhinprovinsen og Westfalen, <sp>Brunkul</sp> i
Thüringen-Sachsen, Rhin-Provinsen og
Nieder-Lausitz.

Ved <sp>Koksproduktionen</sp> faas
yderligere forskellige Biprodukter. I 1925
fremstilledes 1,0 Mill. t Tjære, 0,25 Mill. t Benzol og
0,4 Mill. t svovlsur Ammoniak.

Produktionen af <sp>Raajern</sp> er gaaet stærkt
tilbage i Forhold til 1913, da store Ertsgruber
laa i de efter Krigen afstaaede Arealer.
Produktionen foregaar nu hovedsagelig i
Siegerland—Wieder-Omraadet og
Peine—Salzgitter-Omraadet. For 1925 var Tallet 10,1 Mill. t mod
16,8 i 1913. Af den anvendte Erts stammede i
1913 31,5 % fra Udlandet, i 1925 68,9 %
(hovedsagelig fra Sverige og Norge). Af Støbejern
produceredes 2,8 Mill. t i l925 mod 3,3 Mill. t
i 1913 og af Staal 11,9 Mill. t i l925 mod 16,9
Mill. t i 1913. Valseværkerne frembragte i 1925
2,2 Mill. t Halvfabrikater (1913: 3,0 Mill. t),
9,3 Mill. t færdige Varer (1913: 13,3 Mill. t) og
2,5 Mill. t Affaldsprodukter (1913: 3,4 Mill. t).

<sp>Saltværkerne</sp> frembragte i 1925 2,1
Mill. t Salt, hvoraf 0,8 Mill. t udførtes.
Produktionen fra samtlige <sp>Bjergværker</sp> beløb sig
før Krigen til 2800 Mill. Mark og kan for 1925
ar: slaas til 2540 Mill. Rigsmark. Heraf stammer
1900 Mill. fra Stenkul, 400 Mill. fra Brunkul og
100 Mill. fra Kalisalte.

Af Raaolieraffinaderier fandtes 37, og
Produktionens Salgsværdi var 108 Mill. Mark,
hvoraf Benzin 65 Mill. og Smøreolier 31 Mill. Af
den anvendte Raapetroleum stammede godt
1/3 fra indenlandske Boringer, medens næsten
al den anvendte Raabenzin indførtes
(hovedsagelig fra U. S. A., Persien, Rusland og
Rumænien).

I 1925 fandtes 43 Motorcykelfabrikker, 90
Automobilfabrikker, 73 Motorbaadsvirksomheder
og 29 Fabrikker til Flyvemaskiner o. l. med et
samlet Arbejdertal paa 87000. Hovedsædet er
Rhein—Main-Egnen med Byerne Frankfurt a.
M., Mannheim og Karlsruhe. Den samlede
Værdi af de solgte Fabrikata var 625 Mill. Mark,
hvoraf for 33 Mill. blev solgt til Udlandet.
Automobilfabrikationen var langt den vigtigste. —
Produktionen af Gummidæk og -slanger m. v.
foregik paa 33 Fabrikker med godt 10000
Personer. Salgsværdien var 211 Mill. Mark, hvoraf
21 Mill. til Udlandet. Af <sp>Garverier</sp> fandtes
1344 med 45000 Arbejdere. Værdien af den
samlede Produktion var i 1925 789 Mill. Mark.
<sp>Skibsværfterne</sp> byggede i 1926 i alt 43
Dampskibe med 110000 Reg. T., heraf til
Udlandet 6 Dampskibe med 12400 Reg. T. Af
Motorskibe byggedes 27 med 146000 Reg. T., heraf
til Udlandet 14 med 100000 Reg. T. Før Krigen
var Tallene langt større (i 1913 i alt 459000
Reg. T.), og i Aarene efter Krigen var Tallene
endnu større. Højdepunktet naaedes i 1922, men
siden da har der været en stadig og stærk
Nedgang, som først i 1926 er ved at afløses af
Opgang igen. Af <sp>Sukkerfabrikker</sp>
fandtes 1925—26 291, som af 10200 Mill. kg Roer
producerede 1585 Mill. kg Raasukker og 243
Mill. kg Melasse. Sukkerafgifterne indbragte
283 Mill. Rigsmark. Af <sp>Ølbryggerier</sp>
fandtes 1. April 1926 16491. Den samlede
Produktion var efter en foreløbig Opgørelse i
Finansaaret 1926—27 48,3 Mill. hl, heraf var de 46,2
Mill. hl »Vollbier« med Spiritusprocent mellem
8 og 13. Afgifterne til Staten var i 1924—25 260
Mill. Rigsmark. Af <sp>Spritfabrikker</sp> fandtes
1. Oktbr 1926 33899, som i 1925—26 producerede
2,2 Mill. hl Spiritus, hvoraf 1/3 var Brændevin
og 2/3 teknisk Sprit. Afgifterne til Staten var
187 Mill. Rigsmark.

Af offentlige <sp>Elektricitetsværker</sp>
fandtes 1370 med en samlet Produktion i 1925
paa 9,9 Mill. Kilowatt. Hertil kommer
Produktionen paa de private Værker 10,4 Mill.
Kilowatt. Til den hjemlige Produktion skal lægges
Indførslen af Strøm fra Udlandet, nemlig i 1925
307 Mill. Kilowatt, hvoraf 209 Mill. fra Schweiz,
medens der omvendt udførtes 78 Mill.
Kilowatt.
<i>H. S.</i>
</chapter>

<chapter name="Tyskland (Handel og Skibsfart)">
<b>Handel og Skibsfart.</b>

For Udviklingen af T.'s Handel har det tyske
Toldforbund, der begyndte at danne sig efter
1818 under Preussens Ledelse, og som fra 1.
Jan. 1834 omfattede de fleste mellem- og
sydtyske Stater, haft overordentlig Betydning. Den
herved skabte økonomiske Samvirken, som
sejrrigt overvandt mange Kriser af alvorlig Art,
har dannet Grundlaget for den videre
Udvikling af Fællesskabet paa det økonomiske
Omraade og blev sluttelig et Led i den tyske
Rigsforfatning, saaledes at Toldfællesskabet
omfattede det hele Kejserrige samt
Storhertugdømmet Luxembourg og et Par østerrigske
Smaakommuner, medens Frihandelsgebeterne i
Hamburg, Cuxhafen, Bremerhafen m. v., Øen
Helgoland og et lille Stykke af Baden laa uden
for Toldgrænsen. Til at begynde med virkede
Dannelsen af Toldforeningen som fremmende
Frihandelen, baade fordi derved de indbyrdes
Toldskranker mellem Foreningens Lande
ophævedes, og fordi det, set i Forhold til andre
Lande, var en maadeholden protektionistisk
Toldtarif, der traadte i Kraft; Traktaten med
Frankrig i 1862 førte videre i
Frihandelsretning. Toldloven af 1873 betegner Frihandelens
