Høvlerier, Mejerier, Fiskemelfabrikker,
Grubedrift m. v.; i Svenningdalen dreves før
Grubedrift paa Blyglans og Zinkblende. Herredets
Hovedvej er Vejforbindelsen Eisfjord (i
Hemnes) — Mosjøen — Hatfjelddalen; fra denne
fører rodelagt Vej ind i Drevjadalen. Desuden
findes flere Køreveje, saaledes fra Mosjøen til
Molremmen, mellem Fustvand og Herringdalen,
langs Svenningdalselvens Østside m. fl., ligesom
Distriktets delvis kørbare Rideveje er af
Betydning. Mosjøen anløbes af rutegaaende
Dampskibe. Straks N. f. Ladestedet, hvor Herredets
Kirke ligger, findes Eksercerpladsen
Dolstadøren. Antagen Formue 1925 var 10,5 Mill. Kr. og
Indtægt 2320000 Kr. (<sp>Litt</sp>.: <sp>M. Jakobsen</sp>,
»Alstahaug kannikegjeld eller om
Hatfjelddalen, Vefsen, Tjøtta o. s. v. sognekald« [Mosjøen
1914]).
<i>(N. S.). M. H.</i>
</chapter>

<chapter name="Vefsnelven">
<b>Vefsnelven</b> eller <sp>Vefsna</sp>, Nordland
Fylke, har Tilløb fra Majavandet nær Grænsen
mod Nord Trøndelag Fylke samt fra en
Række Smaavand nær Grænsen mod
Sverige. Den falder ved Mosjøen ud i
Bunden af Vefsnfjorden. I den øvre Del,
ovenfor Hatfjelddalen, kaldes den Susna. Fra S.
modtager den Tilløb fra Fiplingdalselven,
Svenningdalselven og Eitra, fra N. Glugvasselven og
fra Ø. Unkerelven. I Hovedvasdraget er der
flere Vandfald, hvoriblandt Trofoss, Fellingfoss,
Laksfoss, Fossjordfoss m. fl. Nedslagsdistriktet
er 4207 km<sup>2</sup>. Den opgives at repræsentere
135300 effektive HK. Staten ejer en Række af
Vandfaldene.
<i>M. H.</i>
</chapter>

<chapter name="Vefsnfjorden">
<b>Vefsnfjorden,</b> Nordland Fylke, en c. 50 km
lang og gennemsnitlig c. 3 km bred Fjord.
Fjordens midterste Parti begrænses af de vakre,
kendte Fjelde »De syv Søstre«. I Bunden af
Fjorden ligger Mosjøen, ved Mundingen
Alstadhaug Kirke.
<i>M. H.</i>
</chapter>

<chapter name="Vega (Herred)">
<b>Vega,</b> <sp>Herred</sp>, Brønnøy Sorenskriveri,
Helgeland Politidistrikt, Nord-Trøndelag
Fylke, 147,2 km<sup>2</sup> med (1920) 2386 Indb., altsaa c.
17 Indb. pr km<sup>2</sup>, udgøres af V. Præstegæld og
Sogn; det omgives af Herrederne Tjøtta og
Brønnøy og grænser mod Vest til Havet. —
Herredet er et Ødistrikt, bestaaende af c. 1000
større og mindre Øer og henved 2000 Holme og
Skær; den største af Øerne er Vega (116 km<sup>2</sup>)
med 1920 1732 Mennesker i 310 Huse. I Vest
og Nordvest ligger en Række Fiskevær mellem
Holme og Skær: Skjærvær, Hysvær,
Bremsteinen, Mudvær m. fl. Øen Vegas højeste Punkt
er Troldtinden (797 m), endvidere kan nævnes
Gulsvaagfjeld (732 m), Vegtinderne (658 m) m.
fl. — Elve af Betydning findes ikke; den største
er Markaelven; af Indsøer findes c. 260, af
hvilke den største er Floavand (0,8 km<sup>2</sup>).
Lavlandet er i det hele jævnt og hæver sig kun
paa enkelte Punkter over 30 m over Havet; det
er adskillige Steder med Myr, og det opdyrkede
Areal er lidet. Skov findes her lidet af;
Jordbruget og Fædriften spiller en mere
underordnet Rolle, og Fiskerierne er for dette Herred
den vigtigste Erhvervskilde; endvidere er
Indsamlingen af Æg og Dun af Betydning. Af
Arealet er 8,3 km<sup>2</sup> Ager og Eng, 3,12 km<sup>2</sup> Skov,
3,3 km<sup>2</sup> Ferskvand; Resten er Udmark,
Snaufjeld og Myr. Herredets Gaarde, af hvilke det
overvejende Antal ligger paa Øen Vega, er
smaa og som Regel opdelte i mange Brug; de
vigtigste Handelssteder er Rørø, Vegsteinen og
Holand. Kirken, der med Præstegaarden
Gladstad ligger paa Øens Østside, er opført 1868;
den ældste kendte Kirke var fra før 1432. Med
Brønnøy har Herredet lokal
Dampskibsforbindelse med Anløbsstederne Nes, Holand, Rørø,
Igerøen og Ulvingen. Antagen Formue 1925 var
2042000 Kr og Indtægt 711000 Kr. (<sp>Litt</sp>.: <sp>T.
Strandberg</sp>, »V. Fra bygd og by« [1913]).
<i>(N. S.). M. H.</i>
</chapter>

<chapter name="Vega (se Lyren)">
<b>Vega,</b> se <sp>Lyren</sp>.
</chapter>

<chapter name="Vega, La">
<b>Vega,</b> <sp>La</sp> [la-'wæga] (<sp>Concepcion de
la V.</sp>), Provins i den dominikanske Republik,
med (1921) 105820 Indbyggere, omfatter en Del
af det frugtbare Sletteland Vega Real, ved Rio
Yuna i den nordlige Del af Øen Haïti.
Hovedstaden, C. de la V., har Jernbaneforbindelse
med Havnebyen Sanchez. Den grundlagdes
1570.
<i>M. V.</i>
</chapter>

<chapter name="Vega, Alonso de la">
<b>Vega</b> ['wæga], <sp>Alonso de la</sp>, spansk
Forfatter (d. 1565 eller 1566). Han var Skuespiller,
hørte til Lope de Rueda's Selskab og skrev
nogle dramatiske Arbejder, hvori han
efterlignede denne Forfatter. Det bedste af dem er
<i>La Duquesa de la Rosa</i>, hvis Emne er taget
af en af Italieneren Bandello's Noveller.
<i>E. G.</i>
</chapter>

<chapter name="Vega, Georg von">
<b>Vega</b> ['ve.ga], <sp>Georg von</sp>, østerrigsk
Officer og Matematiker (1756—1802). V. har
forfattet en i sin Tid meget benyttet matematisk
Lærebog, men er nærmest kendt gennem de af
ham udgivne Logaritmetavler. <i>Thesaurus
logarithmorum completus</i> (1794), der indeholder
Logaritmerne med 10 Decimaler, er for den
trigonometriske Dels Vedkommende et Aftryk af
Vlacks. I »Logarithmisch-trigonometrisches
Handbuch«, bearbejdet af Brenniker (1869),
finder man Logaritmerne med 7 Decimaler til
Tallene 1—100000 og til sin, cos og tg for hvert 10.
Sekund.
<i>Chr. C.</i>
</chapter>

<chapter name="Vega, G. de la">
<b>Vega</b> ['væga], <sp>G. de la</sp>, se <sp>Garcilaso</sp>.
</chapter>

<chapter name="Vega, Lope de">
<b>Vega</b> ['wæga], <sp>Lope de</sp>, se <sp>Lope de V.</sp>
</chapter>

<chapter name="Vega, Ventura de la">
<b>Vega</b> |'væga], <sp>Ventura de la</sp>, spansk
Forfatter (1807—65), stammede fra Argentina,
slog sig ned i Madrid, hvor han gav sig af med
at skrive for Scenen, først en Række
Bearbejdelser af franske Stykker, dernæst originale
Lystspil, først og fremmest den morsomme og
velturnerede <i>El hombre de mundo</i> (1845). —
Hans Søn <sp>Ricardo de la V.</sp> (1839-1910)
har som Dramatiker navnlig dyrket den
nationalt farvede »lille Genre«, og hans bedste
Arbejde paa dette Omraade er <i>La Verbena de la
Paloma</i> (1894), et Folkelivsbillede med Musik
af Komponisten Breton. Det blev i høj Grad et
Yndlingsstykke hos det spanske Publikum.
<i>E. G.</i>
</chapter>

<chapter name="Vegaarshei">
<b>Vegaarshei</b> [-hæ^i], <sp>Herred</sp>, Holt,
Sorenskriveri, Risør Politidistrikt, Aust-Agder Fylke,
349 km<sup>2</sup> med (1920) 1716 Indbyggere, altsaa c. 5
Indbyggere pr km<sup>2</sup>, udgøres af V. Sogn af
Gjerstad Præstegæld; det omgives af Herrederne
Aamli, Nissedal, Gjerstad, Søndeled og Holt.
Herredet er et Indlandsherred, der ligger paa
begge Sider af Vegaarsvandet og den derfra
mod Syd gaaende Vegaarselven eller
Storelven; det bestaar af et skovdækket
Fjeldlandskab med afrundede Former og uden
