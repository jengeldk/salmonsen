derimod Belgiens Neutralitet og lod deres højre
Fløj rykke frem langs dette Lands Grænse,
skulde Angrebet føres frem i Retning af
Diedenhofen.

Den franske Armés Opmarche foregik
herefter i Enkelthederne saaledes:

1. Armé (Dubail) — 5 Armékorps, 2
Kavaleridivisioner — ved Épinal med et
Detachement ved Belfort og i Vogeserne.

2. Armé (Castelnau) — 5 Armékorps, 2
Kavaleridivisioner — i Rummet Nancy, Toul,
Neufchâteau, Mirecourt.

3. Armé (Ruffey) — 3 Armékorps, 1
Kavaleridivision — paa Maashøjderne fra St Mihiel
til Verdun, altsaa lige over for den stærke
tyske Moselstilling.

4. Armé (de Langle de Cary) — 3 Armékorps,
1 Kavaleridivision — S. eller V. f.
Argonnerne efter Omstændighederne.

5. Armé (Langrezac) — 5 Armékorps, 1
Kavaleridivision — i og bag Linien
Verdun—Mezières, desuden 3 Kavaleridivisioner, der
var formeret som et Kavalerikorps under
General Sordet Vest for Mezières.

Som Reserver raadede Overgeneralen,
<sp>General Joffre</sp>, endnu over 1
Infanteridivision, der stod ved den italienske Grænse, 2
Infanteridivisioner, der skulde komme fra
Algier, samt 9 Reservedivisioner. Af disse sidste
samledes 3 ved Vesoul, 3 ved Sisonne (Ø. f.
Laon), 1 ved Mailly (c. 40 km NNØ. f. Troyes),
2 i Paris.

Paa tysk Side førte Kejseren Overbefalingen
med General Moltke som Generalstabschef.

<sp>Den tyske Operationsplan</sp> var
bygget paa Tanker, som i 1905 var fremsat af
den dava'rende Generalstabschef v. Schlieffen.
Dennes Plan gik ud paa at bryde ind i
Nordfrankrig gennem det sydlige og midterste
Belgien, saaledes at man omgik hele det franske
Fæstningssystem langs Grænsen mod Tyskland
og samtidig fuldstændig overfløjede den
franske Hær, som med Rette antoges at ville
opmarchere i Tilslutning til Fæstningsrækken.

<img>Skitse 1. Den tyske og den franske Hærs Opmarche i August 1914.</img>
