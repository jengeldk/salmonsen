<sp>Bygninger og Anlæg</sp>. Amtshuset, opført
1907 (Arkitekter Dincklage og Paulus); i
Mødesalen findes et stort Billede, fremstillende et
Digeanlæg 1510; Amtmandsboligen, opført 1768
af Amtmand, Greve Holstein (Arkitekt Jardin);
2 Statsbanegaarde (Hovedbanegaarden, opført
1866, og Vest- eller Marskbanegaarden, opført
1887); Toldkammeret, i Statsbanernes
Godsekspedition; Toldvarebygningen (Barak) med
Pakhus, Vejerbod og Kontorer;
Toldvisitationsbygningen (Barak) for Toldopsyn og Paskontrol;
Posthuset, opført 1899 (Arkitekt Passauer);
Telegraf- og Telefonstationen i den tidligere tyske
Rigsbankfilials Bygning. Gasværket, anlagt
1864—65 og flere Gange udvidet; Vandværket, anlagt
1901—02; Elektricitetsværket, anlagt 1910—11 og
senere udvidet (alle de 3 Værker ligger paa
Slotsbanken); endvidere er der Eksportstalde,
et kommunalt Slagtehus, indrettet 1922 i en
tidligere Mælketørringsanstalt, hvor ogsaa
Eksportslagteriet er etableret.

Af <sp>andre Bygninger</sp> skal særlig
nævnes T. Landmandsbank med Portal i Louis XVI
Stil, Hotel Tønder (tidligere »Stadt Hamburg«),
den danske Forsamlingsbygning »Tønderhus«,
opført 1920, og Hedeselskabets Bygning, opført
1913 som Landbrugsskole (Arkitekt Thaysen).

<sp>Gamle Huse</sp>. Den ældste borgerlige
Bygning, Torvet 11, er fra Midten af 16.
Aarhundrede, og Murene i den gamle Slotsvandmølle
fra 1598. Fra 17. Aarhundrede forekommer
adskillige Bygninger i Renaissancestil, men mere
eller mindre paavirkede af Marskegnens
Byggeskik, saaledes Østergade 13 (1668), Kirkepladsen
11 (1612), Østergade 1, opført af Borgmester og
Digegreve Johan Preuss, men senere forandret
til Façadehus, samt flere andre. Endnu den
Richtsen'ske Gaard, Vestergade 9, har
Tilknytning til den ældre Stil, skønt opført 1777 og
med rigt Rokokoudstyr. Fra omkring 1800
fortrænges Gavlhusene af Nyklassicismens
Façadebygninger.

<sp>Lystanlæg og Mindesmærker</sp>.
Byen er omgivet af en smuk Spadserevej, der
skyldes Borgmester Richtsen, som 1800 lod
»Nørre-Borgerdige« beplante og skænkede
Anlægget til Byen tillige med et Legat til
Vedligeholdelsen. Ved Hjælp heraf afkøbte
Magistraten 1857 Staten den i Vidaaen liggende Holm
og anlagde en Forbindelsesvej fra Nørre- til

<img></img>
<table>
<td r>1.<td><i>Posthus</i>
<td r>2.<td><i>Hagges Hotel</i>
<td r>3.<td><i>Telegrafstation</i>
<td r>4.<td><i>Hotel »Marskbanegaard«</i>
<td r>5.<td><i>Hotel »Hafnia«</i>
<td r>6.<td><i>Landmandshotellet</i>
<td r>7.<td><i>Statsskole</i>
<td r>8.<td><i>Mindesmærke (Borgmester Richtsen)</i>
<td r>9.<td><i>Tysk Skole</i>
<td r>10.<td><i>Grand Hotel</i>
<td r>11.<td><i>Nordbanegaard</i>
<td r>12.<td><i>Retsbygningen</i>
<td r>13.<td><i>Alexandrines Skole</i>
<td r>14.<td><i>Amtssygehus</i>
<td r>15.<td><i>Skole</i>
<td r>16.<td><i>Seminarium</i>
<td r>17.<td><i>Mindestøtter</i>
<td r>18.<td><i>Bryggeri</i>
<td r>19.<td><i>Tønder Bibliotek</i>
<td r>20.<td><i>Kristkirken</i>
<td r>21.<td><i>Tønder Sparekasse</i>
<td r>22.<td><i>Store Apotek</i>
<td r>23.<td><i>Raadhus</i>
<td r>24.<td><i>Missionshotel</i>
<td r>25.<td><i>Nordslesvigs Bank</i>
<td r>26.<td><i>Tondern Bank</i>
<td r>27.<td><i>Hotel »Tønderhus«</i>
<td r>28.<td><i>Teater og Koncerthal</i>
<td r>29.<td><i>Centralhotel</i>
<td r>30.<td><i>Hotel »Tønder«</i>
<td r>31.<td><i>Hotel »København«</i>
<td r>32.<td><i>Landmandsbanken</i>
<td r>33.<td><i>Handelsbanken</i>
<td r>34.<td><i>Tønder Landmandsbank</i>
<td r>35.<td><i>Amtstue</i>
<td r>36.<td><i>Amtmandsbolig</i>
<td r>37.<td><i>Amtskontor</i>
<td r>38.<td><i>Elektricitetsværk</i>
<td r>39.<td><i>Gasværk</i>
<td r>40.<td><i>Vandværk</i>
<td r>41.<td><i>Museum</i>
</table>
Situationsplan over Tønder.
