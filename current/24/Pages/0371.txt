derimod at opfordre eller indbyde til U. paa
en saadan Maade eller stille usædelig Levevis
saaledes til Skue, at derved Blufærdigheden
krænkes, offentlig Forargelse gives eller
omboende forulempes. Fremdeles straffes
erhvervsmæssig U., naar vedkommende Kvinde
har nogen voksen Mandsperson eller noget
Barn over 2 Aar til Huse hos sig eller
modtager Besøg i utugtigt Øjemed af
Mandspersoner under 18 Aar. — Fuldstændig ophævet
ved nævnte Lov er endvidere den hidtil
hjemlede politimæssige Reglementering af Erhverv
ved U. (»offentlige Fruentimmer«, hvis Færden
er underkastet en Række særlige
Politiforskrifter, og som bl. a. er pligtige til at underkaste
sig regelmæssige Visitationer m. v., kendes
herefter ikke mere), hvorimod der i Lovens §§
4—14 er givet en Række Forskrifter sigtende
til at modvirke Udbredelse af venerisk Smitte.
<i>A. Gl.</i>

Den <sp>norske</sp> Straffelov sætter ikke Straf for
U. i Almindelighed, heller ikke for
erhvervsmæssig U. Foruden Hor, Voldtægt og Blodskam
straffes U. under forskellige særlige
Omstændigheder, saaledes: tilsneget Samleje, U. under
Trusler, underfundig Adfærd, Misbrug af egen
betroet Stilling eller af den andens
Afhængighedsforhold, U. med utilregnelige, med Børn
under 16 Aar eller betingelsesvis 18 Aar. Videre
straffes Forledelse til erhvervsmæssig U.,
Fremme af U. ved Misbrug af Stilling eller i vindesyg
Hensigt samt det at afholde nogen fra at ophøre
med at hengive sig til Prostitutionen. Unaturlig
U. kan straffes; men Paatale finder alene Sted,
naar det paakræves af almene Hensyn. Som
Forseelse straffes Opfordring eller Indbydelse til
U. paa offentligt Sted eller paa en Maade, som
er skikket til at vække offentlig Forargelse.
<i>K. Ø.</i>
</chapter>

<chapter name="utugtige Skrifter og Afbildninger">
<b>utugtige Skrifter og Afbildninger.</b> Den,
som offentliggør et utugtigt Skrift, straffes med
Fængsel eller Bøder. Samme Straf er
anvendelig paa den, som sælger, uddeler eller paa
anden Maade udbreder, eller som offentlig
udstiller utugtige Afbildninger. Vanskeligheden ved
de nævnte Bestemmelser ligger i Bestemmelsen
af Ordet »utugtig«,. Retslivet vil her anlægge en
ret grov Maalestok og navnlig kræve, at
Skriftet eller Afbildningen i det hele skal have en
usædelig Tendens. Paa den anden Side kan
Strafbarheden heller ikke indskrænkes til rent
pornografiske Produktioner, idet ogsaa den
egentlige Litteratur kan fremtræde som saa
utilslørede Fremstillinger eller Forherligelser af
Usædelighed, at Skriftet med Rette maa
betegnes som utugtigt. Grænsen er dog vanskelig at
drage, idet Tidsaanden og Smagen paa dette
Omraade er stærkt vekslende. Paa den
Litteratur, som har faaet Klassicismens Stempel,
bør Straffebestemmelserne ikke anvendes, selv
om Smagen nu er kommen bort fra, hvad
engang ansaas for tilladeligt.
<i>A. Gl.</i>
</chapter>

<chapter name="Utzon-Frank, Aksel Ejnar">
<b>Utzon-Frank,</b> <sp>Aksel Ejnar</sp>, dansk
Billedhugger, f. i Kbhvn 20. Marts 1888. Elev af
teknisk Skole, af Akademiet et Semester 1906.
Stipendierejser i Udlandet 1907—13. Vandt 1911
Aarsmedaillen for »Amleth« (Kunstmuseet), som
gjorde Opsigt ved sin ypperlige Behandling af
Bronzen. 1918 Prof. ved Akademiet, 1925 dets
Direktør. Udstillede første Gang 1907, fra 1908
paa den frie Udstilling. Hans Kunst er stærkt
bestemt af det søgende i Tiden og af dens Sans
for det stiliserede og dekorative, og navnlig i
sidste Henseende har han en forfinet
Opfindsomhed, som har givet sig Udtryk i en Række
ypperlige Arbejder. I det figurlige er han
baaret af en omfattende kunstnerisk Kultur, bygget
over Studier af Antik, Renaissance og
orientalsk Kunst. Prøve derpaa er hans
Kvindestatue i Kunstmuseet, »Beatrice« paa Søjlen paa
Dantes Plads, og Statuen af en Slangedræber i
Politigaarden. Overalt gør hans udviklede Sans
for Materialets Egenskaber og Værdier sig
gældende, og dette har bidraget til, at han som
Lærer har evnet at samle en talrig og
interesseret Skare af Elever om sig. Arbejder af ham
findes ogsaa i Kunstindustrimuseet, i Sthlm og
i Oslo.
<i>P. J.</i>
</chapter>

<chapter name="Utö">
<b>Utö</b> ['u.t-ø.], Ø i Stockholms Skærgaard,
Areal 23,3 km<sup>2</sup>. Terrænet er kuperet og
skovklædt. Om Sommeren regulær
Dampskibsforbindelse med Stockholm. Paa Nordspidsen
staar det kendte Sømærke U. kvarn, flere
Hoteller, Sommervillaer og nogle nu nedlagte
Jerngruber, hvorfra der siden 16.—17.
Aarhundrede leveredes Jernmalm, der særlig
eksporteredes til Finland. Malmfeltet indeholder den
sjældne Lithiumpegmatit.
<i>M. H-n.</i>
</chapter>

<chapter name="uudfyldte Dokumenter">
<b>uudfyldte Dokumenter.</b> Hvis man har
skrevet sit Navn under paa en Blanket, der ved
at udfyldes antager Form af et Løfte fra
Underskriveren, f. Eks. en Veksel, en Check, en
Lejekontrakt o. s. v., og Udfyldningen sker
uden ens Vilje, bliver man i Almindelighed ikke
forpligtet derved. Har man saaledes
underskrevet en Vekselblanket, der stjæles fra en,
udfyldes og overdrages videre til godtroende
Trediemand, bliver man ikke vekselforpligtet
over for denne; thi Vekslen er falsk eller
forfalsket, d. v. s. hidrører ikke med det Indhold,
den har, fra Udstederen. Noget andet er, at
man, hvis man har gjort sig skyldig i
Uforsigtighed, kan blive erstatningspligtig over for
godtroende Trediemand, der lider Tab derved.
Dette gælder særlig, hvis man, som f. Eks. ved
Udlevering af Checkhæfter, over for Banken
paatager sig en særlig Pligt til at passe paa, at
Blanketterne ikke kommer Uvedkommende i
Hænde. — En særlig Situation opstaar, hvis
man har givet det underskrevne u. D. fra
sig til en anden, for at han kan udfylde det
paa en bestemt Maade og derefter benytte det
i Overensstemmelse med dets Indhold. Hvis
han her overskrider sin Bemyndigelse ved at
udfylde og benytte Dokumentet paa anden
Maade, end han havde Lov til, bliver Spørgsmaalet,
om Trediemand, der har indladt sig i
Retshandler med Fuldmægtigen i Tillid til
Dokumentet, kan erhverve nogen Ret over for
Underskriveren paa Grundlag heraf. Det er nu
for det første utvivlsomt, at hvis det drejer sig
om et negotiabelt Dokument (f. Eks. Gældsbrev,
Veksel, Konnossement), kan Underskriveren
ikke over for godtroende Trediemand gøre den
Indsigelse gældende, at Dokumentet er udfyldt
af en Fuldmægtig paa anden Maade, end
Udstederen havde bemyndiget ham til. Vedrører
