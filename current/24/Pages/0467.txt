Nordenfjeldske Kunstindustrimuseum i
Trondhjem. Han har udgivet en Række Skrifter
inden for nordisk Kunstarkæologi, hvoraf
nævnes: »Lys og lysstel i norske kirker og hjem«
(1907), »De islandske kirkers udstyr i
middelalderen« (Doktorafhandling, 1910), »Østraat«
(sammen med L. Harboe Ree, 1916),
»Steinvikholm« (1917). Han har spillet en fremtrædende
Rolle inden Studenterverdenen og har udgivet
»Det norske studentersamfund gjennem
hundrede aar« (2 Bind, 1916) samt redigeret
Festberetningen om Universitetets
Hundredaarsjubilæum (1913).
<i>K. F.</i>
</chapter>

<chapter name="Wallem, Fredrik Meltzer">
<b>Wallem,</b> <sp>Fredrik Meltzer</sp>, norsk
Fiskeriinspektør og Journalist, f. i Bergen 19. Apr.
1837, d. 2. Apr. 1922. W. for til Søs 1853—60,
tog derefter Artium 1861 og blev 1866 cand. jur.
1866—75 var han knyttet til Redaktionen af
»Bergensposten«. Han repræsenterede
forskellige norske Institutioner ved
Verdensudstillingerne i Philadelphia (1876) og Paris (1878). Fra
1879, da »Selskabet til de norske Fiskeriers
Fremme« stiftedes, var han dettes Konsulent
og repræsenterede samme paa
Fiskeriudstillingerne i Berlin (1880) og London (1883).
1886—90 var han bosat i Oslo, hvor han redigerede
»Christiania Intelligenssedler« (1886—87) og »Ny
illustreret Tidende« (1886—90). 1891—1906 var
han Statens Inspektør for Saltvandsfiskerierne.
Foruden Indberetninger fra de forskellige
Udstillinger har han udgivet et stort Antal
Skrifter om Fiskeriforhold og Fiskeeksport samt
»Bergen og Bergenserne 1813—14« (1875).
(<sp>Litt</sp>: »Norsk Forf. Leks.« VI).
<i>(O. A. Ø.). K. F.</i>
</chapter>

<chapter name="Wallén, Gustaf Teodor">
<b>Wallén</b> [va'le.n], <sp>Gustaf Teodor</sp>, svensk
Maler og Billedhugger, f. 14. Decbr 1860 i
Stockholm. Han gik paa Akademiet i Sthlm,
fik kgl. Medaille 1887, udstillede 1888 i Kbhvn
og studerede 3 Aar i Paris (Académie Julien);
hans <i>La maison mortuaire</i> købtes af den
franske Stat. Andre Arbejder: »Bygade i Bretagne«,
»Ved Kajen i Marstrand«, »Sørgende Familie
ved et Barns Død«. Desuden har W. skabt en
Del Billedhuggerarbejder (»Ivonne« [En Tyr i
Bronze, 1894, Sthlm's Nationalmuseum] etc.) og
Smaaplastik.
<i>A. Hk.</i>
</chapter>

<chapter name="Wallenberg, André Oskar">
<b>Wallenberg</b> ['val<sub>ə</sub>nbærj], <sp>André Oskar</sp>,
svensk Bankdirektør og Politiker (1816—86), var
Søofficer, men tog Afsked 1851, blev Bankmand
og grundede 1856 Stockholms enskilda Bank,
hvis Leder han var til sin Død, og i hvilken
Stilling han har Fortjenesten af
gennemgribende Reformer paa Bankvæsenets Omraade. Fra
1853 til sin Død var han Rigsdagsmand og
virkede ivrig for Metersystemets Indførelse,
Overgang til Guldmøntfod m. m. 1869—70 var han
Medredaktør af »Stockholmsposten«.
<i>G. C.</i>
</chapter>

<chapter name="Wallenberg, Knut Agaton">
<b>Wallenberg</b> ['val<sub>ə</sub>nbærj], <sp>Knut Agaton</sp>, sv.
Finansmand og Politiker, f. 19. Maj 1853. Ved
sin Faders Død overtog W. Ledelsen af
Stockholms enskilda bank, hvis »verkställande
direktör« han var 1896—1911, da en yngre Broder
traadte til. Under det Wallenberg'ske Dynasti
og ikke mindst under W.'s sikre og myndige
Ledelse har denne Bank udviklet sig til et af
Nordens kapitalstærkeste og mest
indflydelsesrige Finansinstitutter. Gennem sin af alle
anerkendte financielle Dygtighed og sine udstrakte
internationale Forbindelser har W. været af
største Betydning for de senere Aartiers
Fremvækst af det svenske økonomiske Liv. Det var
W., der vakte den Tanke om regelmæssig
Dampskibsforbindelse med Kontinentet, som 1897
realiseredes med Trälleborg—Sassnitz-Linien; det
var W., som dannede det Aktieselskab og
ordnede den Overenskomst med Staten,
hvorigennem et rationelt Udbytte af de rige nordlandske
Jernmalmfelter har kunnet tilvejebringes.
Sammen med E. Glückstadt tog W. 1911 Initiativ til
Dannelsen af <i>Banque des pays du Nord</i> i Paris
og <i>British bank of northern commerce</i> i
London (1912). 1906—19 tilhørte W. første
Kammer, paa den konservative Side, men i
Opposition mod sit Partis protektionistiske Politik.
Da ved den store Krise efter »Bondetåget« 1914
det Hammarskjöld'ske Ministerium dannedes,
blev W. Udenrigsminister, og det blev altsaa
W., der under Verdenskrigens tre første Aar
kom til at bære Ansvaret for den svenske
Neutralitetspolitik. Med sin internationale Autoritet
i financielle Spørgsmaal og sin store personlige
Anseelse baade indenfor og udenfor Sverige
var W. herunder sit Land til stor Nytte. W. er,
næst efter Alfred Nobel, Sveriges største
Donator. Foruden forskellige Gaver til Stockholms
Stadshus, Uppenbarelsekyrkan i Saltsjöbaden
og Handelshögskolan har han og hans Hustru
1918 skænket »Knut och Alice Wallenbergs
stiftelse« 25 Mill. Kr til Fremme af kulturelle og
økonomiske Øjemed; det er med Støtte herfra,
at Stockholms Stadsbibliotek nu (1927) bygges.
<i>G. C.</i>
</chapter>

<chapter name="Wallenberg, Jakob">
<b>Wallenberg</b> ['val<sub>ə</sub>nbærj], <sp>Jakob</sp>, svensk
Forfatter (1746—78). Som Skibspræst foretog
W. gentagne Gange Rejser til Kina, og under
disse blev hans Hovedværk »Min son på
Galejan« til, og det blev straks efter Udgivelsen
(1781) hilst med Bifald og skaffede ham Navn
som en af Sveriges ypperste Prosahumorister
paa Grund af dets ligefremme, utvungne Vid.
Medens han levede, var han dog mest skattet
for sine akademiske Digtninge, af hvilke det
bibelske Drama »Susanna« udkom flere Gange.
Nu lever derimod kun hans vittige
Rejseskildring. Hans Skrifter er udgivne af P. F.
Sondén (1838—39), Hanselli (1855), A. Ahnfelt
(1881), og »Min son på Galejan« er udgivet
forkortet 1901 af Ernst Meyer.
<i>O. Th.</i>
</chapter>

<chapter name="Wallengren, Hans">
<b>Wallengren</b> ['val<sub>ə</sub>ngre.n], <sp>Hans</sp>, svensk
Zoolog, f. 24. Novbr 1864, Student 1886, <i>Dr. phil.</i>
1897 og har derefter været knyttet til Lunds
Universitet først som Docent og Amanuensis og
fra 1905 som Professor. Af hans videnskabelige
Arbejder kan nævnes dels en Række
fortræffelige Undersøgelser over de ciliate Infusorier,
dels forskellige Studier paa biologisk og
fysiologisk Omraade, saaledes over Muslingernes
Nænngsoptagelse og Insekternes Aandedræt.
Megen Paaskønnelse, ogsaa i videre Kredse, har
endelig hans »Lärobok i Biologi« vundet.
<i>R. H. S.</i>
</chapter>

<chapter name="Wallensköld, Axel Gabriel">
<b>Wallensköld</b> ['val<sub>ə</sub>n∫öld], <sp>Axel Gabriel</sp>,
finsk-svensk Sprogforsker, f. 1864, blev Student
1882, fil. kand. 1886, fil. lic. 1891, Docent i
Helsingfors i romansk Filologi 1891, Professor
