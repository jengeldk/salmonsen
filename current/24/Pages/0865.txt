paa c. 15000 m's Afstand, og Kampen fortsattes
SØ. over paa nærlig parallelle Kurser paa
Afstande fra c. 12000 til c. 19000 m. Englænderne
vestligt noget foran for Tyskerne. Begge blev
hurtig indskudte, allerede faa Minutter efter
Kampens Begyndelse blev Beatty's Flagskib
»Lion« ramt flere Gange, og Kl. 4 blev Taget
paa et af Kanontaarnene skudt af; kun ved
den haardt Saarede Taarnkommandørs
Konduite frelstes Skibet fra en Eksplosion i
Ammunitionskamrene. Umiddelbart herefter ramte
en Salve Slagkrydseren »Indefatigable« (19000
t) ved det agterste Kanontaarn, og Ilden
forplantede sig til de nedenunder liggende
Magasiner, hvis Ammunition eksploderede, saa Skibet
maatte gaa ud af Kamplinien, men en ny Salve
traf det og sendte det til Bunds. De tyske
Slagkrydsere »Seydlitz« og »Lützow« fik flere
alvorlige Træffere. Evan Thomas' Slagskibseskadre
havde sluttet op i Krydserens Kølvand, men
den var saa langt tilbage, at dens Ild, der blev
aabnet paa c. 18000 m's Afstand, ingen særlig
Virkning gjorde, hertil bidrog ogsaa, at
Belysningen var ugunstig. Kl. 4,26 gik det en anden
af Beatty's Slagkrydsere, »Queen Mary« (30000
t) paa samme Maade som »Indefatigable«.
Omtrent samtidig udførtes et Jagerangreb fra
begge Sider. De tyske Jagere angreb
Slagskibsafdelingen og afskød Torpedoer paa 8—10000 m's
Afstand. Slagskibene drejede af, og intet Skib blev
ramt, derefter angreb de de engelske Jagere,
saa disse blev forstyrret i et paabegyndt
Angreb mod de tyske Slagkrydsere; det lykkedes
dog 3 af dem at komme i Angreb paa v.
Hipper's Slagkrydsere, efter at de havde udført
nedennævnte Drej, og en af dem, »Seydlitz«,
blev ramt og fik en svær Læk, der gav den en
Del Slagside. I Kampen blev to tyske Jagere
sænket og to engelske fik saa svære
Beskadigelser, at de maatte ligge stille og blev skudt ned
af de tyske Slagskibe, da disse senere passerede
Stedet. De tyske Slagkrydsere havde lidt meget,
men de kunde dog alle holde deres Plads i
Linien. De lette Krydsere under Commodore
Goodenough, der som Spejdere gik foran Beatty's
Flaade, rapporterede Kl. 4,38, at den tyske
Slagflaade var i Sigte nordgaaende, og opgav
dens Plads. Da Beatty kort efter selv fik den
i Sigte, vendte han med hele sin Flaade N. paa
for at søge op mod Hovedflaaden, der dengang
var c. 50 Sømil borte. Goodenough vendte ogsaa
kort efter, og holdt sig trods stærk Beskydning
i Flanken af den tyske Slagskibsflaades Tête,
hvis Plads han gentagne Gange rapporterede
pr traadløs. Ogsaa v. Hipper kontramarcherede
med sine Krydsere og dannede derved Têten af
den samlede tyske Slaglinie. Den endnu
sydgaaende Evan Thomas' Eskadre nærmede sig
hurtigt og greb ind i Kampen, drejende rundt for
at sætte sig i Beatty's Kølvand. Under Drejet
kom han i Kamp baade med de tyske
Slagkrydsere og den forreste Eskadre af Slagskibene og
led en Del. Vejret var i Slagets første Del
sigtbart med klar Himmel, en let Brise af NV. og
rolig Sø. Senere stærkt diset.

<img>Fig. 10. Skitse af Flaadernes Stilling ved
Indledningen til Jyllandsslaget Kl. 2 3/4 Em. den 31. Maj 1916.</img>

<img>Fig. 11. Jyllandsslaget den 31. Maj 1916. Skitse af
Krydserkampen (1. og 2. Afsnit).</img>

<sp>2. Afsnit</sp>. Farten N. over lignede den
tidligere sydgaaende, kun var Rollerne byttet om,
nu var det Beatty, der lokkede Tyskerne mod
Overmagten, den engelske Kampflaade.
Afstanden mellem de kæmpende Linier var 12—15000
m. Kampen blev paa Grund af Usigtbarheden
og Englændernes Forceren fremad ikke ført
med særlig Energi og var endog en kort Tid
ganske standset. Vejret, der hidtil havde
været klart, var blevet diset, og den svære Røg
øgede Usigtbarheden yderligere. Efter Kl. 5,40
blev Forholdene bedre for de engelske Skibe,
