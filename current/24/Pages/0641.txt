Vedparenkymet og Marvstraalerne. I træagtige
Stammer kaldes det i Løbet af een
Vækstperiode dannede V. en <sp>Aarring</sp> (s. d.); hver
saadan bestaar af en indre, mere porøs,
hovedsagelig af Kar og Trakeïder dannet Vaardel og en
derfra ikke skarpt adskilt, mindre porøs, mere
libriformholdig Høst- eller Sommerdel med
langt mere tykvæggede og mindre radialstrakte
Elementer. En Hovedejendommelighed ved V.'s
Elementer er den <sp>forveddede</sp>
Beskaffenhed af deres Cellevægge samt disses indbyrdes
Sammenslutning uden eller i alt Fald med
meget smaa Cellemellemrum. Væggenes
Midtlameller opløses ved Indvirkning af visse stærkt
virkende kemiske Midler, hvorved Træet
»m-cereres« ɔ: falder fra hinanden i sine cellulære
Bestanddele. Herpaa beror Fremstillingen af
den i Papirindustrien saakaldte kemiske
Cellulose; i ældre, »frønnet« Træ har Naturen selv
fuldbyrdet en lignende Maceration. Under
denne Omdannelse af V. gaar Træstoffet tillige
mere eller mindre til Grunde, som oftest under
Medvirkning af Svampe.
<i>(V. A. P.). C. V. P.</i>
</chapter>

<chapter name="Veda">
<b>Veda</b> (Sanskrit: Viden, Videnskab) er Navn
paa de ældste Dele af den gamle indiske
Litteratur, udelukkende af religiøs, til Dels
ritualistisk og filosofisk Indhold, for største Delen
stammende fra Tiden før 500 f. Kr. I videre
Forstand betegner V. ikke alene de hellige
V.-Tekster (<sp>Samhita</sp>, s. d.), men tillige de
dertil hørende Forklaringer, de saakaldte
<sp>Brahmana</sp>'er (s. d.), der ogsaa indbefatter
adskillige Tillæg af mindre, religiøse og filosofiske
Traktater: <sp>Aranyaka</sp>'er og
<sp>Upanishad</sp>'er (s. d.); hertil kommer endvidere den store
Mængde <sp>Sutra</sp>'er (s. d.), som er korte
Lærebøger i de forskellige Discipliner, der staar i
Forbindelse med V.-Studiet (se <sp>Vedanga</sp>
ndf.). I snævrere Forstand forstaar man ved
V. almindelig kun de fire V. eller Samhita'er,
ɔ: Samlinger af <sp>Mantra</sp>'er (Hymner og
Formularer, anvendte til Lovprisning, Bøn eller
Besværgelse), hvilke ansaas for aabenbarede
gennem <sp>Rishi'er</sp> (s. d.). I ældre Tid tales
der i Litteraturen i Reglen om de 3 V. (<sp>trayi
vidya, tri-veda</sp>), hvilket tyder paa, at kun
de 3 ældste V.-Samlinger fra først af har været
anerkendte som Aabenbaring. Den ældste af
disse Samlinger er <sp>Rig-V.</sp> (s. d.), en stor
Samling Vers, som reciteredes ved Ofringerne. —
Den anden V., <sp>Sama-V.</sp>, er ligeledes en
Samling af Vers, hvoraf endda den største Part er
et Udpluk af Rig-V., men disse var forsynede
med Melodier og bestemte til at synges ved en
særlig Art af Offerhandlinger (Soma-Ofrene).
Sama-V. er udgivet, oversat paa Tysk og
forsynet med Glossar af Th. Beifey (Leipzig
1848). — Den tredie V. er <sp>Yajur-V.</sp>, ɔ:
Samling af <sp>yajus</sp>, som er en Slags Bønner eller
Formularer, dels paa Prosa (undertiden
bestaaende af ganske uforstaaelige
Ordsammenstillinger), dels paa Vers (som mest er laante
fra Rig-V.); disse Formularer var af stor
Vigtighed ved Offerhandlingerne, under hvilke de
blev sagte fremmumlede; der eksisterer af
disse Ritualer flere forskellige Redaktioner, som
imidlertid falder i to Hovedafdelinger: den
»sorte« og den »hvide« Yajur-V. Den »sorte«
Yajur-V. (i hvilken Ritualet er ledsaget af den
dertil hørende Forklaring eller Brahmana)
falder i flere forskellige Skoler, hver med sine
Tekstredaktioner:
<sp>Maitrayaniya-Samhita</sp> (udgivet af L. v. Schroeder [Leipzig
1881—86]), <sp>Kathaka-Samhita</sp> (udgivet af
samme [1.—3. Bd, Leipzig 1900—10]) og
<sp>Taittiriya-Samhita</sp> (udgivet af A. Weber,
»Indische Studien« [Bind XI—XII, Berlin
1871—72]). Den »hvide« Yajur-V. (uden Brahmana),
den saakaldte <sp>Vajasaneyi-Samhita</sp>, er
overleveret i to Redaktioner, der begge findes
i Udgaver af A. Weber (Berlin 1849—52); en
engelsk Oversættelse af denne er leveret af
R. T. H. Griffith (Benares 1899). Yajur-V.
skriver sig utvivlsomt fra en senere Periode
end Rig-V., hvis Kulturomraade var
Indus-Landet; i Yajur-V. er Arierne rykkede frem
mod Øst til Nordindiens Midtland mellem
Floderne Sutlej, Yamuna og Ganges. Den fjerde
V. er <sp>Atharva-V.</sp> (den magiske eller
Trylle-V.), som bestaar mest af Vers, 731 Hymner
(omtrent 60€O Vers), inddelte i 20 Bøger, af
hvilke de to sidste synes at være senere
Tilsætning. I Lighed med Rig-V. er dette
oprindelig en original Samling af Vers, men disse
staar ikke i nogen direkte Forbindelse med
Offervæsenet, skønt nogle af dem (omtrent 1/7)
er laante af Rig-V., særlig Hymnerne i sidste
Bog. Navnet Atharva-V. kommer af
<sp>atharvan</sp>, en Ildofferpræst, som senere fik
Betydningen »Mager eller Troldmand«; Indholdet er
næsten udelukkende magiske Formularer, ved
hvis Fremsigelse man mente at kunne skaffe
Lykke, langt Liv, Sundhed o. s. v.; det er
altsaa snart lykkebringende Magi (Bønner til
venlige Magter, Formildelse af onde Magter), snart
fjendtlig Magi (Besværgelser eller
Forbandelser). Sprogformen i Atharva-V. er væsentlig
den samme som i de øvrige tre V. (bortset fra
forskellige ældre Ejendommeligheder i Rig-V.),
men hvorledes Forholdet er med Hensyn til
Affattelsestid, er vanskeligt at afgøre. Som
Samling betragtet maa Atharva-V. absolut være
yngre end Rig-V., thi de geografiske og
kulturelle Forhold, som afspejler sig i Atharva-V.,
tyder paa, at det ariske Folk er trængt langt
frem mod Øst, helt over i Ganges-Landet, og
Inddelingen i de fire Kaster er fuldbyrdet.
Forskellen i Indholdet og Gudeopfattelsen kan
derimod næppe afgive noget bestemt Kriterium
for denne Samlings Ælde, thi det kan bero paa,
at Atharva-V. er en mere folkelig Digtning og
Repræsentant for en lavere Side af Religionen,
medens Rig-V. skyldes Præsteskabet. Teksten
(den saakaldte Çaunaka-Redaktion) er udgivet
af R. Roth og W. D. Whitney (Berlin
1856); Oversættelser haves af <sp>R. T. H.
Griffith</sp> (Benares 1895—96) og en langt
betydeligere af W. D. Whitney (med
kritisk-eksegetisk Kommentar, udgivet efter Forfatterens
Død af Chr. R. Lanman [Bd 1—2, Cambridge,
Massachusetts 1905], <i>Harvard Oriental Series</i>);
en fuldstændig Ordfortegnelse leveredes af W.
D. Whitney (<i>Index verborum to the
published text of the Atharva-V.</i> [New Haven
1881], <i>Journal of the Amer. Orient. Soc.</i>); en
anden Tekst-Redaktion er fundet i et eneste
