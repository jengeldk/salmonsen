eller forarbejdet Stand eller i Barrer,
Bijouterier, Ædelstene, ægte Perler o. s. v. Forsikring
kan tegnes for hver enkelt Forsendelse for sig
eller paa een Gang for en Række Forsendelser
ved en Generalpolice med længere Varighed.
<i>Ch. V. N.</i>
</chapter>

<chapter name="Valorisation af Kaffe">
<b>Valorisation</b> af Kaffe. Den brasilianske
Regering har nedsat en Kommission, hvis Opgave
var, ved Opkøb af Produktionen og
Tilbageholdelse af det opkøbte til bedre Tider, at
modvirke det uhyre Prisfald paa Kaffe i
Aarhundredets Begyndelse. Omtrent samtidig
indførtes en Skat paa Nyplantninger, og begge Dele
bevirkede en stærk Stigning af Prisniveauet.
<i>Ch. V. N.</i>
</chapter>

<chapter name="Walosin">
<b>Walosin,</b> se <sp>Fiskeben</sp>.
</chapter>

<chapter name="Valparaiso (Provins Chile)">
<b>Valparaiso</b> [wal-'rais<sub>å</sub>], Prov. ved Vestkysten
af Chile, 4597 km<sup>2</sup> med (1920) 320398
Indbyggere. Klimaet er tørt, og en stor Del af Landet
er Krat og Steppe. Overrislet Land findes
navnlig mod N. langs Rio Aconcagua. Hovedstaden
V. med (1920) 182422 Indbyggere er Chiles
vigtigste Havnestad. Den ligger ved en Bugt, som
er aaben mod N., saaledes at Skibene, naar
Nordenvind indtræffer, ofte maa søge til Søs. V.
bestaar af to Bydele <sp>El Puerto</sp> og <sp>El
Almendral</sp>. El Puerto er den gamle By. Den
ligger ved Vestsiden af Bugten op ad en
Bjergskraaning, medens den ny By, El Almendral,
ligger paa en lille Slette ved Bugtens Sydkyst.
Byen har et industrielt Universitet,
Navigationsskole, højere Skoler, Naturhistorisk
Museum, Teater o. s. v. Byen er flere Gange
blevet ødelagt af Jordskælv, saaledes 1835 og 1906.
<i>M. V.</i>
</chapter>

<chapter name="Valparaiso">
<b>Valparaiso</b> [vä£p<sub>ä</sub>'re<sub>i</sub>so<sub>u</sub>], By i U. S. A.,
Indiana, 60 km SØ. f. Chicago, er
Jernbaneknudepunkt, har (1920) 6518 Indb. og er Sæde for et
Universitet.
<i>G. Ht.</i>
</chapter>

<chapter name="Walpole, Horace">
<b>Walpole</b> ['wå£po<sub>u</sub>£], <sp>Horace</sp>, engelsk
historisk Forfatter, Søn af Robert W., f. 24.
September 1717, d. 2. Marts 1797, siden 1791 Jarl
af Orford. Han fik tidlig et godt lønnet Embede
og var 1741—67 Medlem af Underhuset, men
brød sig kun lidet om det politiske Liv. Paa sin
Udenlandsrejse 1739—41 havde han gjort et
længere Ophold i Firenze og uddannet sin Sans
og Smag for Kunst, og han hengav sig senere
dels til litterære Sysler, dels til at samle Bøger
og Kunstsager. For at opbevare disse byggede
han 1750 ff. det pragtfulde Landsted Strawberry
Hall; der forfattedes lærde Fortegnelser, men
1842 splittedes disse Samlinger ved Salg. Han
havde her desuden sit eget Trykkeri til
Udgivelse saavel af sine egne som af andre
Forfatteres Værker; han var ogsaa Mæcen, men
forsømte dog (1769) at redde den ulykkelige
Chatterton. som i Haab om Hjælp havde sendt sine
Digte til ham. Af W.'s Skrifter bør nævnes:
<i>Catalogue of the royal and noble authors in England</i>
(2 Bind 1758, ny Udgave 5 Bind 1806), <i>Anecdotes
of painting in England</i> (4 Bind, 1762—71, ny
Udgave, 6 Bind 1894), <i>Catalogue of engravers in
England</i> (1763), <i>Historie doubts on Richard III</i>
(1767) samt nogle Digtninger, Romanen <i>The
Castle of Otranto</i> (1764), der udgaves som en
Oversættelse fra Italiensk og maa regnes som
Forløber for den senere Romantik, Sørgespillet
<i>The mysterious Mother</i> (1767) og <i>Letter from
Xo Xo, a chinese philosopher</i> (en Efterligning
af Montesquieu's <i>Lettres persanes</i>). Hans <i>Works</i>
udkom 1798 i 5 Bind. Desuden efterlod han sig
en Række Manuskripter, vedrørende Englands
Historie i 18. Aarhundrede, som senere blev
udgivne: <i>Reminiscences of the courts of George
I and George II</i> (1808), <i>Memoirs of the last
years of the reign of George II</i> (ɔ: 1750—60,
1828), <i>Memoirs of the reign of George III</i> (1845),
<i>Journal of the reign of George III</i> (ɔ:
1771—83, 1859), samlet Udgave af de 3 sidste Værker,
4 Bind 1894. Særlig berømt blev han dog som
Brevskriver; hans Breve er vittige og
aandfulde, af meget broget Indhold og uforlignelige
ved deres Stil. En Samling udkom 1857—61 i
9 Bind, den nyeste er i 16 Bind (1903—05).
(<sp>Litt</sp>.: <sp>Warburton</sp>, <i>Memoirs of H. W.</i> [2
Bind, London 1851]; <sp>A. Dobson</sp>, <i>H. W.</i>
[London 1893J).
<i>H. J-n.</i>
</chapter>

<chapter name="Walpole, Hugh Seymour">
<b>Walpole</b> ['wå£po<sub>u</sub>£], <sp>Hugh Seymour</sp>,
engelsk Forfatter, f. 1884, opdraget i Canterbury
og Cambridge, tjente under Verdenskrigen i det
russiske Røde Kors. Han er Forfatter til en
Række Romaner: <i>The Woden Horse</i> (1909), <i>Mr.
Perrin and Mr. Trail</i> (1911), <i>Fortitu</i> (1913),
<i>The Dark Forest</i> (1916). W.'s betydeligste Bog
hidtil er <i>The Cathedral</i> (1922), der giver en
Skildring af et Domkirkesamfund, der er et
værdigt Sidestykke til Trollope's Bøger med
samme Emne. (Hans Fader var en Tid Biskop
af Edinburgh). Han har desuden skrevet <i>Joseph
Conrad: A critical study</i>.
<i>I. O.</i>
</chapter>

<chapter name="Walpole, Robert">
<b>Walpole</b> ['wå£po<sub>u</sub>£], <sp>Robert</sp>, engelsk
Statsmand, f. 26. Aug. 1676, d. 18. Marts 1745.
Han valgtes 1701 ind i Underhuset og sluttede
sig straks til Whiggerne, vandt Marlborough's
Yndest og blev
Febr 1708
Statssekretær for
Krigen indtil
Udgangen af
1710, da
Whigministeriet blev
styrtet. Han var
derefter
Oppositionens Leder
og gendrev
med Held det
Angreb, der
rettedes imod
hans egen og
hans
Embedsfællers
Finansstyrelse, men
blev Jan. 1712
anklaget for
Bestikkelse, udstødt af Underhuset og i 6
Maaneder holdt fængslet i Tower. Allerede 1713
valgtes han paa ny, og da Whiggerne n. A. kom
til Magten efter Georg I's Tronbestigelse, fik
han straks den indbringende Post som
Skatmester for Hæren, blev Kongens fortrolige
Raadgiver og var tillige Underhusets virkelige
Leder. I Sommeren 1715 forberedte og ledede W.
Rigsretsanklagen imod de to tidligere Ministre
Bolingbroke og Harley og blev i Oktbr s. A.
Skatkammerkansler samtidig med, at hans

<img>R. Walpole.</img>
