var formuleret af Landmandsbankens
Direktion og tiltraadt af Nationalbanken, blev
senere stærkt kritiseret, fordi Offentligheden
forstod Erklæringen saaledes, at
Bankinspektørens Opgørelse af Tabene var blevet lagt til
Grund for Afskrivningerne, medens det netop
senere viste sig, at det var Landmandsbankens
egen Opgørelse, der viste et Tab paa 55 3/4
Mill. Kr., og ikke Bankinspektørens Opgørelse,
som viste et Tab paa 144 Mill. Kr., der var
lagt til Grund.

Uroen om Banken fortsattes, og Aktierne,
der efter Rekonstruktionen stod i 95, faldt til
85, og Lørdag den 17. Septbr endog til 73, skønt
støttet ved Opkøb, især af Landmandsbanken
selv, der den 16. Septbr laa med 66 Mill. Kr.
af den 100 Mill. Kr. store Aktiekapital.
Allerede den 13. Septbr maatte ny Forhandlinger
i Gang, og da Aktiekursen faldt, som nævnt,
Lørdagen derefter, blev det klart, at Banken
ikke kunde aabne om Mandagen, medmindre
en ny Ordning blev truffet. Søndag Aften
udsendtes Meddelelse om, at der skulde tegnes
en Præferencekapital paa 100 Mill. Kr., hvoraf
Staten overtog 40, Østasiatisk Kompagni 20,
Store Nordiske 5 og Nationalbanken 35 Mill.
Kr. Rigsdagen maatte sammenkaldes for at
bevilge Statens Tilskud, jfr. L. 21. Septbr 1922,
og samtidig nedsattes ved Lov af samme Dato
en Kommission til Undersøgelse af Bankens
Forhold. Førstnævnte Lov fastsatte
Præferencekapitalen til 70, idet Nationalbanken kun
overtog Aktier for 5 Mill. Kr., medens de 30
Mill. Kr. blev indskudt som Reservefond.
Endvidere garanterede Staten for de Laanetilskud.
som Nationalbanken ansaa det for paakrævet
at yde Landmandsbanken i Overgangstiden.
Hvor alvorlig Situationen var, fremgaar af, at
Noteringen af Fonds og Aktier paa
Kjøbenhavns Børs havde været suspenderet fra
Mandag til Torsdag incl. Landmandsbankens
Aktiekapital blev nedskrevet til 10 %, og
Generalforsamlingen kom til at bestaa af
Præferencekapitalens Indskydere. Den private
Laanebanks Aktionærer rejste nu Krav om at faa
Overtagelsen i 1921 kendt ugyldig. Sagen
afgjordes ved Voldgift derhen, at
Landmandsbanken skulde udløse disse Aktionærer mod
at betale dem 55 % af Aktiernes Paalydende
kontant samt en mindre Udligning vedrørende
A/S Aalborg Skibsværft, tidligere Stuhr's Værft.

Landmandsbankens ny Direktion og
Bankraad søgte ved Regnskabsafslutningen for
Aaret 1922 at komme til Bunds i de gamle
Skader og fandt, at der for Aaret 1922 burde
afskrives 232 Mill. Kr., saaledes at hele
Reservefonden og 31 1/2 Mill. Kr. af den nye
Præferencekapital var tabt. Bankraadet foreslog da
en Udvidelse af den ovenfor nævnte
Statsgaranti, hvilket Handelsministeren fremsatte som
Lovforslag i Rigsdagen den 3. Febr 1923. I
Rigsdagens Møder, der varede til Mandag
Morgen, kritiseredes Forslaget stærkt. Ved den
gennemførte L. 5. Febr 1923 overtager Staten
da indtil 1. Apr. 1928 fuld Garanti for alle
retsgyldige Fordringer paa Landmandsbanken.
Garantien forlængedes ved L. 9. Marts 1926
til 1. Apr. 1932. Landsretten fældede den 7.
Juli 1923 sin Dom over Landmandsbankens
tidligere Direktion og Bestyrelsesmedlemmer, en
Dom, der skærpedes betydeligt ved
Højesterets Kendelse den 29. Septbr s. A. Det
samlede Tab ved Landmandsbankens Sammenbrud
anslaas til c. 500 Mill. Kr.

Imidlertid viste den foretagne
Rekonstruktion af Diskonto- og Revisionsbanken sig at
have været forgæves. Banken maatte paa ny i
Juli 1924 henvende sig om Støtte, der
imidlertid blev af slaaet. Regeringen udstedte den 21.
Juli 1924 en foreløbig Lov om Bankens
Likvidation, jfr. L. 6. Decbr 1924.

Af andre Banksammenbrud skal nævnes
Hellerup Bank, der maatte træde i Likvidation
den 6. Septbr 1922, medens Kjøbenhavns Bank
blev overtaget af Handelsbanken den 7. Juni
1922 med en kontant Udløsning af Aktierne
paa 70 %.

Som den sidste store Bank, der kom i
Vanskeligheder, skal nævnes den danske
Andelsbank, der ved foreløbig L. 3. Juni 1925 traadte
i Likvidation, jfr. L. 8. Aug., hvorefter der
nedsattes et Rigsdagsudvalg, der skulde prøve
Muligheden for en Genaabning af Banken samt
tilvejebringe Klarhed over alle Forhold, der
knytter sig til Bankens Lukning.

Indtil 1. Jan. 1927 var 23 Banker traadt i
Likvidation, medens to, nemlig Thurø og
Omegns Bank og Kalundborg og Omegns Bank,
var taget under Konkursbehandling. Disse to
Boer er afsluttede med en Dividende til
Kreditorerne paa henholdsvis 43,9 og 22,5 %.

Endvidere er i samme Tidsrum 12 Banker
overtaget af andre, hvoraf 2 af
Landmandsbanken og 6 af Andelsbanken.

<sp>Priser, Prisregulering og
Rationering</sp>.

Bevægelsen i Leveomkostningerne 1914—25.
Indekstal 1914 = 100.
<table>
<td 2><td c>Fødevarer<td c>Klæder, Fodtøj,<br>Vask<td c>Bolig<td c>Brændsel,<br>Belysning<td c>Skatter, Kontingenter<td c>Andre<br>Udgifter<td c>Ialt
<td>Juli<td c>1914<td c>100<td c>100<td c>100<td c>100<td c>100<td c>100<td c>100
<td>Juli<td c>1915<td c>128<td c>110<td c>100<td c>130<td c>100<td c>100<td c>116
<td>Febr.<td c>1916<td c>134<td c>133<td c>102<td c>140<td c>100<td c>117<td c>124
<td>Juli<td c>—<td c>146<td c>160<td c>102<td c>175<td c>100<td c>121<td c>136
<td>Febr.<td c>1917<td c>158<td c>170<td c>105<td c>197<td c>100<td c>137<td c>146
<td>Juli<td c>—<td c>166<td c>190<td c>105<td c>220<td c>100<td c>146<td c>155
<td>Febr.<td c>1918<td c>173<td c>210<td c>110<td c>275<td c>100<td c>146<td c>155
<td>Juli<td c>—<td c>187<td c>260<td c>108<td c>275<td c>100<td c>197<td c>182
<td>Jan.<td c>1919<td c>186<td c>300<td c>111<td c>268<td c>129<td c>198<td c>190
<td>Juli<td c>—<td c>212<td c>310<td c>113<td c>292<td c>162<td c>224<td c>211
<td>Jan.<td c>1920<td c>251<td c>333<td c>120<td c>392<td c>179<td c>239<td c>242
<td>Juli<td c>—<td c>253<td c>355<td c>130<td c>563<td c>227<td c>247<td c>262
<td>Jan.<td c>1921<td c>276<td c>292<td c>130<td c>578<td c>244<td c>224<td c>264
<td>Juli<td c>—<td c>236<td c>248<td c>141<td c>401<td c>301<td c>214<td c>237
<td>Jan.<td c>1922<td c>197<td c>225<td c>141<td c>333<td c>301<td c>206<td c>212
<td>Juli<td c>—<td c>184<td c>217<td c>155<td c>301<td c>255<td c>203<td c>199
<td>Jan.<td c>1923<td c>180<td c>220<td c>155<td c>277<td c>269<td c>203<td c>198
<td>Juli<td c>—<td c>188<td c>239<td c>160<td c>282<td c>254<td c>206<td c>204
<td>Jan.<td c>1924<td c>194<td c>254<td c>160<td c>288<td c>254<td c>207<td c>209
<td>Juli<td c>—<td c>200<td c>267<td c>170<td c>298<td c>248<td c>207<td c>214
<td>Jan.<td c>1925<td c>215<td c>277<td c>170<td c>277<td c>248<td c>207<td c>221
<td>Juli<td c>—<td c>210<td c>272<td c>178<td c>252<td c>260<td c>204<td c>219
</table>
