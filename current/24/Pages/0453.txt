Amts(Stor)kredsens Opstillingskredse, er de dog
forskellige i hver Kreds, idet Kandidaternes
Rækkefølge er forskellig. Efter Partiets Kandidater
opføres de Kandidater, der har anmeldt at ville
støtte Partiet. Endelig opføres nederst paa
Stemmesedlen de Kandidater, der ikke tilhører
noget Parti. Hvert Parti har Ret til at anmelde
en Partiliste, der angiver i hvilken Orden dets
Kandidater skal opføres paa Stemmesedlen;
sker saadan Anmeldelse ikke, opføres de i
Bogstavorden. Er der i en Opstillingskreds
opstillet 2 eller flere Kandidater, der slutter sig til
samme Parti, opføres de altid i Bogstavorden
øverst paa Stemmesedlen i den Opstillingskreds,
hvor de er opstillet.

Forinden Valghandlingen begynder, oplæser
en af Valgstyrerne Kandidaternes Navne og
som Regel det kgl. aabne Brev, ifølge hvilket
V. er udskrevet. Ved hver Del af Valglisten
findes en Valglistefører, en Stemmelistefører og
en Stemmemodtager. Vælgeren henvender sig
til Valglisteføreren, og naar denne har fundet
hans Navn paa Valglisten, sættes et Kryds ud
for Navnet, og der udleveres ham en
Stemmeseddel og en Konvolut. Samtidig opfører
Stemmelisteføreren i fortløbende Rækkefølge Navn
og Valglistenummer paa de Vælgere, der har
faaet Stemmeseddel udleveret; Vælgeren gaar
fra Stemmelisteføreren ind i Stemmerummet,
hvor en Blyant er anbragt, afkrydser
Stemmesedlen enten ud for det Parti, han stemmer
paa, eller ud for en af Partiets Kandidater,
lægger Stemmesedlen i Konvolutten, gaar ud af
Stemmerummet og afleverer Konvolut med
Stemmeseddel til Stemmemodtageren, der uden
at aabne Konvolutten lægger denne i
Stemmekassen.

Naar Valghandlingen er afsluttet, kan ingen
flere Stemmesedler modtages, og Optællingen
foregaar umiddelbart efter Afslutningen, idet
man først undersøger, om Antallet af de paa
Stemmelisten opførte Vælgere svarer til
Antallet af Afkrydsningerne paa Valglisten.
Optællingen sker i større Kredse i Grupper, saaledes
at indenfor hver Gruppe en Leder udtager
Stemmesedlerne af Konvolutterne og oplæser,
hvilket Parti Stemmesedlen gælder og to
tilforordnede Vælgere optegner hver for sig, hvor
mange Stemmer der falder paa hvert Parti.
Stemmesedlerne henlægges efter Oplæsningen i
forskellige Bunker, saaledes at de
Stemmesedler, der er afgivet for samme Parti eller for
samme Kandidat udenfor Partierne, samles i
Bunker for sig. De tvivlsomme Stemmesedler
lægges til Side til Afgørelse af den samlede
Valgbestyrelse.

Har Opstillingskredsen flere
Afstemningssteder, meddeler Valgstyrerne Resultatet til
Opstillingskredsens Valgbestyrelse, og møder
senest Dagen efter hos denne med Valgbog,
Stemmesedler og Valglister, de tvivlsomme
Stemmesedler afgøres, og de gyldige Stemmesedler,
ordnede i Pakker efter Partier, afleveres til
Amts(Storkreds)valgbestyrelsen, samtidig med
at Udskrift af Valgbogen sendes
Indenrigsministeriet. Her foretages den ovenfor omtalte
Beregning af, hvor mange Mandater der i hver
Amts(Stor)kreds tilkommer hvert Parti og
Kandidater udenfor Partierne, samt hvorledes
Tillægsmandaterne skal fordeles, og paa Grundlag
af denne Beregning, der meddeles
Amts(Stor)kredsens Bestyrelse, foretager denne den
endelige Opgørelse af, hvilke Folketingsmedlemmer
der skal repræsentere Partierne.

Først erklæres de Kandidater udenfor
Partierne, der har opnaaet tilstrækkeligt
Stemmetal, for valgte, og de for disse afgivne
Stemmesedler kommer derefter ikke mere i
Betragtning. Derefter fremtages Stemmesedlerne for
hvert enkelt Parti. Har dette anmeldt
Partiliste, betragtes alle de Stemmesedler, der er
afkrydsede ud for Partiet eller saaledes, at det
ikke kan afgøres, om de er afgivet for en
bestemt Kandidat, som afgivet for den først
opførte Kandidat, og derefter for de øvrige af
Partiets Kandidater i Stemmesedlens
Rækkefølge. De Stemmesedler, der er afkrydsede ud
for en bestemt Kandidat, regnes først denne til
gode og derefter de øvrige Kandidater i
Stemmesedlens Rækkefølge.

Er der ikke anmeldt Partiliste eller er der
sat Kryds ved en Kandidat, der støtter Partiet,
henregnes Stemmesedlen kun til paagældende
Kandidat, og Stemmesedler, der er afkrydsede
ud for Partiet, kommer kun Opstillingskredsens
Kandidat til gode, eller, hvis der er flere, den
første af disse. Er der i en Opstillingskreds
opstillet flere Kandidater, sammentælles de
Stemmesedler, hvorpaa disse Kandidaters
Navne er afkrydsede, og den, der har faaet flest
Kryds, anses da som opført øverst paa
Stemmesedlerne for paagældende Opstillingskreds.

Man udfinder dernæst Fordelingstallet for
hvert Parti ved at dele Antallet af de gyldige
Stemmer med et Tal, der er een større end
Antallet af Mandater, og forhøje Kvotienten til
det paafølgende hele Tal.

De af Partiets Kandidater, der har opnaaet
Fordelingstallet, erklæres for valgte, og
Stemmeoverføringen til de øvrige Kandidater finder
saa Sted, idet der af de valgte Kandidaters
Stemmesedler udtrækkes saa mange, som ikke
er medgaaet til Valget, og paa disse udstreges
Navnene paa de valgte Kandidater, hvorefter
Stemmesedlerne betragtes som afgivne paa den
Kandidat, der er opført som Nr. 2. Har ingen
af Kandidaterne paa denne Maade naaet
Fordelingstallet, fremtages de Stemmesedler, som
er afgivet for den Kandidat, der har færrest
Stemmer, hans Navn udstreges, og
Stemmesedlerne fordeles paa de øvrige Kandidater, og
saaledes fortsættes, indtil samtlige Kandidater er
valgt.

Stemmeoverføring finder kun Sted, naar
Partiliste er anmeldt.

Hele denne komplicerede Fremgangsmaade
tjener til at sikre, at saa vidt muligt enhver
Stemme faar Betydning, og at man naar saa
nær et matematisk rigtigt Resultat, som
gørligt, samtidig med, at man sikrer den enkelte
Vælger en vis personlig Indflydelse, idet han
kan lægge sin Indflydelse i Vægtskaalen for
andre af Partiets Kandidater end den, som
Partiet har opstillet først. Paa den anden Side
medfører denne Valgmaade, at den personlige
Forbindelse mellem Vælgerne og
Rigsdagsmanden løsnes, og at Vælgernes Kontrol med V.
slappes, samt at det er Partierne og deres
