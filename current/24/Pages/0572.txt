Mangel paa Staldgødning er denne som
Varmegiver i den nyere Tid søgt erstattet ved
Tilledning af Damp i Rørsystemer under
Varmebedsanlægget, hvor man ikke helt er gaaet over til
Kultur i Væksthuse.
<i>P. F.</i>
</chapter>

<chapter name="Varmebehandling">
<b>Varmebehandling,</b> Opvarmning af Legemet
ved udefra tilført Varme. Behandlingen kan
være universel, hvorved hele Legemet
opvarmes, eller lokal, hvor Behandlingen
indskrænkes til visse Dele af Legemet. En stor Del af
de Badeformer, der anvendes i Terapien, er
Varmebehandlinger, saaledes det varme
Karbad, Dampbadet, det romerske Bad, elektrisk
Lysbad o. s. v. (se <sp>Bad</sp>, S. 489). Som lokal
V. anvendtes tidligere meget Grødomslag, nu
mere det varme Vandomslag, ogsaa varme
Sandposer, elektrisk Varmepude (s. d.), endvidere
Pakninger med varm Gytje, Fango eller
Uldtapper, opvredne i varmt Vand, samt
Dampstraale og Hedluft. Ved Diatermi anvendes
højfrekvente Strømme til Fremkaldelse af
stærk lokal Varmepaavirkning. V. virker
smertestillende og muskelslappende og fremkalder
forøget Blodtilførsel til de behandlede Dele,
hvorfor den særlig anvendes ved mange
Former af Gigt, Reumatisme og andre smertende
Lidelser. De mere universelle V. er tillige det
mest brugte Middel til Fremkaldelse af Sved,
som finder Anvendelse ved mange Sygdomme.
<i>E. F.</i>
</chapter>

<chapter name="Varmebælte">
<b>Varmebælte,</b> se <sp>Zone</sp>.
</chapter>

<chapter name="Varmebænk">
<b>Varmebænk,</b> d. s. s. <sp>Varmebed</sp>.
</chapter>

<chapter name="Varmedunk">
<b>Varmedunk</b> kaldes en Beholder, sædvanlig
af Gummi, en Metallegering eller af brændt
Ler, som kan fyldes med varmt Vand, lukkes
og derefter benyttes til lokal Opvarmning, f.
Eks. af en Seng, en Skammel i en Jernbanevogn
o. s. v. Som V. kan man ogsaa benytte
Termoforer.
<i>(Fr. V. M.). A. Bj.</i>
</chapter>

<chapter name="Varmeenhed">
<b>Varmeenhed,</b> en Varmemængde, der tjener
som Maalenhed til Sammenligning med andre
Varmemændger. Se <sp>Kalorie</sp>.
<i>A. W. M.</i>
</chapter>

<chapter name="Varmeflaske">
<b>Varmeflaske,</b> se <sp>Jernbanevogne</sp>, S. 22.
</chapter>

<chapter name="Varmefylde">
<b>Varmefylde</b> (<sp>specifik Varme</sp>). Ved et
Stofs V. forstaas det Antal Gramkalorier, der
skal til for at opvarme 1 g af Stoffet 1 Grad C.
Da V. afhænger af Temperaturen, taler man
jævnlig om Middel-V. inden for et vist
Temperaturomraade; Middel-V. mellem 0° og 100° C
faas ved at dividere 100 op i den
Varmemængde, der skal til for at opvarme 1 g Stof fra 1
til 100° C. Tilfører man et Stof en vis
Varmemængde, vil denne som Regel ikke udelukkende
bruges til at forøge Legemets Temperatur; en
Brøkdel af Varmen tjener til at udvide
Legemet og derved udføre et Arbejde mod en ydre
Kraft og det ydre Tryk. Hvis man paa en eller
anden Maade forhindrer denne Udvidelse,
falder den nævnte Brøkdel bort, og hele den
tilførte Varme bruges til Temperaturforøgelsen.
For at opnaa samme Temperaturforøgelse maa
man altsaa i første Tilfælde tilføre mere Varme
end i sidste Tilfælde, hvor Legemets Rumfang
holdes konstant. Man skelner derfor mellem to
forskellige V., den ene, <i>c<sub>p</sub></i>, hvor Indeks <i>p</i>
betegner, at det ydre Tryk paa Legemet holdes
konstant, den anden <i>c<sub>v</sub></i>, hvor Indeks <i>v</i> betegner,
at Legemets Rumfang holdes konstant; <i>c<sub>p</sub></i> er
større end <i>c<sub>v</sub></i>. Ved <sp>faste og flydende
Legemer</sp> er Varmeudvidelsen forholdsvis
lille og som Følge deraf Forskellen mellem <i>c<sub>p</sub></i>
og <i>c<sub>v</sub></i> kun ringe. Ved Hjælp af Varmeteorien
kan man beregne Forskellen mellem <i>c<sub>p</sub></i> og <i>c<sub>v</sub></i>,
men kun <i>c<sub>p</sub></i> kan maales, og kun den har
praktisk Interesse. Ved Luftarterne er der derimod
en stor Varmeudvidelse og af den Grund ogsaa
stor Forskel paa <i>c<sub>p</sub></i> og <i>c<sub>v</sub></i>. Baade <i>c<sub>p</sub></i> og <i>c<sub>v</sub></i> kan
bestemmes eksperimentelt, og desuden vil
Forholdet <i>c<sub>p</sub></i>/<i>c<sub>v</sub></i> kunne maales; teoretisk har dette
Forhold for enatomige Luftarter Værdien 5/3, for
toatomige Luftarter Værdien 1,40 (jfr.
<sp>kinetisk Teori</sp>), og disse Værdier er ogsaa
fundne eksperimentelt. — Dulong & Petit opstillede
1819 paa Grundlag af mange Forsøg den Lov, at
Atomvarmen for alle Grundstoffer i fast Form
har samme Værdi, nemlig 6,4; ved
Atomvarmen forstaas da den Varmemængde, der skal
til for at opvarme 1 Gramatom 1° C, altsaa
Produktet af Stoffets Atomvægt og V., ganske
analogt med at man ved et Stofs
Molekylarvarme forstaar Produktet af Stoffets
Molekylvægt og V. Denne Lov har imidlertid
efterhaanden mistet sin væsentligste Værdi, efter at de
nyere Forsøg har vist, at V. afhænger stærkt
af Temperaturen, navnlig naar denne er lav.
Saaledes er V. for Kobber ved ÷ 250° kun
c. 1/25 af Værdien ved Stuetemperatur. Paa
samme Maade gaar det med V. for de fleratomige
Luftarter; Brint, der ved alm. Temperatur har
<i>c<sub>v</sub></i> = 2,4, har ved ÷ 181° <i>c<sub>v</sub></i> = 1,7 og ved
Temperatur under ÷ 213° <i>c<sub>v</sub></i> = 1,5 (jfr.
<sp>Kvanteteori</sp>, S. 6). — Eksperimentelt
bestemmes V. ved Hjælp af Kalorimetre (s. d.). —
I følgende Tabel er anført V. for en Del alm.
Stoffer ved alm. Temperatur.
<table>
<td 2 c>A. <sp>Faste Legemer</sp>:
<td>Aluminium<td r>0,21
<td>Glas<td r>0,2
<td>Is<td r>0,50
<td>Jern<td r>0,11
<td>Kobber<td r>0,09
<td>Sølv<td r>0,055
<td>Zink<td r>0,092.
<td>
<td 2 c>B. <sp>Vædsker</sp>:
<td>Alkohol<td r>0,58
<td>Kvægsølv<td r>0,0333
<td>Petroleum<td r>0,51
<td>Vand<td r>1,000
</table>
<table>
<td 7 c>C. <sp>Luftarter</sp>:
<td>Atmosfærisk Luft<td><i>c<sub>p</sub></i><td>=<td>0,241<td>;<td><i>c<sub>p</sub></i>/<i>c<sub>v</sub></i><td>=<td>1,40
<td>Brint<td c>-<td>=<td>3,40<td>;<td c>-<td>=<td>1,40
<td>Helium<td c>-<td>=<td>1,26<td>;<td c>-<td>=<td>1,66
<td>Ilt<td c>-<td>=<td>0,218<td>;<td c>-<td>=<td>1,40
<td>Kultveilte<td c>-<td>=<td>0,202<td>;<td c>-<td>=<td>1,29
<td>Kvælstof<td c>-<td>=<td>0,249<td>;<td c>-<td>=<td>1,40
</table>
