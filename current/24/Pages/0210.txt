Münchens Secession, blev 1894 Professor i
München, 1896 Medlem af Berlins Kunstakademi.
Paa den baltiske Udstilling 1914 i Malmö saas
flere Værker af U., bl. a. Barnekammerbilledet
fra Hamburgs Kunsthalle. (<sp>Litt</sp>.: Biografier af
<sp>Graul</sp> [1893], <sp>Bierbaum</sp> [1893] og
<sp>Ostini</sp>, »Knackfuss' Künstlermonographien« [1903];
»U. Des Meisters Gemälde in 285 Abbild.« [1908,
Bind 12 af »Klassiker d. Kunst«]).
<i>A. Hk.</i>
</chapter>

<chapter name="Uhelle">
<b>Uhelle,</b> Udraab fra Langbold og andre Lege,
naar man, efter en Tid at være traadt ud af
Legen med Raabet: <sp>Helle</sp>, atter vil deltage.
<i>Fr. K.</i>
</chapter>

<chapter name="Uhl, Friedrich v.">
<b>Uhl</b> [u.l], <sp>Friedrich v.</sp>, østerrigsk
Forfatter (1825—1906), studerede Filosofi og
Litteratur i Wien, blev Journalist, var i Aarene
1872—1900 Chef-Redaktør af »Wiener Zeitung«. I
sine Bøger har han ofte med Finhed tegnet
ungarske Landskabsbilleder. Nævnes kan
»Märchen aus d. Weichseltale« (1847), Skitserne
»An d. Theiss«, Romanerne »Die
Theaterprinzessin«, »Die Botschafterin« og »Farbenrausch«.
Efter U.'s Død udkom hans Erindringer »Aus
meinem Leben« (1908), der indeholder
værdifulde Bidrag til Wiens Presse- og
Teaterhistorie. Hans Datter Frieda var August
Strindberg' anden Hustru.
<i>C. B-s.</i>
</chapter>

<chapter name="Uhland, Johann Ludwig">
<b>Uhland</b> ['u.lant], <sp>Johann Ludwig</sp>, tysk
Digter og Videnskabsmand, f. 26. Apr. 1787 i
Tübingen, d. smst. 13. Novbr 1862. Han
studerede Jura og Filologi i sin Fødeby, lærte her bl.
a. Justinus
Kerner og
Varnhagen v. Ense
at kende, vandt
1810 den
juridiske Doktorgrad
og foretog
derefter en Rejse
til Paris. Han
nedsatte sig
1811 som
Sagfører i
Tübingen, var i
Aarene 1812—14
Sekretær i
Justitsministeriet i
Stuttgart og fra
1819 til 1838
Medlem af den
württembergske
Landdag som en fremragende Repræsentant
for det liberale Parti. Samtidig Professor
i tysk Litteratur i Tübingen. Da den
konservative Regering 1833 lagde ham Hindringer i
Vejen for Udøvelsen af hans politiske Mandat,
fratraadte han sit Professorat. Aaret 1848 kaldte
ham tilbage til det politiske Liv, han blev
Medlem af Nationalforsamlingen i Frankfurt, hvor
han sluttede sig til Venstre, udtalte sig mod
Kejserplanerne og ikke opgav Kampen for sine
Ideer, men fulgte det saakaldte
»Rumpfparlament« til Stuttgart. Efter Nationalforsamlingens
endelige Nederlag svigtede han atter Politikken
for Digtningen og Videnskaben. U. er den
udprægede schwabiske Romantiker, der særlig
som Balladedigter har vundet klassisk Ry. Sine
første Digte bl. a. »Die Kapelle« og »Schäfers
Sonntagslied« fik han trykt i Seckendorff's
»Musenalmanach« for 1807 og 1808. Han samlede dem
i »Gedichte« (1815), der efterfulgtes af
»Vaterländische Gedichte«. Blandt hans ypperste
Ballader og Digte kan yderligere nævnes »Der gute
Kamerad«, »Taillefer«, »Der Wirtin
Töchterlein«, »Frühlingsglaube«, »Des Sängers Fluch«
og »Frühlingsahnung«. Hans friske og skønne
Lyrik med dens Naturstemninger og
fædrelandske Følelsesfuldhed støttet af en fuldendt Form
har gjort U. til en elsket og beundret, ofte
komponeret Digter. Tiden har givet hans Digtning
en ædel Patina — tysk Aand og Dybde skænker
den Adelspræget. Mindre betydelig er han som
Dramatiker, saaledes i Tragedien »Ernst, Herzog
von Schwaben« (1818) og Skuespillet »Ludwig
der Bayer« (1819), samlede i »Dramatische
Dichtungen« (1846). Værdifulde er derimod hans
videnskabelige Behandlinger af middelhøjtysk
Digtning og hans germanistiske Studier.
Nævnes kan »Walther von der Vogelweide«,
»Sagenforschungen«, »Alte hoch- und niederdeutsche
Volkslieder«, »Schriften zur Geschichte der
Dichtung und Sage« (8 Bind 1865—72). U. var
ogsaa en Kender af dansk Digtning og besøgte
paa en af sine Rejser Kbhvn. Lige saa
formfuldendt han er som Lyriker, lige saa metodisk og
stringent er han som videnskabelig Forsker.
»Gedichte«, kritische Ausgabe, herausg. von
<sp>Erich Schmidt</sp> und <sp>Jul. Hartmann</sp> (2
Bind 1898), »Ges. Schriften«, herausg. v. <sp>H.
Fischer</sp> (6 Bind 1872), herausg. v. <sp>L. Fränkel</sp>
(2 Bind 1893), andre Udgaver ved <sp>Holthof</sp>
(1901) og <sp>Silbermann</sp> (1908), »Gedichte mit
revidierter Text, Erklärungen und Einleitungen«
v. <sp>H. Maync</sp> (1907), »Tagebuch von
1810—20«, herausg. v. <sp>Jul. Hartmann</sp> (1893).
(<sp>Litt</sp>.: Autobiografie, herausg. v. U.'s Witwe
[1865 og 1874]; <sp>Otto Jahn</sp>, »L. U.« [1863];
Karl Mayer, »L. U.« [1863]; <sp>F. Rotter</sp>,
»L. U., Leben und Dichtungen« [1863]; <sp>M.
Bernays</sp>, »L. U. als Forscher« [1872]; <sp>Ad. v.
Keller</sp>, »U. als Dramatiker« [1877]; <sp>M.
Mendheim</sp>, »L. U.« [Reclam 4128]; <sp>Arth.
Hartmann</sp>, »L. U.« [1913]).
<i>C. B-s.</i>

<img>J. L. Uhland.</img>
</chapter>

<chapter name="Uhlenbeck, Christianus Cornelius">
<b>Uhlenbeck</b> ['y.£<sub>ə</sub>(n)bæk], <sp>Christianus
Cornelius</sp>, holl. Sprogforsker, virkede fra
1892 som Prof. i Sanskrit og sammenlignende
Sprogvidenskab ved Universitetet i Amsterdam
indtil han 1899 overtog Professoratet i
gammelgermanske Sprog og almindelig Sprogvidenskab
i Leiden; gik af 1926. Hans Arbejder bevæger
sig paa mange forskellige Omraader, som det
vil fremgaa af Titlerne paa nogle af hans
Værker, som »De verwantschapsbetrekkingen
tusschen de germaansche en baltoslavische
talen« (1888), »Baskische Studien« (1891),
»Beiträge zur einer vergleichenden Lautlehre der
baskischen Dialekte« (1903), »Ontwerp von eene
vergelijkende vormleer der Eskino-talen« (1907).
»Ontwerp van eene vergelijkende vormleer der
Algonkin-talen« (1910), »Etymol. Wörterbuch
der gotischen Sprache« (1896), »Etymol.
Wörterbuch der altindischen Sprache (1899).
<i>K. S.</i>
</chapter>

<chapter name="Uhlendorff, Gustav Friederich Georg">
<b>Uhlendorff,</b> <sp>Gustav Friederich Georg</sp>,
dansk Solodanser og Balletmester, f. 21. Decbr
1875 i Kbhvn. U. blev 1883 Elev paa
Balletskolen, ansattes 1894, udførte sit første større Parti
28. Januar 1895 i »La Ventana«, blev 1908
Solodanser, avancerede til Instruktør 1913,
