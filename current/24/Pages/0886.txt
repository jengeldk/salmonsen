opført de Tilfælde, hvor det ikke kan afgøres,
hvad der har foraarsaget Eksplosionen, men
hvor Sandsynligheden er størst for, at
Torpedering har fundet Sted (minefrit Farvand,
Undervandsbaades Nærværelse, observerede
Torpedoer el. l.). Om de »sporløst forsvundne«
kan intet siges med Bestemthed, da ingen
overlevende har kunnet afgive Forklaring. Denne
Rubrik omfatter de mest uhyggelige Tilfælde
med de største Tab af Menneskeliv. Man maa
dog ikke sætte dem alle i Forbindelse med en
hensynsløs Torpedering uden Varsel. Kun faa
af Skibene kan have været udsat herfor. De
sporløst forsvundne har for største Delen været
Smaaskibe, som det ikke kan have været til
nogen større Nytte at udsætte for en saadan
Behandling. En Del er Fiskeskibe forlist under
Fiskeri i Farvande, hvor der ingen
Undervandsbaade optraadte; mange har sejlet i
minefyldte Farvande og sandsynligvis stødt paa
Miner. Mellem de sporløst forsvundne er kun
7 Dampere; af disse gik 2 fra England til
Frankrig med Kul, 1 fra Norge til England med
Jern, 1 gik i engelsk Konvoj, men blev sejlet
agterud, og 1 var tidsbefragtet af England; det
er ikke umuligt at alle disse er sænket uden
Varsel, og Besætningerne gaaet ned med
Skibene eller forlist i Baadene.

Af Nordsøkortet ses, at Tabene er lidt i de
af England anviste Ruter fra Kanalen langs
Kysten til Farne Island og derfra over til
Skagerrak, eller langs Kysten til Shetlandsøerne
og over til Bergen, den saakaldte Konvojrute.
Af Atlanterhavskortet ses, at en Mængde

<img>Fig. 18. Krigsforliste danske Skibe i Nordsøen og Østersøen i Aarene 1914—18.</img>
