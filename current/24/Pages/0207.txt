<sp>Fiskeuglerne</sp> (<i>Ketupa</i>), faa Arter, af anselig
Størrelse med stor Fjertop, nøgne Fødder, bebor
det sydlige Asien. Føden bestaar for en stor Del
af Fisk. — <sp>Asio</sp>, middelstore Arter med
forholdsvis lange og spidse Vinger.
<sp>Skovhornuglen</sp> (lille Hornugle, norsk: Hornugle) (<i>A.
otus</i> L.), saa stor
som en Due, med ret
stor spids Fjertop.
Farven er paa
Oversiden en fin
Blanding af sort, brunt
og graat, medens
Undersiden er gullig
med mørke
Længdestriber. Den har
en vid Udbredelse
over store Dele af
Europas og Asiens
Skovegne. I Norge
yngler den kun
sparsomt i en stor
Del af de sydligere
Egne, i Danmark i
de fleste af Landets
Skovegne, nogle
Steder i ikke ringe
Tal. Til Rede
benyttes oftest en gammel Krage- eller
Rovfuglerede. Føden bestaar næsten udelukkende
af Smaagnavere. <sp>Sumphornuglen</sp>
(Hedeugle, Moseugle; norsk, Kortøret U.) (<i>A.
flammeus</i> Pont.), lidt mindre end foregaaende med
ganske smaa Fjertoppe, yngler i det meste af
Europa og Asien, desuden
i Nordamerika. I Norge
yngler den overalt paa
Fjeldene mellem Pilekrat,
lægger Æggene paa
Jorden; den holder sig mest
paa sumpede og øde
Steder, trækker ret
regelmæssig om Vinteren Syd paa
og har i det hele en stærk
Tilbøjelighed til
Vandringer; saaledes er den flere
Gange truffet i Grønland.
I Danmark er den Efteraar
og Vinter en ikke
ualmindelig Fugl, der undertiden
træffes i ret stort Tal og
om Dagen oftest sidder
skjult paa Jorden; enkelte
yngler, særlig i de
sydvestlige Dele af Jylland.

Til U. med Fjertop hører
endvidere Slægten <i>Otus</i>, hvoraf en Art, den
sydeuropæiske <i>O. scops</i> L., undertiden er truffet
i Nordeuropa, en enkelt Gang i Danmark.

Til en anden Gruppe af U., der udmærker
sig ved en mere sammentrængt Bygning, ved
hos nogle Slægter at have et fuldstændigt Slør
og ved at mangle Fjertoppene, hører
<sp>Natuglerne</sp> (<i>Strix</i>), hvoriblandt den i Danmark
hyppigste Ugleart <sp>Natuglen</sp> (Katuglen) (<i>S.
aluco</i> L.) (Afbildning, se Farvetavle »Rovfugle«
3), brunlig paa Oversiden, lysere paa
Undersiden, begge Steder med mørkere
Længdepletter. Farven kan veksle en Del; der findes mere
røde og mere graa Former. Natuglen yngler
almindelig i det meste af Europa og de
tilgrænsende Dele af Asien og Afrika. I Norge
yngler den hyppig op til Throndhjemsfjorden,
spredt i Landets nordlige Egne, i Danmark i
den allerstørste Del af Landet. Den er en
Standfugl, der holder til i Skove eller ved
Huse, lægger sine Æg i et Træhul, i Bygninger,
paa mørke Lofter (Kirker) e. l. Steder,
undertiden i gamle Kragereder. Det er en overalt
velkendt Fugl, der tillidsfuldt færdes ved
Menneskenes Boliger og paa alle Aarstider lader
høre sit ejendommelige Skrig, forskelligt for
de to Køn. Om Dagen holder den sig skjult
paa et mørkt Sted i en Bygning eller siddende
tæt inde ved Stammen i et Grantræ: i
Skumringen søger den Føden, som efter talrige
Undersøgelser næsten udelukkende bestaar af
Smaagnavere og Insekter; den er derfor en
nyttig Fugl, som i høj Grad fortjener at
skaanes. <sp>Slaguglen</sp> (<i>S. uralensis</i> Pall.) ligner
foregaaende, men er adskilligt større; den har
en mere nordlig og østlig Udbredelse, træffes
om Vinteren i det sydøstlige Norges Skovegne,
har en enkelt Gang ruget der. Endnu større, i
Størrelse nærmende sig Store Hornugle, er
<sp>Laplandsuglen</sp> (<i>S. lapponica</i> Thunb.), en
væsentlig russisk og sibirisk Art, der træffes, i
Almindelighed sparsomt, undertiden i større
Tal, i Norges nordlige Egne, hvor den ogsaa
er truffet ynglende; af og til strejfer den
længere Syd paa.

<sp>Sneuglen</sp> (<i>Nyctea nivea</i> Thunb.), der
udgør den eneste Art af sin Slægt, er en anselig
Fugl, indtil 60 cm lang, af Farve hvid med
flere eller færre mørke Pletter, saaledes at de
yngre, stærktplettede Fugle næsten er brune,
medens de gamle kan være snehvide. Sneuglen
er en circumpolar Art, der findes overalt i de
nordlige Egne, hvor der er Føde til den;
navnlig synes den til en vis Grad at være afhængig
af Lemmingernes Tilstedeværelse. I Norge
yngler den i de nordlige Egne og spredt paa
Fjeldhøjderne i Landets sydlige Dele, i
Almindelighed sparsomt, men enkelte Aar i stort Tal, naar
Lemmingerne optræder i Masse. Om Vinteren
strejfer den mod Syd, træffes ikke helt

<img>Fig. 1. Stor Hornugle
(<i>Bubo ignavus</i>).</img>

<img>Fig. 2. Sneugle (<i>Nyctea nivea</i>).</img>

<img>Fig. 3. Kirkeugle (<i>Athene nactua</i>).</img>
