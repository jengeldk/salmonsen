Urbino. (1911) 5940 Indb. U. var i 16. Aarh.
berømt for sin Keramik, hvoraf den endnu
driver betydelig Tilvirkning. Byen hed <sp>Castel
Durante</sp> indtil 1624, da Pave Urban VIII lod
den benævne efter sig selv.
<i>(H. P. S.). C. A.</i>
</chapter>

<chapter name="Urbanit">
<b>Urbanit,</b> et Mineral tilhørende Pyroxenernes
Gruppe, sammensat (Ca, Mg)SiO<sub>3</sub>, 2NaFe(SiO<sub>3</sub>)<sub>2</sub>;
fundet i Form af brunlig sorte, monokline
Krystaller ved Längban i Sverige.
<i>O. B. B.</i>
</chapter>

<chapter name="Urbanitet">
<b>Urbanitet,</b> se <sp>urban</sp>.
</chapter>

<chapter name="urbi et orbi">
<b>urbi et orbi</b> (lat.), »for Byen [Rom] og
Verden« ɔ: for alle Mennesker (underforstaaet:
»være dette kundgjort«), Betegnelse for alle
dem, hvem Pavens højtidelige Velsignelse fra
Peters-Kirkens Loggia Skærtorsdag, Paaskedag
og Kristi Himmelfartsdag gælder.
<i>A. Th. J.</i>
</chapter>

<chapter name="Urbino">
<b>Urbino,</b> By i Mellemitalien, Provins Pesaro
e U., ligger 30 km SV. f. Pesaro 451 m o. H. i
en skovrig Bjergegn mellem Floderne Metauro
og Foglia. (1921) 20000 Indb. U. er en
gammeldags By med snævre, krumme Gader. Den er
Ærkebispesæde og har en Domkirke og flere
andre interessante Kirker og Klostre, hvoraf
mange rummer værdifulde Malerier. Et herligt
Bygningsværk fra Renaissancen er det nylig
restaurerede Palazzo Ducale fra 1447. Den har
et saakaldt »frit« Universitet (grundlagt 1589)
med to Fakulteter. Desuden findes Seminarium,
Lyceum, Gymnasium, teknisk Skole, Akademi
for Kunst og Videnskab samt en lille, men
fortræffelig Malerisamling. U. driver Tilvirkning
af og Handel med Ost, Silke, Majolika og
Fajance. I U. fødtes 1483 Maleren Rafael Santi,
hvis Fødehus nu rummer et lille
Rafael-Museum. 1897 rejstes en Statue af Rafael. U. hed
i Oldtiden <i>Urbinum Hortense</i> og hørte til
Umbrien. 1205 kom U. under Greverne af
Montefeltre, der af Pave Sixtus IV 1474 udnævntes
til <sp>Hertuger</sp> af U. under pavelig
Lenshøjhed. I Slutningen af 15. Aarhundrede naaede
Hoffet i U. sin største Glans og tiltrak talrige
Kunstnere. 1508 kom Hertugdømmet til Huset
della Rovere og 1626 under Kirkestaten. U. og
Omegn var i Renaissancetiden fra omtrent 1475
Centrum for en storartet Majolikaindustri, der
imidlertid fra ca. 1620 gik tilbage. (<sp>Litt</sp>: <sp>L.
Celli</sp>, <i>Storia dell sullevamento di U.</i> [Torino
1892]).
<i>(H. P. S.). C. A.</i>
</chapter>

<chapter name="Urbjerg">
<b>Urbjerg,</b> ældre Betegnelse for den
<sp>arkaiske Gruppe</sp> (s. d.).
<i>J. P. R.</i>
</chapter>

<chapter name="urbs">
<b>urbs</b> (lat), en By. Naar Ordet brugtes uden
videre Tilføjelse, forstod Romerne derved Byen
Rom.
<i>H. H. R.</i>
</chapter>

<chapter name="Urbye, Andreas Tostrup">
<b>Urbye,</b> <sp>Andreas Tostrup</sp>, norsk
Embedsmand, f. 8. Maj 1869 i Fredrikshald,
Student 1887, <i>cand. jur.</i> 1891, hvorefter han et
Par Aar var edsvoren Fuldmægtig, var 1894 og
paa ny 1897—98 i Udlandet med Stipendium for
at studere Strafferet; i Mellemtiden havde han
været Sekretær i den kgl. Straffelovkommission
og Fuldmægtig hos Rigsadvokaten. 1898 blev
han Statsadvokat i Tromsø og Finmarkens
Lagsogne. Medens Fr. Hagerup var Statsminister,
konstitueredes U. 1904—05 som Professor i
Strafferet ved Universitetet. 1905 var han de
norske Delegeredes Sekretær under
Forhandlingerne i Karlstad om Unionens Opløsning og
Afvikling. 1906—12 var U. Amtmand i
Finmarken, 1912—13 Sorenskriver i Eiker, Modum og
Sigdal. Fra 1913—18 var han Medlem af
Gunnar Knudsen's andet Ministerium, derefter
Sendemand i Helsingfors, fra 1924 i Moskva. 1909
tog han Doktorgraden i Retsvidenskab med et
Arbejde om »Norsk Strafferet« (1906—09).
<i>(K. V. H.). K. F.</i>
</chapter>

<chapter name="Urd">
<b>Urd,</b> se <sp>Norner</sp>.
</chapter>

<chapter name="Urdu">
<b>Urdu,</b> se <sp>Hindustan</sp>.
</chapter>

<chapter name="Urdyr">
<b>Urdyr,</b> se <sp>Protozoa</sp>.
</chapter>

<chapter name="Ure, Andrew">
<b>Ure</b> ['ju.<sub>ə</sub>], <sp>Andrew</sp>, engelsk Fysiker og
Kemiker, f. 18. Maj 1778 i Glasgow, d. 2. Jan
1857 i London, var først praktiserende Læge.
1830 blev han Professor i Fysik og Kemi ved
<i>Andersonian Institution</i> i Glasgow, men
flyttede derpaa til London, hvor han fra 1834 var
Kemiker ved <i>Board of Customs</i>. Fra 1822 var
han Medlem af <i>Royal Society</i>. U. har
offentliggjort Arbejder saavel af fysisk og astronomisk
som af kemisk Indhold, saaledes 1817 om
Relationen mellem Saltsyre og Klor, om Jod s. A.,
Undersøgelser over Ammoniumsalte, over
Salpetersyre m. m.
<i>(O. C.). A. W. M.</i>
</chapter>

<chapter name="Urecidin">
<b>Urecidin</b> (DAK) er en Blanding af 15 D.
Kogsalt, 20 Dele Lithiumcitrat, 670 Dele
Natriumcitrat og 295 Dele tørret Glaubersalt, der
anvendes som Lægemiddel ved urinsur Diatese,
Arteriosclerose o. a. 1/2—1 Theskefuld ad
Gangen.
<i>E. K.</i>
</chapter>

<chapter name="Uredinaceæ">
<b>Uredinaceæ,</b> se <sp>Rustsvampe</sp>.
</chapter>

<chapter name="Uredosporer">
<b>Uredosporer,</b> se <sp>Rustsvampe</sp>.
</chapter>

<chapter name="uregelmæssig">
<b>uregelmæssig</b> (Blomst), se <sp>Blomst</sp>, S. 459.
</chapter>

<chapter name="Uregga">
<b>Uregga,</b> Landskab i den østlige Del af
Belgisk Kongo mellem Njangwe og Stanleyfaldene
og mellem Kongofloden og den store
Søgravsænkning. Det bestaar dels af tætte tropiske
Regnskove, dels af aabne Græssletter.
Hovedbyen er Shabunda ved Kongos Biflod Ulindi.
<i>C. A.</i>
</chapter>

<chapter name="Ureider">
<b>Ureider.</b> Urinstof kan, da det er et
Ammoniakderivat, ligesom Ammoniak forene sig med
forskellige tobasiske Syrer under Dannelse af
amidagtige Forbindelser, idet der herved
udtræder to Molekyler Vand, hvorved begge
Syrens Karboxylgrupper afgiver deres Hydroxyl;
der dannes herved saakaldte U., f. Eks.:
<table>
<td>COOH<td v3>+<td>H<sub>2</sub>N<td v3> > CO ÷ 2H<sub>2</sub>O =<td>CO NH<td v3>> CO
<td>|<td><td>|
<td>COOH<td>H<sub>2</sub>N<td>CO NH
<td 2>Oxalsyre<td>Urinstof<td><td 2>Parabansyre<br>(Ureid)
</table>

Af Glykolsyre CH<sub>2</sub>OH.COOH afledes paa
tilsvarende Maade <i>Hydantoïn</i>, af Guanidin
afledes Kreatin og af Diætylmalonsyre alledes
Sovemidlet Diætylbarbitursyre eller Veronal.

Hvis to Molekyler Urinstof indtræder i
Reaktionen, opstaar saakaldte <sp>Diureïder</sp>, af
hvilke mange forekommer i Naturen, f. Eks.
Urinsyre, Guanin, Theobromin o. a.

Naar der ved Indvirkning af Urinstof paa en
tobasisk Syre kun udtræder 1 Molekyle Vand,
dannes saakaldte <sp>Ursyrer</sp>, f. Eks.:
<table>
<td>COOH
<td>|<td> + H<sub>2</sub>N .<td>CO . NH<sub>2</sub><td> ÷ H<sub>2</sub>O =
<td>Oxalsyre<td>COOH<td><td>Urinstof
<td 2><td>COOH
<td 2><td>|
<td 2><td 3>CONH . CO . NH<sub>2</sub>
<td 2><td 3>Oxalursyre (Ursyre)
</table>
<i>{O. C.). S. P.</i>
</chapter>
