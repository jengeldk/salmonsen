Grevskabet Jarlsberg (1748—1811), der var dansk
Gesandt ved det neapolitanske Hof 1779—84, i
Haag 1784—88, i London 1789—1807 og endelig
fra 1809 i Wien, hvor han døde. Blandt hans
Sønner skal nævnes Statholder i Norge, Grev
<sp>Johan Caspar Herman W.</sp> til Jarlsberg
(s. d.), General, Baron <sp>Ferdinand Carl
Maria W.</sp> (s. d.), Kabinetskammerherre,
Første-Hofstaldmester, Baron <sp>Vilhelm
Frederik W.</sp> til Ellinggaard (1786—1855) og
Kammerherre hos Dronning Desideria, Baron
<sp>Christian Frederik W.</sp> til Fornebo
(1788—1854). Statholderen var Fader til Grev
<sp>Peder Anker W.</sp> til Jarlsberg (1809—93) —
hvis Søn, Øverstekammerjunker, Grev <sp>Johan
Caspar Herman W.</sp> til det fra Grevskab
til Stamhus forandrede Jarlsberg (1841—1922),
efterlod to Sønner, Legationsraad, Grev <sp>Karl
Peter Boguslav Herman W.</sp> (f. 1870),
der overtog Stamhuset, og 2. Hofmarskalk hos
Kong Haakon, Kammerherre, Baron <sp>Peder
Anker W.</sp> (f. 1875) — endvidere til Medlem
af Stortinget, Præces i Selskabet for Norges
Vel, Baron <sp>Harald W.</sp> til Bærums Jernværk
(1811—97), hædret med Guldmedaillen for
Belønning af norsk Landbrug, og endelig til
Første-Hofjægermester, Baron <sp>Herman W.</sp>
til Bogstad (1818—88), hvis Søn, Baron
<sp>Vilhelm Christian W.</sp> (1852-1909), blev
udnævnt til Geheimekammerherre hos Pave Leo
XIII 1882. Kammerherre, Hofstaldmester,
Baron <sp>Frederik (Fritz) Anton
Ferdinand Hartvig W.</sp> (1807—70), en Søn af
General, Baron F. C. M. W., var 1858—65
svensk-norsk Minister ved det russiske Hof.
Overlanddrosten, Baron F. V. W.'s Søn, Major
ved søndersjællandske Landeværnsregiment,
Kammerherre, Baron <sp>Frederik (Fritz)
Christian W.</sp> (1757—1831), arvede
Ravnstrup, som han solgte 1805, og købte senere en
mindre Landejendom, Søgaard ved Næstved.
Han kom tidlig ind paa Forfatterbanen,
debuterede 1782 med et Skuespil »Bondedyd« og var
dermed indrulleret blandt Bondestandens
Forkæmpere, ligesom han i det hele taget hørte til
de liberale Fremskridtsmænd. Foruden flere
andre Skuespil udsendte han Hefteskriftet »Den
gejstlige Stand bør afskaffes« (1795—97) og tog
i »Dyvekefejden« P. A. Heiberg's Parti. I flere
Aar var han Bestyrer af et Provinsteater, der
bl. a. gav Forestillinger i Næstved, Helsingør
og Odense. Hans Søn, Amtmand over
Finmarken, senere over Bratsberg Amt, sidst
Toldinspektør i Porsgrund, Baron <sp>Frederik
(Fritz) Vilhelm W.</sp> til Brunlav
(1787—1863), var Fader til Hofmarskalk,
Øverstekammerjunker, Baron <sp>Finn Frederik
Vilhelm W.</sp> (1815-1901), til Hofmarskalk,
Øverstekammerjunker, Baron <sp>Frederik
(Fritz) Joachim W.</sp> (1819—80), hvis Søn
er Diplomaten, Baron <sp>Frederik (Fritz)
Hartvig Herman W.</sp> (s. d.), endvidere til
Kommandør, Kammerherre, Baron
<sp>Ferdinand Julius W.</sp> (1823—1907), som paa dansk
Side med Hæder deltog i Krigen 1848—49, og
endelig til Oberst, Baron <sp>Wolfgang
Christian W.</sp> (1828—1907), der 1848 som
Sekondløjtnant indtraadte i den danske Hær, i hvilken
han avancerede til Bataillonschef. — Samtlige
Medlemmer af denne Linie fører Navnet
<sp>W.-Jarlsberg</sp>.

Fra ovennævnte General, Baron E. F. W. til
Evenburg, hvis Søn, Baron <sp>Anton Franz W.</sp>
(1707—88), blev optaget i den preussiske
Grevestand ved Patent af 21. Januar 1776,
nedstammer en i Tyskland blomstrende Linie, hvis
Medlemmer fører Titel af Greve W., Baron
<sp>W.-Jarlsberg</sp>. Til denne Linie hørte tysk
Statholder i Alsace-Lorraine, General, Grev
<sp>Carl Leo Julius W.</sp> (1842—1919), der 18.
April 1914 optoges i den preussiske Fyrstestand.
— Baron <sp>Erhard W.</sp> (1710—86), yngste Søn
af Baronen til Evenburg, ægtede Komtesse
Christine Sophie Frijs til Grevskabet Frijsenborg
og blev i denne Anledning ved Patent af 13.
April 1743 optaget i den danske Grevestand med
Navnet <sp>W.-Frijs</sp>. Han var dansk Gesandt i
Stockholm 1753—54, derefter i Paris, hvor han
forblev til 1763, og blev Generalløjtnant,
Overstaldmester og sidst Overkammerherre hos
Dronning Caroline Mathilde, ligesom han
udnævntes til Geheimekonferensraad og
Elefantridder. I hans Ægteskab fødtes kun en Datter,
der døde som Barn.
<i>P. B. G.</i>
</chapter>

<chapter name="Vedel, Anders Åbye">
<b>Vedel,</b> <sp>Anders Åbye</sp>, dansk
Højskolemand, f. 2. Aug. 1878, <i>Cand. theol.</i>, Lærer
bl. a. (1909—17) ved Roskilde Højskole.
Forstander for denne 1922—25, derefter for
Krabbesholms Højskole, har virket i Skrift og
Tale med Kyndighed for at sprede Oplysning
om Nutidens verdenshistoriske Problemer, var
Medredaktør af »Højskolebladet« 1917—22,
Bidragyder til »Verdenshistorien fra 1866 til vore
Dage« (ved J. P. Engelstoft og Fr. Nørgaard,
1922).
<i>H. J-n.</i>
</chapter>

<chapter name="Vedel, Anders Sørensen">
<b>Vedel,</b> <sp>Anders Sørensen</sp>, dansk
Historiker og Viseudgiver, f. 9. Novbr 1542 i Vejle,
hvorefter han tog Navn (Vedel, Vejle,
Wellejus), d. i Ribe 13. Febr 1616. V. fik under
Skolegangen i
Ribe rige
Paavirkninger af
Tidens
humanistiske Rørelser,
især i historisk
Retning,
ledsagede kun 20
Aar gammel
den unge
Adelsmand Tyge
Brahe paa hans
Udenlandsrejse
som Hovmester,
tog 1566
Magistergraden i
Wittenberg og
blev ved sin
Hjemkomst til
Danmark
Slotspræst i Kbhvn
(1568). Her begyndte han en ikke lille
Forfattervirksomhed, mest paa Modersmaalet, der
førte ham over imod at betragte
Historieskrivningen som sin egentlige Opgave; Omgangen
med flere af Landets ypperste Adelsmænd
virkede i samme Retning. Efter en rimet

<img>A. S. Vedel.</img>
