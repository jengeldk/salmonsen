store Materiale som <i>Flora Fluminensis</i>, et
Folioværk i 11 Bind med 1640 Tavler (1827). Til
Ære for V. stiftedes 1850 i Rio de Janeiro
<i>Sociedade Vellosiana</i>.
<i>A. M.</i>
</chapter>

<chapter name="Wells">
<b>Wells</b> [we£zj, By (Municipal Borough) i det
sydlige England, Somersetshire, ligger 26 km
S. f. Bristol ved Foden af Mendip Hills, har et
anglikansk Præsteseminarium og er
Bispesæde. (1921) 4372 Indbyggere. Med sine talrige
gamle kirkelige Bygninger bærer W. et
stærkere klerikalt Præg end maaske nogen anden
af Englands Byer. Domkirken, der
paabegyndtes 1186, er omgivet af et Kloster og flere
Kapeller. Den udmærker sig ved sin Bredde
(45 m), talrige Skulpturarbejder, et stateligt
Midtertaarn og to lavere Taarne ved Koret. Det
1205—44 opførte Bispepalads er endnu omgivet
af Volde og Bastioner og har et særdeles smukt
Kapel. Af andre kirkelige Bygninger maa
nævnes Dekanens, Ærkedekanens og Vikarens
Embedsboliger fra den katolske Tid samt
St.-Cuthberts-Kirke med et meget smukt Taarn. — I
Nærheden findes den interessante Hule
<sp>Wookey Hole Cavern</sp>, hvor Floden Axe
bryder frem fra det indre af Mendip Hills. Hulens
underjordiske Rum er delt i flere Afdelinger.
<i>(M. Kr.). M. H-n.</i>
</chapter>

<chapter name="Wells, Charles Jeremiah">
<b>Wells</b> [we£z], <sp>Charles Jeremiah</sp>, eng.
Digter, f. i London 1798?, d. i Marseille 17. Febr
1879. Han gik i Skole hos Keats Lærer Cowden
Clarke og var Kammerat med Tom Keats,
gennem hvem han blev Ven med Digteren. 1822
udgav han den Leigh Hunt paavirkede <i>Stories
after Nature</i>, og det følgende Aar det bibelske
Drama <i>Joseph and his Brethren</i> (under
Pseudonymet H. L. Howard); det faldt ganske til
Jorden, og W., der havde drevet
Sagførervirksomhed i London, flyttede først til Wales og
senere til Bretagne, hvor han efter eget
Sigende skrev en Mængde Digte og Dramaer, som
han, da han ingen Forlægger kunde finde for
dem, brændte ved Hustruens Død 1874. I
Tidens Løb blev <i>Joseph and his Brethren</i> stærkt
rost, bl. a. af Rossetti i 1863 og af Swinburne i
<i>Fortnightly Review</i> i 1875; men skønt
Swinburne sammenstiller det med Shakespeare's
tidligere Arbejder, vandt det aldrig Yndest ud
over en ganske snæver Kreds. 1909 udgav
Watts-Dunton det sammen med Swinburne's
Essay.
<i>J. O.</i>
</chapter>

<chapter name="Wells, Henry Tanworth">
<b>Wells</b> [we£z], <sp>Henry Tanworth</sp>, engelsk
Maler, f. 12. Decbr 1828 i London, d. 1903. W.
var en meget skattet Miniaturmaler. Han var
først Litograf, studerede 1850 i Paris under
Couture og sluttede sig til den prærafaelitiske
Retning. I Begyndelsen malede han næsten
udelukkende Miniaturer (bekendte Værker:
Prinsesse Marie af Cambridge [1853], Portræt af
W. selv og Hustru, m. v.), senere udførte han
ogsaa mange Portrætter i større Maalestok,
Landskabs- og Jagtstykker (»Novembermorgen
i Birdsall House«), Genrebilleder m. m. Han var
Akademimedlem.
<i>A. Hk.</i>
</chapter>

<chapter name="Wells, Herbert George">
<b>Wells</b> [we£z], <sp>Herbert George</sp>, eng.
Forfatter, f. 21. Septbr 1866 i Bromley ved London,
hvor Faderen, en i sin Tid kendt Kricketspiller,
havde en lille Butik. W. blev sat i
Manufakturlære, først i Windsor, senere i Southsea, men
utilfreds med dette kom han efter 3 Aars
Forløb ind paa <i>The Normal School of Science
Kensington</i> og fik bl. a. Huxley til Lærer. Med
et meget fint Afgangsbevis fra Skolen fik han
Plads som Lærer ved en Skole i London;
foruden som privat Manuduktør og
Foredragsholder begyndte han allerede her at sende Bidrag
til Blade og Tidsskrifter, bl. a. <i>Nature</i> og
senere <i>Fortnightly Review</i>. Allerede som Dreng
var han optaget af Fantasier om Fremtidens
Udvikling og det kommende Tusindaarsrige, og
denne Tendens hos ham styrkedes yderligere,
da han ved sine Studier naivt beruses af de
ubegrænsede Muligheder, Naturvidenskabens
Udvikling synes at byde Menneskene. Hans
første Bog, <i>The Time Machine</i> (1895) er en
saadan Fremtidsfantasi, der som hele den Række,
der fulgte efter, har et stærkt socialt Islæt. W.
havde sluttet sig til de Socialismens Pionerer,
der samledes i <i>The Fabian Society</i>, og ønskede
først og fremmest ved sine Fremtidsskildringer
at bidrage til at forbedre Verden og
Menneskene. I hurtig Række følger: <i>The Stolen Bacillus
and other stories</i> (1895), <i>The Island of Dr.
Moreau</i> (1896), <i>The Invisible Man</i> (1897), <i>The War
of the Worlds</i> (1898), <i>When the Sleeper Wakes</i>
(1899), <i>The First Men in the Moon</i> (1901), <i>The
Food of the Gods</i> (1904), <i>In the Days of the
Comet</i> (1906), <i>The War in the Air</i> (1908). Ved
den plastiske Anskuelighed og logisk
overbevisende Troværdighed, hvormed han i disse
Værker formaar at udmale Fremtidstilstande eller
Samspillet af etiske, økonomiske og psykiske
Kræfter i et saadant tænkt Samfund, vandt han
stærkt og fortjent Ry. Ind mellem disse
Fantasiskildringer udgav han en Del rent
sociologiske Afhandlinger som <i>Anticipations</i> (1901),
<i>Mankind in the Making</i> (1903), <i>A Modern
Utopia</i> (1905), <i>Socialism and Marriage</i> (1908) og
enkelte Romaner, udmærkede Millieuskildringer
fra de lavere Mellemklasser og med en god Del
selvbiografiske Momenter: <i>The Wheel of Chance</i>
(1896), <i>Love and Mr. Lewisham</i> (1900), <i>Kipps</i>
(1905), <i>The History of Mr. Polly</i> (1910) (Helten
er i dem alle Manufakturhandlerkommis: <i>simple
souls dear fools</i>); <i>Tono-Bungay</i> (1909) og <i>Anne
Veronica</i> (1909); denne sidste, der handler om
Kvindens Frigørelse, vakte — med Urette —
en Del moralsk Forargelse. <i>The New Machiavelli</i>
(1911) er en meget slet komponeret Roman, der
gennem en Række kun daarligt forklædte
Personer fra Dagens Politik som Mr. og Mrs.
Sidney Webb, Mr. Balfour og andre giver et meget
interessant Tværsnit af engelske politiske,
sociale og økonomiske Rørelser paa den Tid. Til
samme Type, lige saa meget sociologisk
politiske Afhandlinger, som Romaner, hører
<i>Marriage</i> (1912), <i>The Passionate Friends</i> (1913), <i>The
Wife of Sir Isaac Harman</i> (1914) og <i>The
Research Magnificent</i> (1915). 1916 udkom W.'s
betydeligste Bog, <i>Mr. Britling sees it through</i>
med dens til Tider ypperlige Skildring af
Stemninger og Tilstande i England i Aarene
1914—15; den udkom oprindelig i <i>The Nation</i>, og
vakte, da den udkom i Bogform, umaadelig
Opsigt, ikke mindst ved sin indtrængende
Analyse af Krigens Indflydelse paa Mr. Britling's
religiøse Udvikling. Denne Interesse for det
religiøse Spørgsmaal fortsattes i <i>The soul of a
Bishop</i> (1916), <i>Joan and Peter</i> (1918) (der er en
