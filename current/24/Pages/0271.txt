Da de danske U. skal operere i lukkede og
grundede Farvande, er de mindre end de større
Mariners U.

<sp>Undervandsbaadenes Bekæmpelse</sp>.
U.'s Farlighed fremtvang hurtigt Midler til dens
Bekæmpelse. De store Kampskibes Modstand
mod Torpedoskuds Virkning øgedes ved
Forstærkning af Underskroget ved Udbygninger,
Panserskillerum, forøget vandtæt Inddeling m.
m. I Søen sikredes de store Skibe ved at gaa
med høj Fart og stadig skiftende Kurser
(Sik-Sak) og ved Anvendelsen af Spejdere, der i Tide
kan varsko for Faren og optage Kampen mod
U., der kan røbe sin Tilværelse ved Kølvandet
af dens Periskop. U. bekæmpes i øvrigt af
særligt hurtigtsejlende Smaafartøjer, der er
forsynet med tilstrækkeligt Artilleri til Kamp mod
U. i Overfladen og med Dybdebomber, naar U.
er neddykket. U.'s Tilstedeværelse og Plads
under Vandet bestemmes ved Høreapparater.
Net- og Minespærringer er effektivt Forsvar
mod U. Endvidere bekæmpes de med
Luftfartøjer, der er særlig egnet til at opdage U., selv
om de er neddykket.
<i>C. B-h.</i>

<img>Fig. 3. Den amerikanske Skildpadde.</img>

<img>Fig. 4. Undervandsbaad under Bygning.</img>

<img>Fig. 5. Danske Undervandsbaade.</img>
</chapter>

<chapter name="Undervandsbaade (folkeretligt)">
<b>Undervandsbaade</b> (folkeretligt). Det er
blevet hævdet, at U., hvorved forstaas
Krigsfartøjer, der kan sejle neddykket under Havets
Overflade, udgør et nyt Krigsvaaben, hvis
Anvendelse ikke er bundet af retlige Grænser.
Denne Opfattelse maa anses for urigtig, idet U.
i folkeretlig Henseende tværtimod principielt
maa behandles som andre Krigsskibe, og
Undervandskrig være underkastet de almindelige
Regler om Søkrigsførelse. Hensynsløs
Undervandskrig med umiddelbar Nedskydning af fjendtlige
og neutrale Handelsskibe og deres Passagerer
og Mandskab er derfor retsstridig, med mindre
den undtagelsesvis maatte kunne forsvares ud
