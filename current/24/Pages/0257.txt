personligt. Dette sker, naar Domstolen skønner,
at den umyndiggjorte, særlig paa Grund af
Sindssygdom eller Aandssvaghed, er ude af
Stand til selv at drage tilbørlig Omsorg for sin
Person; thi da tilkommer denne Omsorg
Værgen. I hvilket Omfang denne
»Tillægsumyndiggørelse« vil blive anvendt, er endnu (1927)
uvist. Værgemaalet minder her i nogen Grad
om Forældremyndigheden, kun at der jo ikke
bliver Tale om egentlig Opdragelse. Af særlig
Interesse er Spørgsmaalet om Myndlingens
Opholdssted, og især om Indlæggelse paa
Sindssygehospital, Aandssvageanstalt eller
Drankerasyl. Vor Ret har dog hidtil her hjulpet sig
væsentlig uden Umyndiggørelse (se
<sp>Sindssyge</sp> og <sp>Tvangsindlæggelse</sp>).

V. <sp>Lavværgemaal</sp>. Fra gammel Tid,
D. L. 3—17—42, har den Enke, som trængte
dertil, kunnet faa sig beskikket en fast
Lavværge, hvis Samtykke maatte indhentes til
hendes Kontrakter, i alt Fald alle vigtigere, og
som havde omtrent samme Stilling som en
Kurator for Datidens mindreaarige. Dette
Lavværgemaal, som man paaskønnede i Praksis,
udvider Myndighedsloven til at kunne anvendes
paa alle Personer, som er mindre skikkede til
selvstændigt at varetage deres Anliggender, og
som selv ønsker at faa en Lavværge. Alt i alt
kræves Lavværgens Medvirken ved de
Kontrakter, som en umyndig ikke kan indgaa paa
egen Haand. Om Lavværgens Beskikkelse,
Egnethed og Pligter gælder Værgereglerne, men
Pupilautoriteterne fører intet Tilsyn. Se i
øvrigt <sp>Lavværge</sp>.

VI. <sp>Værger med særligt
midlertidigt Hverv</sp>. Hvor den umyndiges
Værge ikke kan udøve Værgemaalet, fordi han er
syg eller fraværende, eller fordi han har
særlig Interesse i en given Kontrakt, kan der efter
Myndighedsloven beskikkes en Værge, der maa
optræde, saa langt og saa længe Hindringen
rækker (Værge til dette alene, »ad hoc«). —
Udtrykket Værge benyttes i videre Forstand om
saadanne, som skal bestyre en myndig Persons
Anliggender i det Omfang, hvori denne er
hindret i selv at gøre det, eller hvor andre
Personers Interesser tilsiger, at den myndige
sættes ud af sin Raadighed over Formuen.
Myndighedsloven hjemler en Værge ad hoc for
S3rge eller fraværende. Værgebeskikkelsens
Omfang skal angives nærmere, og hans eget
Samtykke skal saa vidt muligt indhentes. De
almindelige Regler om Værgens Beskikkelse,
Ansvar og Kontrollen med ham gælder ogsaa her.
Hvis den særlige Værge skal kunne styre med
den »værgedes« Person, maa et Domstoledekret
vistnok foreligge.

Ogsaa i andre Tilfælde bruges særlige Værger:

a. For at tage Beslutninger paa fraværende
Arvingers Vegne.

b. Naar Ægtemanden er rejst bort og
forsvundet, kan Fællesformuen bestyres af en
dertil beskikket Værge i Forbindelse med
Hustruen; denne Regel kan vistnok — i alt Fald
efter Ægteskabsloven af 1925 — anvendes
ogsaa, hvor Hustruen er forsvundet og det
gælder Bestyrelsen af den Del af Fællesformuen,
hvorover hun har raadet. Værgen er ikke
undergivet Pupilautoriteternes Tilsyn.

c. Naar en Ægtefælle skifter, enten med den
anden Ægtefælle i Tilfælde af Separation eller
Skilsmisse eller — efter den anden Ægtefælles
Død — med dennes Arvinger, beholder han
normalt under Skiftet sin hidtidige Raadighed
vedrørende Fællesboet. Hvor der er Fare for,
at han skal misbruge Raadigheden, kan denne
dog overdrages til en Værge ad hoc, som
raader paa hans Vegne. Heller ikke den Gæld,
han derefter gør, kan søges fyldestgjort heri,
medens Værgen raader; men i øvrigt beholder
han sin Myndighed.

d. Hvor en Domstol har beslaglagt en
sigtets Formue, fordi han har unddraget sig
Forfølgning, beskikker den en Værge til at
bestyre Formuen for ham. Værgen maa ikke
lade nogen Indtægt deraf tilflyde den sigtede.

VII. <sp>Forældremyndighed</sp>. Den eller
de, som ved Loven eller Øvrighedsdekret har
faaet den Opgave at træffe Bestemmelser om
Barnets personlige Liv, siges at udøve
Forældremyndighed. Vor hidtidige Ret er
fremstillet under <sp>Børn</sp> (II, A.). Hertil kan
henvises, forsaavidt angaar Forældremyndighedens
Indhold og Varighed; men i øvrigt maa
Reglerne, som de nu fremgaar af Myndighedslovens
Kapitel III, fremstilles her.

Forældremyndigheden over ægte Børn
tilkommer nu Forældrene i Forening. Tidligere
havde Faderen her den afgørende Stemme. En
vis Overvægt har han endnu, fordi han normalt
alene udøver Værgemaalet over Barnets
Formue. Stor Betydning har dette dog ikke; thi
et Barn, hvis Moder endnu lever, har normalt
ingen Formue (udover særlig Gave eller
testamentarisk Arv). Desuden er Moderen, hvad
angaar Barnets Indtægter, ligestillet med
Faderen ved Brugen af disse. For Tilfælde af
Uenighed mellem Forældrene om
Forældremyndighedens Udøvelse gav Udkastet (til
Ægteskabsloven, 1918 § 17) Overøvrigheden Beføjelse
til at afgøre Trætten; men Myndighedsloven
optog intet om en saadan Afgørelsesmaade for
samlevende Ægtefæller.

Forældremyndigheden udøves af den ene af
Ægtefællerne, hvor den anden er syg eller
midlertidig fraværende. Varer denne Tilstand i
længere Tid, kan Overøvrigheden ligefrem
overdrage Forældremyndigheden til den første.
Hvis den ene Ægtefælle gør sig skyldig i grov
Forsømmelse overfor Børnene, eller er
drikfældig eller fører et lastefuldt Liv, kan
Overøvrigheden overdrage Forældremyndigheden til
den anden af Ægtefællerne. Gælder det anførte
begge Forældrene, kommer man ind under de
Forhold, i hvilke Værgeraadene griber ind (se
<sp>Tvangsopdragelse</sp>). I saa Fald kan
Forældremyndigheden fratages Forældrene; dette
vil navnlig ske, hvor Barnet fjernes fra
Hjemmet. Ellers kan der træffes mildere
Foranstaltninger, saasom Beskikkelse af en Tilsynsværge.

Ophæves Samlivet mellem Forældrene paa
Grund af Uoverensstemmelse, eller foregaar
der endog en Separation eller Skilsmisse, skal
der i første Tilfælde ved Resolution af
Overøvrigheden, og i de to sidste Tilfælde ved
Bevillingen eller Dommen, træffes Afgørelse af,
hvem af Forældrene der skal have
Forældremyndigheden over hvert enkelt af Børnene.
