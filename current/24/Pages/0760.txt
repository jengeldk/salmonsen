en lille Havn og driver Brud af Bygningssten
samt lidt Tilvirkning af Læder-, Papir- og
Melvarer. V. er Grænsestation paa Banen fra
Genova til Nizza og Udgangspunkt for Linien
fra V. til Cuneo med den 14 km lange Tunnel
under Col di Tenda. Som Fæstning forsvares
V. af flere Forter og har Garnison. Ved selve
Havkysten i Bjergskrænten 27 m over Havet
findes 9 Huler i Kalkstenen, hvor man har
gjort interessante arkæol. Fund.
<i>(H. P. S.). C. A.</i>
</chapter>

<chapter name="Ventnor">
<b>Ventnor</b> ['ventnə], berømt Badested paa
Sydkysten af den engelske Ø Wight, har en
smuk Beliggenhed paa <sp>the Undercliff</sp>,
der er et smalt, lavtliggende Strandbælte, som
ligger i Læ af Kalkstensklinten St. Boniface
Down, og derfor har et saa vintermildt Klima,
at Vegetationen ligner den sydeuropæiske.
(1921) 6063 Indbyggere. I Nærheden findes et
Brystsygesanatorium. Ogsaa de omgivende
Landsbyer er Badesteder, og navnlig
<sp>Bonchurch</sp> udmærker sig ved smuk
Beliggenhed.
<i>(M. Kr.). M. H-n.</i>
</chapter>

<chapter name="Wentorf, Carl Christian Ferdinand">
<b>Wentorf,</b> <sp>Carl Christian
Ferdinand</sp>, dansk Maler, født i Kjøbenhavn 25.
April 1863, død 24. November 1914, har
gennemgaaet Kunstakademiet og gentagne
Gange med Understøttelse derfra samt med det
Ancker'ske Legat studeret i Udlandet. Han
debuterede 1886 med et Portræt af
Landskabsmaler C. F. Aagaard og har siden til Stadighed
udstillet, dels Portrætter, dels Genrebilleder.
»Fra Trøstens Bolig i Radsted paa Lolland«
tilhører den Hirschsprung'ske Samling, »En
Gudstjeneste paa Amager« (1893) Kunstmuseet
i Kbhvn. »Den gamle Bonde paa Toften« (1899)
har faaet Guldmedaille i München. Mellem
hans Værker kan nævnes »Landposten hos
gamle Marianne« (Bornholms Museum), samt
Portrætter af Læge Niels Finsen (Frederiksborg
Museet), Læge Petersen (Kolding Sygehus),
Departementschef Asmussen (Ebberødgaard).
<i>(S. M.). P. J.</i>
</chapter>

<chapter name="ventose">
<b>ventose</b> [vã'to.z] (fransk), »Vindmaaned«
(efter latinsk <i>ventus</i> = Vind), var den 6.
Maaned og den 3. Vintermaaned i den franske
republikanske Kalender; den havde 30 Dage og
regnedes fra 19. Febr til 20. Marts af Aarene
1793—95 og 1797—99, fra 20. Febr til 21. Marts
af Aarene 1800—03 og 1805, fra 20. Febr til 20.
Marts af Aaret 1796 og fra 21. Febr til 21.
Marts af Aar 1804.
<i>(J. L.). H. J-n.</i>
</chapter>

<chapter name="Ventotene">
<b>Ventotene,</b> se <sp>Ponza-Øer</sp>.
</chapter>

<chapter name="Ventoux, Mont">
<b>Ventoux, Mont</b> ['må-vã'tu], et isoleret Bjerg
paa 1912 m's Højde i den sydlige Del af
Rhône-Sletten, Dept Vaucluse. V. tilhører de
vestlige Kalkalper, og med sine nøgne Sider og
sin i 7 Maaneder sneklædte Top danner det en
stærk Modsætning til den yppige Slette. Paa
Bjerget er der et Valfartssted og en
meteorologisk Station.
<i>(M. Kr.). E. St.</i>
</chapter>

<chapter name="ventral">
<b>ventral</b> (lat.) (anat.), hvad der vender imod
eller ligger paa Bugsiden, »bugvendt« i
Modsætning til <sp>dorsal</sp>, »rygvendt«.
<i>S. B.</i>
</chapter>

<chapter name="ventre à terre">
<b>ventre à terre</b> ['vã.tr-a-'tæ.r] (fransk)
(underforstaaet <i>aller</i> ɔ: »ride«], i Galop (ordret
»Bugen ved Jorden«).
</chapter>

<chapter name="Ventrikel">
<b>Ventrikel</b> (lat.) betegner i Anatomien
forskellige Hulrum af højst ulige Beskaffenhed.
Ved V. uden nærmere Tilføjelse forstaas i
Almindelighed <sp>Mavesækken</sp> (se
<sp>Tarmkanalen</sp>). Hjerteventriklerne er det samme som
Hjertekamrene (se <sp>Hjerte</sp>).
Hjerneventriklerne, se <sp>Hjerne</sp>, S. 531.
<i>S. B.</i>
</chapter>

<chapter name="Ventrikelkarcinom">
<b>Ventrikelkarcinom,</b> se <sp>Mavekræft</sp>.
</chapter>

<chapter name="Ventrilokvist">
<b>Ventrilokvist</b> (nylat.), Bugtaler.
</chapter>

<chapter name="Ventrofixatio">
<b>Ventrofixatio</b> (lat.), Operation, hvorved
Livmoderen sys fast til Bugvæggen; se
<sp>Fremfald</sp>.
<i>(Lp. M.). V. Sch.</i>
</chapter>

<chapter name="Ventron">
<b>Ventron</b> [vã'trå], se <sp>Vogeserne</sp>.
</chapter>

<chapter name="Wentshou">
<b>Wentshou,</b> <sp>Wöntshou</sp>, Havnestad i
Provinsen Tshekiang, Sydkina; 200000 Indbyggere.
<i>M. V.</i>
</chapter>

<chapter name="Ventspils">
<b>Ventspils,</b> tysk <sp>Windau</sp>, russisk
<sp>Vindava</sp>, By i det vestlige Letland, Landskabet
Kurzerne (Kurland), ligger 152 km NV. f.
Jelgava (Mitau) ved Floden V.'s Udmunding i
Østersøen. (1920) 15000 Indbyggere, hvoraf 64
% Letter, 16 % Jøder og 17 % Tyskere. V.
driver en Del Industri, men er særlig vigtig
ved sin Havn, der er dyb og saa godt som altid
isfri; for større Skibe hemmes Adgangen dog
en Del ved Sandbanker. V. har særlig stor
Trafik paa England, Tyskland, Holland og Norge.
1244 anlagde de tyske Riddere her et Slot,
omkring hvilket Byen opstod i sidste Halvdel af
14. Aarhundrede. 1643 havde Byen 30000
Indbyggere, men gik senere tilbage. 1795 kom den
under Rusland og 1918 til Letland.
<i>(H. P. S.). N. H. J.</i>
</chapter>

<chapter name="Ventura di Raulica, Gioacchino">
<b>Ventura di Raulica,</b> <sp>Gioacchino</sp>,
italiensk romersk-katolsk Gejstlig (1792—1861),
Medlem af Teatinerordenen og senere dens
General, var en søgt Fasteprædikant i Rom og
sener-e i Paris, hvor han 1857 holdt
Fasteprædikener i Tuilerierne paa Opfordring af
Napoleon III. Han var begejstret for Italiens
Frihed, men kom derved en Stund i Kollision med
Paven.
<i>A. Th. J.</i>
</chapter>

<chapter name="Venturi, Adolfo">
<b>Venturi,</b> <sp>Adolfo</sp>, italiensk
Kunsthistoriker, f. 1856 i Modena. Han var 1878—87
Konservator ved Modena-Museet, fik Ansættelse og
havde en ledende Stilling ved de kgl. Museer
i Rom, var 1898—1904 Direktør for
Nationalgalleriet smst. (fra 1898 Redaktør af <i>L'Arte</i>;
fra 1899 kunsthistorisk Professor ved Roms
Universitet). Af V.'s rige Forfatterskab — om
Modena-Galleriet (1882), Madonnabilleder (1900,
oversat paa Verdenssprogene), <i>Gallerie
nazionali italiane</i> (5 Bd, 1894-1902), <i>Raffaello</i> (1920)
etc. — skal særlig fremhæves det mægtige og
grun dræggen de Samleværk <i>Storia dell' arte
italiana</i> (1901 ff.).
<i>A. Hk.</i>
</chapter>

<chapter name="Venturia pyrina">
<b>Venturia pyrina,</b> se <sp>Pæreskurv</sp>.
</chapter>

<chapter name="Venturin">
<b>Venturin,</b> en Varietet af Kvarts, d. s. s.
<sp>Aventurin</sp> (<sp>Avanturin</sp>, s. d.).
</chapter>

<chapter name="Wentworth, T.">
<b>Wentworth</b> ['wentwə.þ], <sp>T.</sp>, se <sp>Strafford</sp>.
</chapter>

<chapter name="Wentzel, Nils Gustav">
<b>Wentzel,</b> <sp>Nils Gustav</sp>, norsk Maler, f.
7. Oktbr 1859 i Oslo, d. 10. Febr 1927 i Lom.
Han gennemgik først den kgl. Tegneskole i
Oslo og arbejdede senere i to Aar paa Knut
Bergslien's Malerskole. 1880 fik han sit første
Billede — et Stillleben »Paa Kommoden« —
udstillet i Oslo Kunstforening. Samme Aar
foretog han en Studierejse i Hardanger og
Telemarken, stadig søgende efter Gude's,
Tidemand's og Cappelen's Motiver. Flere Billeder
