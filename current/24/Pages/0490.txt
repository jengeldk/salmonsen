Trediemands Regning, hvilket angives ved Tilføjelsen
af dennes Forbogstaver, f. Eks.: »I Regning K.
& F. K.«. Lige saa forslidt er Formlen »ifølge
eller uden Advis«, men lyder Vekslen »ifølge
Advis«, bør Trassaten afvente Advisbrevets
Ankomst, forinden han honorerer Vekslen, og
hertil har han Ret.
<i>Ch. V. N.</i>
</chapter>

<chapter name="Valutakurs">
<b>Valutakurs,</b> se <sp>Vekselkurs</sp>.
</chapter>

<chapter name="Valvation">
<b>Valvation</b> (lat.), Vurdering, officiel
Fastsættelse af Værdien, særlig af Pengesorter. En
saadan V. er nødvendig i Lande, hvor der i
Omsætningen anvendes fremmede Møntsorter.
Staten fastsætter da den Værdi, hvortil de
paagældende Møntsorter skal modtages som
Betaling ved de offentlige Kasser, og heraf følger
den Værdi (Cirkulationsværdien), som
Møntsorten tillige har i Handelsomsætningen. For
indenlandske Penge er der kun Tale om V., naar
der cirkulerer Mønter, hvis reelle Værdi af en
eller anden Grund afviger fra den nominelle, f.
Eks. ældre Mønter i et Land, der har forandret
sin Møntfod, eller uindløselige Papirpenge. Det
kan under visse Omstændigheder være
nødvendigt at tillægge saadanne Pengesorter en
lovmæssig Værdi, der nærmer sig mere til den
reelle end den paalydende (smlg.
<sp>Devalvation</sp>).
<i>(E. M.). Ch. V. N.</i>
</chapter>

<chapter name="Valvazor, J. V.">
<b>Valvazor</b> [valvazår], <sp>J. V.</sp> (1641—93), slovensk
Forfatter, Topograf og Folklorist. Han anvendte
sit Liv til at skrive og en meget betydelig Formue
til at udgive Bøger med Skildringer af de
slovenske Lande og Folk. Hans Hovedværk er:
»Die Ehre der Herzogthum Krain«, det udkom
1689 i Ljubljan (Laibach) i fire tykke Bind og
med 533 Illustrationer. Han har desuden
skrevet topografiske og folkloristiske Skildringer af
Krain og Kärnten »Topografii zeme Krajinske«
(1679) og »T. Z. Korutan« (1681 og 1688).
<i>E. D-H.</i>
</chapter>

<chapter name="Walworth">
<b>Walworth</b> [wå(.)£wəþ], Bydel i det sydlige
London, Southwark, tidligere
Parlamentsvalgkreds; udgør nu Hoveddelen af Southwark
South East Division. (1921) 66594 Indb.
<i>M. H-n.</i>
</chapter>

<chapter name="Valvula">
<b>Valvula</b> (lat.), <sp>Klap</sp>, kaldes i Anatomien
forskellige Dannelser, hvis Formaal det er at
bevirke, at Indholdet af vedkommende Organ
kun kan bevæge sig i en bestemt Retning,
saaledes Hjerteklapperne, Blodaarernes og
Lymfekarrenes Klapper.
<i>(S. B.). V. Sch.</i>
</chapter>

<chapter name="Valyl">
<b>Valyl,</b> C<sub>9</sub>H<sub>19</sub>ON, er Valerianesyrediætylamid,
en farveløs Vædske, der har medicinsk
Anvendelse mod Hysteri, Neurasteni,
Menstruationsvanskeligheder o. a.
<i>E. K.</i>
</chapter>

<chapter name="Walzel, Oskar Franz">
<b>Walzel</b> ['valts<sub>ə</sub>l], <sp>Oskar Franz</sp>, tysk
Litteraturforsker, f. i Wien 28. Oktbr 1864, studerede
under Minor og Erich Schmidt, blev 1894, efter
at have været ansat paa Hofbiblioteket, Docent
i Wien, 1897 Professor i Bern, 1907 W. Sten's
Efterfølger som Prof. ved den tekniske
Højskole i Dresden, 1921 Litzmann's Efterfølger i
Bonn. W. har udfoldet en betydelig og
værdifuld Virksomhed som en Litteraturhistoriker,
der lægger Vægt paa den psykologiske
Forstaaelse af litterære Retninger og
Personligheder. Han har udgivet »Fr. Schlegels Briefe
an seinen Bruder A. W. Schlegel« (1898), var
Medudgiver af Jubilæumsudgaven af Goethe's
Værker, og af Secularudgaven af Schiller's
Værker, besørgede de nye Udgaver af Haym's «Die
romantische Schule« og Scherer's »Geschichte
der deutschen Literatur«. Blandt hans egne
Værker maa nævnes »Strömungen der neuesten
deutschen Literatur«, »Hebbelprobleme«, »Vom
Geistesleben des 18. und 19. Jahrhunderts«,
»Henrik Ibsen«, »Fr. Hebbel und seine Dramen«,
»Ricarda Huch«, »Die deutsche Dichtung von
Goethes Tod bis zur Gegenwart« (3. Opl. 1921),
»Die deutsche Dichtung seit Goethes Tod« (2.
Opl. 1920). Udgiver »Handbuch der
Literaturwissenschaft«.
<i>C. B-s.</i>
</chapter>

<chapter name="Vámbéry, Hermann (Arnim)">
<b>Vámbéry</b> ['va.mbe.rj], <sp>Hermann
(Arnim)</sp>, ungarsk Rejsende og Sprogforsker, f. 19.
Marts 1832 i Szerdahely paa Øen Schütt, d. 16.
Septbr 1913 i Budapest. Han var af jødisk
Afstamning, men fik sin første Uddannelse hos
Piaristerne i St. Georg nær ved Pressburg.
Væsentlig ved Selvstudium lærte han flere
fremmede, navnlig orientalske Sprog, og i en Alder
af 22 Aar drog han til Konstantinopel som
Huslærer hos en rig Tyrk for der at fuldende sine
Studier. 1861 fik han et Rejsestipendium paa
1000 Gylden, og i Aarene 1862—64 berejste han
forklædt som Dervish de indtil da for
Europæerne ukendte Egne i Turkmenernes Land og
kom baade til Chiva, Buchara og Samarkand.
V.'s Stilling tillod ham ikke at gøre
instrumentale Observationer, men den var glimrende
skikket til at give ham Indsigt i Beboernes Sprog,
Skikke og Sæder. Hans værdifulde Beretning
»Reise in Mittelasien« (Leipzig 1865) blev
skreven ud af magre Blyantsnoter paa Lapper
Papir. Efter sin Hjemkomst blev han Professor i
orientalske Sprog ved Universitetet i Budapest.
Foruden talrige Skrifter over Magyarernes og
Tyrkernes Oprindelse har han ogsaa givet
mange Bidrag til den asiatiske Politik og har
navnlig talt og skrevet til Fordel for den britiske
Indflydelse i Centralasien i Modsætning til den
russiske.
<i>C. A.</i>
</chapter>

<chapter name="Wambol">
<b>Wambol,</b> se <sp>Macquarie</sp>.
</chapter>

<chapter name="Vamdrup">
<b>Vamdrup</b> (c. 1340: <i>Wamthorp</i>), Sogn og
Stationsby i det sydøstlige Nørrejylland (Anst
Herred, Ribe Amt). Den købstadlignende
Stationsby, som ligger 14 km SV. f. Kolding og c. 4 km
N. f. den tidligere Rigsgrænse, havde 1925: 2217
Indb. (1921: 2327, 1901: 1543). Der er her Kirke,
Præstegaard, Missionshus, Skole, Realskole;
Læger, Dyrlæger og Apotek; Hoteller, Gæstgiverier
og Afholdshjem. Af Pengeinstitutter: V.
Sparekasse og Filial af Kolding Laane- og
Diskontokasse; endvidere foruden mange Handlende og
Haandværkere flere industrielle Anlæg som
Gasværk, Elektricitetsværk, Andelsmejeri,
Cementstøberi, Tagstensfabrik, Dampsavværk,
Træuldsfabrik, Cikorietørreri, Bogtrykkeri m. m. V. er
Station paa den østjydske Længdebane
(tidligere Grænsestation) og Endepunkt for den private
Kolding—V. Bane; der er Telegraf- og
Statstelefonstation, Postkontor og Markedsplads.
<i>M. S.</i>
</chapter>

<chapter name="Vamma">
<b>Vamma,</b> Vandfald i Glommen neden for
Øieren paa Grænsen mellem Askim og Skiptvet
Herreder i Østfold Fylke. Faldhøjden er 26,5 m,
som ved fuld Udbygning repræsenterer 93000
H. K. Heraf var i 1927 udbygget 75000 H. K. til
V. Kraftanlæg, til den almindelige
Elektricitetsforsyning samt til Industri af forskellig Art i
Østfold og Akershus Fylker samt i Oslo.
