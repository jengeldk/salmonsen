ogsaa de fleste Lovgivninger, at der i adskillige
Tilfælde ikke blot bør tillægges den uden
Anmodning i en andens Interesse handlende
Frihed for alt Ansvar, for saa vidt hans Handling
blot er foretagen paa fornuftig Maade, men at
han ogsaa bør have Krav paa Godtgørelse for
alle nødvendige eller rimelige afholdte
Udgifter. Efter dansk Ret gælder disse Regler dog
sikkert kun, hvor der handles til Fordel for en
forhindret Person; efter romanistiske
Lovgivninger, jfr. saaledes tysk borgerlig Lovbogs §§
677—686, gælder Reglen derimod i adskillig
videre Omfang.
<i>K. B.</i>
</chapter>

<chapter name="Uapou">
<b>Uapou</b> [fransk wa'pu] (<sp>Uapoa</sp>), se
<sp>Markesas-Øerne</sp>.
</chapter>

<chapter name="Ubá">
<b>Ubá</b> [u'wa?], By i Staten Minas Geraes,
Brasilien, ved Jernbanen fra Sande til Rio de
Janeiro, 5000 Indb., Kaffeavl.
<i>M. V.</i>
</chapter>

<chapter name="Ubaad">
<b>Ubaad,</b> d. s. s. <sp>Undervandsbaad</sp> (s. d.).
</chapter>

<chapter name="Ubajdallah">
<b>Ubajdallah,</b> Grundlægger af Fatimidernes
Herskerhus, se <sp>Fatimider</sp>.
</chapter>

<chapter name="Ubangi">
<b>Ubangi,</b> Kongoflodens største Tilløb fra N.,
opstaar af to Kildefloder, <sp>Mbomu</sp> og
<sp>Uelle-Makua</sp>, der begge udspringer i Kongobassinets
nordøstligste Hjørne. Mbomu opstaar af mange
smaa Tilløb i Egnen mellem Kongostaten og
Anglo-ægyptisk Sudan. Vandskellet mellem disse
og Nilens Biflod Rahr-el-Ghazal er ikke tydeligt
markeret. Mbomu danner paa sit Løb mod V.
Grænsen mellem Kongostaten og Fransk
Ækvatorialafrika. Ved 4° 10′ n. Br. og 22° 37′ ø. L.
forener den sig med Uelle-Makua, der
udspringer tæt V. f. Albert Njansa; Uelles vigtigste
Tilløb er Bomokandi fra S. Efter Sammenløbet
antager Floden Navnet U. og flyder mod V.,
stadig dannende Grænsen mellem belgisk og
fransk Territorium, indtil den kort efter
Indmundingen af Kemo danner en skarp Drejning
mod S. Ved Zongo bryder den gennem en
Klipperyg og danner en Række Fald, Zongo- eller
Grenfellfaldene, hvorefter den som en bred,
ørig Strøm flyder mod Kongo, som den forener
sig med paa 0° 22′ s. Br. og 17° 40′ ø. L.
Hovedarmen i det c. 20 km brede Delta er 1 1/2 km
bred. U. er sejlbar fra Mundingen til
Zongofaldene, og ovenfor Faldene for Smaaskibe til
Bomokandi. — Den første Europæer, der saa
U. (Uelle), var Schweinfurth 1870, syv Aar før
Kongos Besejling af Stanley; han antog den dog
for at høre til Tsadsystemet, men W. Juncker,
der 1882—83 besejlede den omtrent til
Sammenløbet med Mbomu, fastslog, at den hørte
til Kongosystemet. 1885 besejlede Missionæren
Grenfell Floden til Zongofaldene, og 1886—89
paaviste Relgieren van Gèle U.'s Identitet med
Schweinfurth's Uelle. (<sp>Litt</sp>.: <sp>A. J. Wauters</sp>,
<i>Les Bassins de l'Ubangi (inférieur) et de la
Sanga</i> [Bryssel 1902]).
<i>C. A.</i>
</chapter>

<chapter name="Ubbe">
<b>Ubbe.</b> 1) En af Lodbrogsønnerne, der c. 870
førte en Hær af Vikinger og hærgede i det
østlige England, hvor Østangels Konge Edmund
(den hellige) faldt for deres Pile. 2) En af
Svend Estridsøn's Sønner, som ved Kongevalget
1104 trak sig tilbage til Fordel for Niels. 3)
Niels' Svigersøn U. Jarl, der var med i
Sammensværgelsen mod Knud Lavard og 1133 blev
hængt af Erik Emun paa Lolland.
<i>J. O.</i>
</chapter>

<chapter name="Ubbelohde, Otto">
<b>Ubbelohde</b> ['ob<sub>ə</sub>lo.d<sub>ə</sub>], <sp>Otto</sp>, tysk Maler og
Raderer, f. 5. Jan. 1867 i Marburg (Hessen), d.
8. Maj 1922 i Gossfelden. Han studerede paa
Münchens Akademi 1884—90 under Herterich
og Löfftz og fandt under denne sidste sin
Landskabsstil; hos Onklen Unger lærte han
Radererkunst. Som Grafiker henledte han
Opmærksomheden paa sig ved talrige Tegninger og
Illustrationer (til »Jugend«, »Pan« m. v.) og ved
sine Landskabsraderinger. U. var ogsaa
optagen af kunstindustrielle Arbejder og var en
Tid Lærer ved Kunstindustriskolen i Karlsruhe.
Til Museet i Halle kom »Märchen von der
Gänsemagd« (1899), til Breslau-Museet:
»Vægskærm« (Tempera, 1900). Hans Radererkunst er
repræsenteret i Samlingerne i Dresden,
Darmstadt m. v.
<i>A. Hk.</i>
</chapter>

<chapter name="Ubeda">
<b>Ubeda</b> ['uwæða], By i det sydlige Spanien,
Provins Jaen, ligger 40 km NØ. f. Jaen 600 m
o. H. paa den langstrakte, frugtbare <sp>Loma
de U.</sp> eller Plateauet mellem Floderne
Guadalquivir og Guadalimar. (1920) 23000 Indb. U.
har et stort, gammelt Citadel med over 20
Taarne samt nogle Klostre og gotiske Kirker.
Byen driver Tilvirkning af Klæde, Læder,
Fajance og Sæbe samt Handel med Oliven, Vin,
Korn og Heste. Paa Maurernes Tid var U.
en blomstrende By. 1210 sejrede Kongerne af
Kastilien og Navarra her over Maurerne.
<i>(H. P. S.). C. A.</i>
</chapter>

<chapter name="Ubekendt Ejland">
<b>Ubekendt Ejland,</b> Ø ved Grønlands
Vestkyst, i Nordost-Bugt, Umanak Distrikt, paa
71 1/4° Br. Den skilles ved det 15 km brede
Igdlorsuit Sund fra den Ø. f. liggende Upernivik
Ø. U. E. er c. 390 km<sup>2</sup> stor; Toppen af den
sydlige Del er en 1140 m høj Granitkegle,
omgiven af Basalt. — Hollænderne havde i gamle
Dage Samlingsplads ved Øens Sydøstside for
Hvalfangst og Handlen med Grønlænderne. De
kaldte Øen »Onbekande Eyland«. 1797
oprettedes en dansk Hvalfangst- og Handelsstation
ved en Boplads paa Østsiden; den kaldtes U. E.
eller St. Pedershaab, men blev faa Aar efter
atter nedlagt. 1859 anlagdes Udstedet
Igdlorsuit (ɔ: de mange Huse), der har c. 120
Beboere og er et af de mest produktive i hele
Grønland.
<i>G. F. H.</i>
</chapter>

<chapter name="uberettiget Næringsbrug">
<b>uberettiget Næringsbrug</b> foreligger, hvor
en Næring drives paa en saadan Maade, at de
i Næringslovgivningen for den paagældende
Nærings Udøvelse fastsatte Betingelser m. H. t.
Næringsadkomst, Formen for Næringens Drift,
dens Genstand eller Sted, den benyttede
Medhjælp m. v. ikke er iagttagne. U. N. forfølges
af det Offentlige, idet den Fagets
Næringsdrivende ifølge Næringsloven af 29. Decbr 1857
tidligere tilkommende Adgang til selvstændigt
at rejse Sag angaaende Overtrædelser af de
næringsretlige Forskrifter er ophævet ved Lov
Nr. 73 af 23. Maj 1873 §§ 11 og 13, jfr.
Retsplejelovens § 684 Nr. 11. Ifølge Lov Nr. 98 af
29. Marts 1924 (med Ændringer af 9. Apr. 1926)
om Bestemmelser mod uretmæssig Konkurrence
og Varebetegnelse er der dog i et vist
Omfang tillagt en Række Organisationer Ret til at
paatale Overtrædelser af den paagældende Lov.

U. N. straffes sædvanlig med Bøder, men
Straffen kan dog i visse Tilfælde gaa ud
herover; nævnes kan det saaledes, at visse
Overtrædelser af Beværterlovens Forskrifter om
Udskænkning, Handel eller Fordeling af stærke
