Ved to Bek. 24. Maj 1917 og Bek. 31. Juli
1917 gaves Regler for Fremstilling af Mel af
Hvede og Rug. Der maatte kun fremstilles
groft Rugmel, udmalet til 97 %, halvsigtet
Rugmel, udmalet til 80 %, og Standard
Hvedemel (50 % udenlandsk og 50 % dansk),
udmalet til 75 % og Blandingsmel (som nævnt).
Melet skulde iblandes Klid, men ikke længere
Byg. Som Maksimalpris sattes 21 Kr. for groft,
27 Kr. for halvsigtet Rugmel, 43 Kr. for
Standard Hvedemel og 34 Kr. 20 Øre for
Blandingsmel fra Møller til Grossist. Den 2. Juni
og 23. Juli overtog Staten alt fremmed
Hvedemel i originale Sække.

Møllerne fremkom med en Protest og
Trussel om Standsning, men opnaaede intet ud
over Nedsættelse af et »Møllernævn«.

Allerede i Foraaret 1917 begyndte
Overvejelserne angaaende <sp>Høsten i 1917</sp>, og der
nedsattes den 4. Apr. et Udvalg til Behandling
af Sagen. Ved Bek. 13. Marts 1917 erklærede
Ministeriet sig enig med det staaende
Landbrugsudvalg i, at Prisen paa Brødkorn i det
kommende Høstaar (1917) bør sættes højere
end Prisen paa Foderkorn. Udvalget afgav sin
Betænkning den 11. Juni, og for intet at
foregribe, blev al Handel med Høsten af 1917
forbudt ved Bek. 3. Juli.

Bestemmelserne vedrørende Fordelingen og
Anvendelsen af Høsten 1917 findes i
<sp>Kornloven 3. Aug. 1917</sp>, ved hvilken
Landbrugerne forpligtedes til at aflevere al Rug og Hvede
af Høsten 1917, dog undtagen Frarensning og
andet til Menneskeføde absolut ubrugeligt Korn,
indtil 3 % af Avlen, samt Saasæd til næste
Udsæd, til en Pris af 26 Kr. pr. 100 kg og
et vist Kvantum Vaar sæd til 23 Kr. pr. 100
kg, jfr. Bek. 1. Septbr og 20. Septbr 1917 om
Forbud mod Fodring med Rug og Hvede, og
Bek. 20. Septbr om Fodringsforbud for Gryn
og Grynmel samt Bek. 30. Jan. 1918 om
Overtagelse af beskadiget Korn og Mel m. v. Den
Jordbruger, der havde afleveret 450 kg Rug
og Hvede pr. 1000 Kr. Jordværdi, var fritaget
for Aflevering af Vaarsæd, ellers skulde der
suppleres op med Vaarsæd til 450 kg. Ved
Kornloven nedsattes et sagkyndigt Udvalg, det
saakaldte »Ernæringsraad«, til Administration
af Ordningen. Den Del af Avlen, som ikke
pligtmæssig skulde afleveres, maatte
Landbrugerne selv disponere over, men maatte kun
sælge til Staten (Bek. 3. Juli, 11. Aug. og 3.
Oktbr 1917), der var bemyndiget til at give 25
Kr. pr. 100 kg Byg eller Havre for at sikre,
at Ligningen skulde indbringe i alt c. 850000 t.
Ved Bek. 13. Septbr 1917 overtog Staten
Beholdningerne af Hvedemel, dog ikke
Standard-Hvedemel, og af udenlandsk Hvede.
Angaaende Kornligningen, se Cirkulærer 18. Aug.,
7. Septbr og 10. Novbr 1917 og de kommunale
Kornnævn-Cirkulærer 3. Aug., 1. Septbr og 19.
Septbr 1917. Melkortene kom nu ogsaa til at
lyde paa et tilsvarende Kvantum Korn, og ved
Køb maatte saadanne Kort afleveres og tjente
som Bilag for Statslagrenes Salg.

Høsten 1917 blev nu langt ringere, end man
havde regnet med, for Rug f. Eks. ikke stort
over Halvdelen af Gennemsnittet for 1909—13,
og i Stedet for 8 1/2 Mill. Tdr. Korn anslog
man, at Resultatet af Kornligningen kun
vilde give 5 1/2 Mill. Tdr. Afleveringen af Kornet
søgtes derfor fremmet (Bek. 12. Novbr, 20
Novbr, 7. Decbr, 15. Decbr 1917 og 6. Marts
1918). Reglerne for Tilvirkningen og
Fordelingen af samt Priserne paa Mel og Brød findes
i 3 Bekendtgørelser af 8. Septbr 1917, hvorefter
bl. a. groft Rugbrødsmel skulde fremstilles af
24 kg Byg, 67 kg Rug og 12 kg Klid, udmalet
til 97 %, medens Hveden skulde udmales til
70 %; Priserne blev ved Salg fra Mølle f.
Eks. 21 Kr. for groft Rugmel og 44 Kr. for
Hvedemel pr. 100 kg. Rugen solgtes fra

<img>Fig. 22. Gengivelse af et Rationeringskort for Tilrejsende.</img>
