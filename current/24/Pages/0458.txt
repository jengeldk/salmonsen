Det maa dog erindres, at der i April 1920
første Gang foretoges Valg efter
Forholdstalsvalgmaaden, før den Tid var der Samarbejde
ved Valgene mellem visse Partier.

De nyeste statistiske Oplysninger om
Folketingsvalg (og Landstingsvalg og kommunale
Valg) faas for Danmarks Vedkommende i
Statistiske Efterretninger og Statistisk Aarbog,
mest udførligt i de særlige Valghefter af
Statistiske Meddelelser; for Udlandet faas
summariske Oplysninger i de statistiske Aarbøger for
paagældende Lande, detaillerede Oplysninger i
de særlige statistiske Publikationer om
offentlige Valg.
<i>Sv. N.</i>
</chapter>

<chapter name="Valgsted">
<b>Valgsted</b> kaldes det Sted i hver
Opstillingskreds, hvor Optællingen af Stemmerne
foregaar. I Valgloven er V. for de enkelte
Opstillingskredse bestemt.
<i>A. N.</i>
</chapter>

<chapter name="Valgstyrere">
<b>Valgstyrere.</b> I Opstillingskredse, der
omfatter flere Kommuner, finder Afstemning ved
Rigsdagsvalg Sted i hver Kommune for sig.
Afstemningen ledes af V., der vælges af
Kommunalbestyrelsen i et Antal af fra 5 til 9 for hvert
Afstemningsomraade. De fordeler Valglister,
Stemmesedler og Stemmekasser mellem sig og
de tilforordnede Vælgere, aabner og slutter
Afstemningen, optæller de afgivne Stemmer og
meddeler Valgbestyrelsen i Opstillingskredsen
Resultatet.
<i>A. N.</i>
</chapter>

<chapter name="Valgtribune">
<b>Valgtribune,</b> den Forhøjning, hvor
Valgbestyrelsen enkelte Steder aabner Valget, og
hvorfra Valgets Udfald til sidst kundgøres. Ved
direkte Valg opholder Valgbestyrelsen sig paa
V. under den mundtlige Valghandling, og herfra
taler Kandidaterne og deres Stillere til
Vælgerne.
<i>A. N.</i>
</chapter>

<chapter name="Valgtryk">
<b>Valgtryk,</b> den utilbørlige Indflydelse, som
ved Tvang eller Trusler (eller Lokkemidler)
øves mod den enkelte Vælger for at paavirke
hans Stemmegivning, fortrinsvis fra hans
Arbejdsgiveres eller anden foresats Side, dog
ogsaa fra hans Kammeraters.
<i>(E. E.). A. N.</i>
</chapter>

<chapter name="Valguarnera Caropepe">
<b>Valguarnera Caropepe</b> [valgwar'nera], By
paa Sicilien, Provins Caltanissetta, ligger 12 km
N. f. Piazza Armerina, 629 m over Havet og
ved en Sidebane til Banen fra Palermo til
Catania. (1911) 15915 Indbyggere. Driver Handel
med Vin og Korn.
<i>(H. P. S.). C. A.</i>
</chapter>

<chapter name="Valgudvalg">
<b>Valgudvalg,</b> det Udvalg, som i Kbhvn
nedsættes af Kommunalbestyrelsen til at paakende
de mod Valglisterne fremkomne Anker. Ved
kommunale Valg er V. Valgbestyrelse og leder
Valget
<i>A. N.</i>
</chapter>

<chapter name="Valgurne">
<b>Valgurne,</b> gammeldags Betegnelse for
Stemmekasse (se under <sp>Valg</sp>).
</chapter>

<chapter name="Valhal">
<b>Valhal</b> (»de Dødes Hal«, jfr. <sp>Val</sp>), Odin's
Hal, hvor han modtager de faldne Kæmper; er
af uhyre Størrelse, 960 Kæmper gaar ud
jævnsides af hver af dens 640 Porte; er tækket med
Skjolde, tømret med Spydstager, oplyst ved
blanke Sværd; Brynjer er Bænkehynder. Hver
Dag kæmper dens Beboere (Einherjerne) ude
paa Vangen og samles ved Aften til Mjøddrik i
Hallen, hvor Valkyrierne skænker.
<i>(A. O.). G. K-n.</i>
</chapter>

<chapter name="Walhalla">
<b>Walhalla,</b> en mægtig Marmorkonstruktion,
kronet af et dorisk Marmortempel (67 m langt,
32 m bredt, 20 m højt), ligger c. 10 km Ø. f.
Regensburg paa en Høj, 96 m over Donau. Det
er bygget af Ludvig I af Bayern efter v.
Klenze's Tegning, indviet 1841. Monumentet er til
Ære for Tysklands Genoprejsning; i
Gavlfelterne en kolossal Germania og
Hermanns-Slaget, begge af Schwanthaler; i det indre: som
Frise Wagner's Relief, skildrende Germanernes
Historie indtil Kristendommens Indførelse,
endvidere Rauch's Sejrsgudinder og en stor
Mængde Marmorbuster af tyske Berømtheder.
<i>O. K.</i>
</chapter>

<chapter name="Vali">
<b>Vali</b> (arabisk, Flertal Vulât) er Titelen paa
de tyrkiske Provinsguvernører; de udnævnes
direkte af Regeringen og har temmelig
uindskrænket administrativ Myndighed. Ved deres Side
staar et Provinsialraad, der dog kun er
raadgivende. En V.'s Distrikt kaldes Vilâjet.
<i>J. Ø.</i>
</chapter>

<chapter name="valid">
<b>valid</b> (lat.), kraftig, retsgyldig. <sp>Validitet</sp>,
Retskraft, Retsgyldighed.
</chapter>

<chapter name="Valide">
<b>Valide</b> (arabisk ɔ: Moder) med Tilføjelsen
af Titelen Sultan var den officielle tyrkiske
Betegnelse for den regerende Sultans Moder. Ved
en Prins' Tronbestigelse fik hans Moder Titelen
Sultan V., og der tildeltes hende en særlig
Hofstat.
<i>J. Ø.</i>
</chapter>

<chapter name="Validol">
<b>Validol</b> er Valerianesyre-Mentolæter med
c. 30 % frit Mentol. En farveløs, i Vand
uopløselig Vædske, der bruges i Medicinen som
Analeptikum og Antihysterikum, 15—20
Draaber ad Gangen.
<i>E. K.</i>
</chapter>

<chapter name="Valilik">
<b>Valilik</b> ɔ: Stillingen som <sp>Vali</sp> (s. d.).
</chapter>

<chapter name="Valis">
<b>Valis,</b> se <sp>Elis</sp>.
</chapter>

<chapter name="Walk">
<b>Walk,</b> se <sp>Valga</sp>.
</chapter>

<chapter name="Valka">
<b>Valka,</b> se <sp>Valga</sp>.
</chapter>

<chapter name="valke">
<b>valke,</b> se <sp>Klæde</sp>.
</chapter>

<chapter name="Valkejord">
<b>Valkejord</b> (<sp>Valkeler</sp>), en Lerart, som er
meget tilbøjelig til at indsuge Fedt og Olie, og
som derfor kan anvendes til Valkning af
Klæde. V. er næsten helt fri for Sandkorn, mat
paa Brudfladen, men glinsende, naar den
skæres til med en Kniv; den klæber kun svagt ved
Tungen og bliver i Vand til en grødagtig
Masse. Farven er højst forskellig hos forskellige
Varieteter; stærkt farvede, oftest grønne,
undertiden brogede Arter træffes jævnlig. V.
forekommer paa mangfoldige Steder i mesozoiske
og tertiære Aflejringer; i Danmark regnes
hertil det tertiære, saakaldte plastiske Ler.
<i>(N. V. U.). J. P. R.</i>
</chapter>

<chapter name="Valkendorf">
<b>Valkendorf</b> (<sp>Walkendorff</sp>), en sikkert
fra Mecklenburg stammende Adelsslægt, der kom
til Danmark i det 14. Aarhundrede, Vaaben: en
af tre sorte Vinger omsat rød Rose i Sølv-Felt,
paa Hjelmen fem eller syv, vekselvis Sølv- og
røde Faner, undertiden opstaaende af en
Skansekurv, eller ogsaa syv Paafjer. <sp>Henning V.</sp>
nævnes 1374. Hans Sønnesøns Søn,
Landsdommer paa Lolland og Falster <sp>Axel V.</sp> (d. 1483),
kom i Besiddelse af Glorup, som i næsten 200
Aar forblev Slægtens Hovedsæde. Den mest
kendte af sidstnævntes Sønner var <sp>Erik V.</sp>,
der først nævnes som Domprovst i Roskilde.
Han var oprindelig i høj Gunst hos Hertug
Christiern (II), ved hvis Indflydelse han 1510
kom til at beklæde den norske Ærkebispestol. I
1514 kronede han den unge Konge i Oslo og
var Aaret efter Formand for det Gesandtskab,
