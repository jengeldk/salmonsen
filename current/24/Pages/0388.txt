usikker; man turde muligvis opfatte det =
Vargbelger, og svarende til den gamle
Betegnelse for Hirdmændene, som findes i Ordene
Ulvhedner og Berserker.
<i>(O. A. Ø.). Edv. B.</i>
</chapter>

<chapter name="Vaarfluer">
<b>Vaarfluer</b> (<i>Trichdótera</i>, <i>Phryganidæ</i>) er
smaa eller middelstore Insekter af møllignende
Udseende. Hovedet er lille, nedadbøjet;
Antennerne er lange, mangeleddede og traaddannede,
Øjnene som oftest store, frit fremstaaende, og
der findes i Reglen 3 Biøjne. Munddelene er
gennemgaaende svage, bløde og bøjelige, i
morfologisk Henseende yderst vanskelige at tyde.
Overlæben er ualmindelig stor. Kindbakkerne
angives i Almindelighed at mangle og er i hvert
Fald funktionsløse. Kæber og Underlæbe er
indbyrdes sammenvoksede, saaledes at de danner
en Kanal, hvis Tag dannes af Overlæben.
Kæbepalperne er ualmindelig stærkt udviklede, 3—5
leddede, Læbepalperne mindre. De
sammenvoksede Kæber og Underlæbe kaldes gerne
<i>haustellum</i>. Munddelene kan betragtes som en
Mellemting mellem bidende og sugende. V. tager
ringe og kun flydende Næring til sig. Brystet
dannes overvejende af 2. Brystring. Benene er
lange og tornede. Der er to Par, i Hvilen som
oftest taglagte, Vinger, beklædte med Skæl og
ofte, særlig hos de mindre Former, frynsede af
lange Haar. Man kender Former, hvor Hannen
eller Hunnen har yderst rudimentære Vinger,
medens det andet Køns er vel udviklet, samt
saadanne, hvor Bagvingerne mangler.

Bagkroppen er cylindrisk og synes at være
sammensat af 9 Led; det sidste bærer hos
Hannen ejendommelige Vedhæng. V. er Dyr af
uanselige Farver; deres Levetid som fuldt
udviklede Insekter er næppe lang, og en Overvintring
i dette Stadium er hidtil ukendt. De findes
næsten uden Undtagelse i Nærheden af Vand og
er fortrinsvis Skumrings- og Aftendyr, der i
store Kredse og ofte i Flok danser hen over
Vandfladen.

Æggene afsættes enten i Kit- eller
Gelémasser, der enten klæber paa Sten eller
Vandplanter under Vandet eller paa Grene og Blade over
Vandet, fra hvilke Gelémasserne, naar de flyder
hen i Regnvejr, sammen med Larverne
drypper ned i Vandet. En Del flyver med Æggene i
Ægklumper og drypper Æggene af i Vandet,
medens de flyver hen over det. Ikke faa gaar
ned under Vandet og afsætter dem paa Blade
etc. Æggemassernes Form er snart skivedannet,
ofte kransformet. I disse Kranse og Skiver er
Æggene ordnede regelmæssig i Snore.
Æggemasserne kan indeholde indtil 700 Æg.

Den største Interesse knytter sig til
Larvestadiet. Larverne lader sig henføre til to
Grupper; hos den ene — den største — er Hovedet
nedadrettet, og hele Legemet har en vis
Lighed med Sommerfuglelarvens; hos den anden,
de saakaldte campodeoide Larver, er Hovedet
rettet lige fremefter; det er Larverne af den
første Gruppe, der danner de vel kendte
Vaarfluerør. Larvehovedet er altid meget stærkt
kitiniseret; det bærer Munddelene og et Par
enkelte, usammensatte Øjne. Antennerne synes
ganske at mangle eller er i det højeste yderst
rudimentære. Munddelene er vel udviklede og
bidende med kraftige Kindbakker, i
Almindelighed indrettede til at tygge Planteføde, men hos
de campodeoide, der er Rovdyr, knivformede.
Kæber og Underlæbe er sammenvoksede til eet
Stykke. Underlæbens Basaldel bærer en lille,
konisk Vorte, paa hvis Spids Spindekirtlerne
udmunder med en enkelt Aabning. De tre
Brystringe er altid skarpt sondrede fra
hverandre og paa Rygsiden i forskellig Udstrækning
beklædte med haarde, faste Kitinskjolde.
Benene er som oftest kraftige og bestaar af 5
Led; der er kun eet Fodled, forsynet med en
Klo. Torne findes ved Enden af Tibia og ved
Kloen. Hyppig er bageste Benpar længst,
undertiden 3 Gange saa lange som forreste, kun hos
de campodeoide er alle Benene omtrent lige
lange og tornebeklædte. Hos enkelte Former er
de udstyrede med Svømmehaar.
Bagkropsringene er tydelig sondrede fra hverandre; første
Ring bærer hos alle Rørbyggere 3 Vorter, der
kan trækkes ud og ind og tjener til at fæste
Legemet i Røret. Hos Rørbyggerne findes
endvidere i Almindelighed en saakaldet Sidelinie,
en Haarbræmme, der under Bagkroppens
Svingninger øger Vandstrømmen og bortleder fastere
Partikler. Sidste Bagkropsring ender i et Par
Analfødder, særlig kraftig udviklede hos de
campodeoide Larver. Langs Bagkroppens Sider
findes en Række traadformede, ofte i Bundter
ordnede Trachégæller, undertiden ordnede i
2—4 Rækker. Hos de fleste campodeoide Larver
mangler Gællerne ganske. Af den indre Bygning
fremhæves kun Spytkirtlerne, som her leverer
Spindestoffet; de bestaar af et Par, ofte
overmaade lange Rør.

Larverne, af Lighed med Sommerfuglelarver,
bygger næsten alle Huse, som de slæber med
sig; Materialet, der anvendes, er yderst
forskelligt, Blade, Grene, Smaasten, Sandskorn,
Snegleskaller, der spindes sammen, o. s. v. I
Valget af det Materiale, Larverne anvender, er
der hos hver Art et ret stort Spillerum, men
selve Formen af Røret og Maaden, hvorpaa
Materialet anbringes, er ret fast. En enkelt
Slægt, <i>Helicopsyche</i>, bygger Husene som
Sneglehuse. Enkelte danner lange, bugtede Sandrør
hen over Stenene; andre lever kalkborende i de
blaagrønne Algers Kalkskorper. Alle disse
Larveformer er overvejende Planteædere.

De campodeoide Larver, der fortrinsvis er
Rovdyr, bygger ikke Huse, men lever i løse
Spind, af hvilke de danner sig Rør, fra hvis
Ender talrige Traade udgaar. I disse fanges
forbisvømmende Organismer. En Del danner sig
i rindende Vand store trompetformede Rør, der
sir Vandstrømmen, og i hvis Bund Larven

<img>Vaarflue med Larve og Larvehylster.</img>
