skarp Kritik af det engelske
Undervisningssystem) og <i>The Undying Fire</i> (1919). Samme Aar
begyndte W.'s maaske mest omstridte Bog <i>The
Outline of History</i> at udkomme, og i 1920
forelaa den færdig i to store rigt illustrerede Bind,
og samme Aar udgav han <i>A short History of
the World</i>, et kort populært Resumé af det
større Værk. Hovedværket har allerede opnaaet
flere Oplag, hvor dog en Del af de værste
Vildskud er slettet. Paa den meget skarpe Kritik
fra Fagfolkenes Side svarede han i <i>The New
Teaching of History</i>. <i>A Reply to Criticisms of the
Outline</i> (1921). Af hans seneste Produktion maa
nævnes <i>The Life of William Clissold</i> (3 vol.,
1926); det er ligesom <i>The New Machiavelli</i> mere
et meget interessant politisk Tidsbillede end en
Roman og vakte stor og ikke uberettiget
Forargelse ved sin nærgaaende Brug af levende
Model. I 1927 har W. udgivet <i>Meanwhile. The
Picture of a Lady.</i> (<sp>Litt</sp>.: <sp>J. D. Beresford</sp>,
<i>W.</i> [i <i>Writers of the Day</i>, 1915]; <sp>Sidney
Dark</sp>, <i>An Outline of H. G. W.</i> [1922]; <sp>Ivor
Brown</sp>, <i>H. G. W.</i> [1923]; <sp>L. Aas</sp>, »H. G. W.«
i »Edda« [1924], Hæfte 1 og 4).
<i>I. O.</i>
</chapter>

<chapter name="Wells, Thomas Spencer">
<b>Wells</b> [we£z], <sp>Thomas Spencer</sp>, Sir,
engelsk Gynækolog, f. i St. Albans 3. Febr 1818,
d. i Antibes 2. Febr 1897. Efter sin Studietid
blev han Overkirurg ved de engelske Hospitaler
i Smyrna og ved Dardanellerne under
Krim-Krigen, og da han kom hjem, blev han Læge
ved <i>Samaritanhospital for women & children</i>
i London. W. blev snart berømt for sine
Ovariotomier og hævdede tidlig, at det heldige
Udfald afhænger af en gennemført Renlighed
under Operationen. 1865 offentliggjorde han den
første Række Operationer (114) med 34 %
Dødsfald, 1880 havde han gjort 1000
Ovariotomier med kun 4 % Dødsfald. Han er blevet
kaldt Abdominalkirurgiens Fader. — W. har
skrevet meget, navnlig om Underlivsorganernes
kirurgiske Sygdomme og deres Behandling.
<i>G. N.</i>
</chapter>

<chapter name="Wells, William Charles">
<b>Wells</b> [we£z], William Charles,
engelsk Læge, f. 1757 i Amerika, d. 1817. I en
Afhandling om Dannelsen af <sp>Dug</sp> og lignende
Fænomener paaviste han, at den virkelige
Aarsag hertil er Afkølingen ved Udstraaling af de
Genstande, hvorpaa Duggen »slaar sig« (»W.'s
Forsøg«).
<i>H.-P.</i>
</chapter>

<chapter name="Wells's Forsøg">
<b>Wells's Forsøg</b> ['we£z-], se <sp>Wells, W. C.</sp>
</chapter>

<chapter name="Wellsit">
<b>Wellsit,</b> en Zeolit af Sammensætning
(Ba,Ca,K<sub>2</sub>)Al<sub>2</sub>Si<sub>3</sub>O<sub>10</sub>,3H<sub>2</sub>O, der er fundet som
farveløse, monokline Krystaller af indviklet
Tvillingbygning i Korundminerne i Clay Co. i
North Carolina.
<i>O. B. B.</i>
</chapter>

<chapter name="Wells-next-the-Sea">
<b>Wells-next-the-Sea</b> [we£z-nekst-ðe-'si], By
i det østlige England, Nordkysten af
Norfolkshire, er en Havneby ved Nordsøen med Handel
med Kul, Korn, Tømmer og Salt, har en
Latinskole, Østersfangst og (1921) 2647 Indbyggere.
I Nærheden ligger Jarlen af Leicesters
Landsæde <sp>Holkham Hall</sp>, hvortil der hører en
større Park, og hvis Marskenge er kendt for
deres Rigdom af Svømme- og Vadefugle.
<i>(M. Kr.). M. H-n.</i>
</chapter>

<chapter name="Wellsville">
<b>Wellsville</b> ['we£zvi£], 1) By i U. S. A., Stat
New York, ligger 352 km VSV. f. Albany ved
Genesee River. (1920) 4996 Indbyggere. — 2)
By i U. S. A., Ohio, ligger 208 km ØNØ. f.
Columbus paa højre Bred af Ohio. (1920) 8849
Indbyggere. Omegnen er rig paa Kul, Naturgas
og Petroleum, og i W. drives forskellig Slags
Industri.
<i>(H. P. S.). G. Ht.</i>
</chapter>

<chapter name="Vellur">
<b>Vellur</b> (engelsk <sp>Vellore</sp>), By i det sydlige
Forindien, Præsidentskabet Madras, (1921) 50210
Indbyggere, af tamulsk Nationalitet.
<i>M. V.</i>
</chapter>

<chapter name="veloce">
<b>veloce</b> [ve'lot∫e] (italiensk), musikalsk
Foredragsbetegnelse: let og hurtig.
</chapter>

<chapter name="Velocement">
<b>Velocement,</b> en dansk Portlandcement, der
ved særlig omhyggelig Fabrikation og
vidtdreven Finmaling er gjort hurtigere hærdnende
end normalt.
<i>E. Su.</i>
</chapter>

<chapter name="vélocifère">
<b>vélocifère</b> [velåsi'fæ.r] (fransk), offentligt
Køretøj, der bevæger sig med størst mulig
Hastighed, »Ekspresvogn« (Ilpost o. l.). <i>Célérifère</i>
bruges i omtrent samme Betydning.
</chapter>

<chapter name="Velocipede">
<b>Velocipede,</b> se <sp>Cykel</sp>
</chapter>

<chapter name="Velodrom">
<b>Velodrom,</b> Væddeløbsbane for Cyklister.
</chapter>

<chapter name="Velours">
<b>Velours</b> [v<sub>ö</sub>'lu.r]. fransk Benævnelse for
<sp>Fløjl</sp>, se <sp>Fløjl</sp> og <sp>Tæpper</sp>. <sp>V.-Tapet</sp>,
se <sp>Fløjlstapet</sp>.
</chapter>

<chapter name="Velouté">
<b>Velouté,</b> se <sp>Sovs</sp>.
</chapter>

<chapter name="Velox Papir">
<b>Velox Papir,</b> fotografisk
Klorbromsølvgelatinepapir til Kopiering ved Kunstlys.
<i>C. E. A.</i>
</chapter>

<chapter name="Velpeau, Alfred Armand Louis Marie">
<b>Velpeau</b> [væl'po], <sp>Alfred Armand
Louis Marie</sp>, fransk Kirurg, f. 18. Maj
1795 i Brèche, d. 18. Aug. 1867 i Paris. V. blev
1823 <i>Dr. med.</i> og samme Aar <i>Chef de clinique</i>
ved det medicinske Fakultets Hospital, 1834
Professor i klinisk Kirurgi og Kirurg ved
<i>Charité</i>, hvor han var i 33 Aar. Han havde stor
Anseelse som klinisk Lærer og som dygtig og
paalidelig Kirurg. Han har skrevet
overordentlig meget, deriblandt <i>Traité d'anatomie
chirurgicale</i> (1825), <i>Nouveaux éléments de médecine
opératoire</i> (1832), <i>Traité des maladies des seins
et de la region mammaire</i> (1853), <i>Clinique
chirurgicale de la Charité</i> (1865). V.'s Skrifter
fylder i alt en Snes Bind. Døende mumlede han:
<i>Il ne faut pas être paresseux; travaillons
toujours</i>].
<i>G. N.</i>
</chapter>

<chapter name="Wels">
<b>Wels</b> [væls], By i Øvre-Østerrig, Hovedstad
i Bezirkshauptmannschaft W., 25 km SV. f.
Linz ved Traun og ved Enden af den 22 km
lange, omtrent til Linz naaende Welser-Hede,
har (1923) 16409 Indbyggere. W. er smukt
beliggende, har brede Gader, velbyggede Huse og
et Slot, der sandsynligvis er et gammelt
romersk Kastel. — Kredsret, Distriktsret;
Fabrikation af Trævarer, Papir, Læder, Maskiner,
Olie; Jernstøberi, bekendt Biscuit- og
Tvebaksfabrikation (Welser-Zwiback); betydelig
Handel, store Markeder, særlig med Heste.
<i>(Joh. F.). O. K.</i>
</chapter>

<chapter name="Vels">
<b>Vels,</b> se <sp>Torsk</sp>.
</chapter>

<chapter name="Wels, Otto">
<b>Wels</b> [væls], <sp>Otto</sp>, tysk Politiker, f. 15.
Septbr 1873, Søn af en Værtshusholder i
Berlin, var oprindelig Tapetserer, fik Tillidshverv
i Fagbevægelsen og det socialdemokratiske
Parti, blev 1912 Rigsdagsmand, tilhørte under
og efter Verdenskrigen »Flertalssocialisterne«
og var i Novbr 1918, lige efter Revolutionen,
Øverstkommanderende i Berlin; som saadan
Ordenens strenge Haandhæver. Han har ogsaa
senere spillet en meget betydelig Rolle som
en af Formændene i Tysklands
socialdemokratiske Parti og en af dets mest fremtrædende
Parlamentarikere.
<i>H. J-n.</i>
</chapter>
