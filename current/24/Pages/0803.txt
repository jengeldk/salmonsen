den optog Kövess' Styrke i sig. Og endelig
opmarcherede et Armédetachement under
General Kummer ved Krakau med Fremrykning paa
venstre Weichselbred for Øje. Den hele Styrke
kan — Landstormsbrigader indbefattet —
anslaas lig 46 1/2 Infanteridivision og 11
Kavaleridivisioner (heraf I. og IV. Armé tilsammen
19 1/2 Infanteridivision og 3 Kavaleridivisioner
— II. og II. Armé 24 1/2 Infanteridivision og 7
Kavaleridivisioner — Kummer's Styrke 2 1/2
Infanteridivision og 1 Kavaleridivision). Den
Hjælp, man foreløbig kunde vente, og ogsaa
alt, hvad man foreløbig fik fra tysk Side — thi
Fremstødet mod Narev udeblev helt —
indskrænkede sig til 2 Landeværnsdivisioner, der
rykkede ind i det sydlige Polen over
Tschenstochau og over Kalisch.

<sp>Den russiske Opmarche mod
Østerrig</sp>. Denne foregik <sp>dels i Polen</sp>,
nemlig i Rummet Ivangorod, Cholm, Kovel,
Brest-Litovsk, 4. og 5. Armé, <sp>dels i
Volynien</sp> og <sp>Podolien</sp>, nemlig ved Rovno 3.
Armé, Ø. f. Tarnapol 8. Armé. Den samlede
Styrke af de mod Østerrig opmarcherede
Kræfter udgjorde 46 1/2 Infanteridivision og 18 1/2
Kavaleridivision. De russiske Divisioner var
gennemsnitlig noget stærkere end de
østerrigske, de var veludrustede, og Tropperne
veluddannede. Den russiske Opmarche var
imidlertid ikke endt, da Operationerne begyndte
den 21. Aug. — var endog længere tilbage end
Østerrigernes, idet der den 20. Aug. næppe har
været mere end 32—35 russiske Divisioner til
Stede. — Det afgørende for Udfaldet af
Felttoget var, om det vilde lykkes Conrad v.
Hötzendorf fra sin centrale Opstilling at angribe
og slaa Russerne, inden disse havde endt deres
Opmarche, og inden de havde faaet deres
udstrakte Front, der i en 500 km lang Bue
omspændte Østgalizien, indsnævret ved en
koncentrisk Fremrykning. Mislykkedes dette for
Østerrigerne, vilde de blive udsat for en
strategisk Omfatning og komme i en meget
vanskelig Situation.

<img>Skitse 11. Den tysk-østerrigske og den russiske Opmarche paa Østfronten August 1914.</img>

<sp>Den østerrigske Offensiv i
Sydpolen</sp>. Den 21. og 22. Aug. begyndte I. Armé
(Dankl) og IV. (Auffenberg) Fremrykningen
over Galiziens Nordgrænse. Operationerne
forløb i Begyndelsen heldigt; det lykkedes Dankl,
støttet af Kummer's Styrke, at gribe uden om
højre Fløj af den vestligste af de to russiske
Armeer (4.), inden denne endnu havde faaet
støttet sin Fløj til Weichsel. Den anden russiske
Armé (5.) fik nu Befaling til at hjælpe den
nødstedte 4 Armé, men da 5. Armé svingede til
højre for at udføre denne Ordre, vendte den
