Vandring; Vejret inden for Systemets forskellige
Omraader forbliver i store Træk uforandret,
selv om det efterhaanden dækker andre
Jordomraader — naturligvis inden for ikke for vide
Grænser, og Systemets Vandring eller
Forandring kan »forudsiges« — med større eller
mindre Sikkerhed — ved statistiske
Undersøgelser. Men dernæst
tillader de nævnte fysiske
Oplysninger, der faas af V., eventuelt
supplerede med Oplysninger fra
de højere Luftlag, som
Temperatur og Fugtighed i
forskellige Højder, Skyernes Art
m. m., at drage Slutninger af
fysisk Karakter om eventuelle
Forandringer i Tilstanden. —
V. er først og fremmest et
Hjælpemiddel for
Fagmeteorologen; men dernæst vil det
ofte have Betydning for
Ikke-Fagmanden, der har Brug for
Oplysninger om Vejret, at
sætte sig ind i V.'s
Anvendelse; for selv om der gerne
tillige gives en formuleret
»Vejrudsigt«, er denne som
Regel saa kortfattet, at den
kun ufuldstændig kan
indeholde Oplysninger om alle de
Forhold, der finder deres
Udtryk i V. Fig. 3 viser et V.,
paa hvilket tillige er antydet
Polarfrontens Beliggenhed
saaledes — —, den saaledes
—x—x—x viste Kurve er
Resten af Polarfronten fra en
foregaaende Cyklon (se Art.
<sp>Polarfronten</sp>).
<i>H.-P.</i>

Norge har 3
Vejrvarslingscentraler, en i Oslo for det
østenfjeldske, en i Bergen for det
vestenfjeldske og Trøndelagen, og en i Tromsø for
Nordnorge. Alle tre har sine egne
Radiomodtagere, som optager Udsendelse af meteorologiske
Iagttagelser fra praktisk talt alle Lande i
Europa, til Dels formidlet gennem andre Landes
Radio. Fra de indenlandske Stationer kommer
»Metterne«, som de kaldes, for en større Del
som Linietelegrammer. Det samme gør de
ogsaa fra tre skotske Stationer, og ellers engang
imellem fra en eller anden Station. Dertil
kommer Radiometter fra Skibe i Nordsøen og
Atlanterhavet. Disse støtter godt under
Optrækningen af Isobarer over de store aabne
Havstrøg paa V., ligesom Radiometterne fra
Grønland, Jan Mayen, Spitsbergen og Bjørnøen
fylder Hullet over Nordishavet noget. Af de
mange Observationer som hvert Lands Radio sender
ud hver Dag, er det som Regel over to
Hundrede, der kommer med paa det V., som
udarbejdes paa Grundlag af disse »Metter«. Dette
V. omfatter største Delen af Europa, fra
Middelhavet til Spitsbergen, og fra langt inde i
Rusland til Vest for Grønland. Der erholdes
meteorologiske Meldinger tre Gange daglig: Kl.
8 (Morgen), Kl. 14 (2 Efterm.) og Kl. 19 (7
Aften), og der udarbejdes V. for hver af disse
Tider. Oversigt over Vejrsituationen tilligemed
Vejrvarsel gøres i Stand hver Dag efter
Morgenkort og efter Aftenkort og er som Regel færdig
til Udstedelse henholdsvis Kl. 1 Middag og Kl. 9
Aften. Begge er gyldige indtil Kl. 7 Aften næste
Dag. V. for Kl. 8 Morgen tilligemed en Liste
over en Del udvalgte Stationer foruden Oversigt
og Varsel, bekendtgøres ved Opslag i Oslo og i
Bergen. Oversigten og Varslerne rundkastes i
Oslo og i Bergen Formiddag og Aften, i Tromsø
Formiddag, Eftermiddag og Aften. Efter V.
udstedes ogsaa de lejlighedsvise Stormvarsler, og
de sæsonbundne Varsler for Fiskerier og
Landbrug. Et V. for Kl. 2 Nat bliver desuden
udarbejdet, nærmest som Studiekort. Paa dette
indføres ogsaa Observationer fra Nordamerika og
fra Sicilien.
<i>Aa. G.</i>

<img>Fig. 3. Paa hosstaaende Vejrkort er efter det samtlige norske
Vejrkort indlagt en Del af Polarfronten, saaledes — — —; idet Bølgen
rykker mod Øst, bliver den forreste Grænse »Varmfront«, den
bageste »Koldfront«. Linjen — x — x — x udfor Norges og Jyllands
Vestkyst er Frontlinjen i en foregaaende, occluderet Cyklon.</img>
</chapter>

<chapter name="Vejrsmuldring">
<b>Vejrsmuldring</b> (mekanisk Forvitring)
kaldes i Geologien den Naturproces, som ytrer sig
i Klippemassernes gradvise Hensmuldren; den
gør sig gældende over for alle Klippepartier,
som rager frem og er udsatte for Vejrligets
Paavirkning. Flere forskellige Faktorer
medvirker til V.: stærke og jævnlig gentagne
Temperaturforandringer (Solskin, Nattekulde)
bevirker Udvidelse og Sammentrækning af de
nærmest Overfladen værende Dele af
Stenmassen, og disse gennemsættes derved af
Sprækker og løsnes (»Solsprængning«); hyppig
vekslende Frost og Tø spiller i fugtige Egne en stor
Rolle, idet Vandet i Stenartens fine Sprækker
ved sin Udvidelse stræber at udvide Sprækken,
hver Gang det fryser (»Frostsprængning«);
