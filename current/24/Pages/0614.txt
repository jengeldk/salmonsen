(Loggier), der til 1813 var aabne, men i dette
Aar tillukkedes for at beskytte de Fresker,
hvormed de er prydede, og af hvilke de i den
vestlige Fløj skyldes Rafael, medens Freskerne
i de andre Fløje er udførte af andre
Kunstnere. I selve Gaarden anlagdes under Innocens
X en Brønd, efter hvilken Gaarden fik det
Navn <i>Cortile di S. Damaso</i>, som den nu
bærer. Desuden opførte Bramante efter Julius II's
Ønske et storslaaet Anlæg, to lange parallelle
Bygninger, der forbinder <i>Torre di Borgia</i> med
det 300 m længere mod Vest liggende <i>Belvedere</i>,
oprindelig en Havepavillon, som Innocens VIII,
omtrent 1490, havde ladet opføre paa en lille
Høj efter Udkast af Antonio Pollajuolo.
Saaledes kom Belvedere med sin lille ottekantede
Gaard og tilstødende Rum til at udgøre en Del
af V., der efter Bramante's Byggeforetagende
i det væsentlige havde samme Udstrækning og
Skikkelse som i vore Dage. En Del større
Tilbygninger er dog efterhaanden komne til.
Saaledes lod Sixtus V. det store og rektangulære
Rum imellem <i>Torre di Borgia</i> og <i>Belvedere</i>
gennemskære af den af ham opførte
Biblioteksbygning, medens Clemens VIII (1592—1605) til
V. føjede den store Bygning, der vender ud
imod Peters-Pladsen. I dette Palads, der
undertiden kaldes »det egentlige V.«, har Paven
sin Bolig. Pius VI opførte de til Museum
anvendte Sale, der støder op til Belvedere, og
Pius VII den parallelt med
Biblioteksbygningen ikke meget langt fra denne løbende
<i>Braccio nuovo</i> (Ny Fløj), i hvilken mange af de i
de forudgaaende Aar udgravede udmærkede
Skulpturer fik Plads. Pius IX føjede en fjerde
Fløj til <i>Cortile di S. Damaso</i> og flyttede derfor
<i>Scala Pia</i>. — V. er vistnok Verdens største
Palads. Den Flade, det dækker med sine
Bygninger, er over 28000 m<sup>2</sup>; heri er de mellem
Fløjene liggende Gaarde ikke medregnede.
Antallet af Gaarde er omtrent en Snes, men
Værelsernes Antal er ikke let at angive. Der
nævnes gerne 10 à 11000, men Tallet er alt for
overdrevet; snarest er det omtrent 1000. Nogle
af Gaardene er anvendte til en Art Haver. Der
findes saaledes i dem mange Orangetræer.
Foruden disse hører der til V. et stort Haveanlæg,
der ligger Vest for V., skilt fra Paladset ved
en Vej, som gaar uden om Peters-Kirken og
videre langs med Vestsiden af V. Siden 1870
er denne den eneste Vej, ad hvilken man kan
faa Adgang til den store Skulptur- og
Oldsagssamling. Medens Bygningerne fra Bramante's
og senere Tid fremtræder monumentalt, savner
V. Façade mod Peters-Pladsen; Bygningerne
virker ved deres Masse, men forskelligartet og
uroligt. — I Haven findes 2 Pavilloner, det
ældre <i>Casino del Papa</i> (fra 16. Aarhundrede)
og et nyt, som Leo XIII lod opføre til sin
Sommerbolig.

En kort Udsigt over, hvorledes de forskellige
Dele af V. er anvendte, begynder bedst med
det ud imod Peters-Pladsen vendende store
Palads, i hvilket Paven har Bolig. Her finder
man den af Pius IX flyttede og ombyggede
Trappe <i>Scala Pia</i>, der fører op til den før
omtalte Gaard, <i>Cortile di S. Damaso</i>. Paa denne
Gaards Vestside ligger de Loggier, som Rafael
prydede med Fresker. Disse bestaar delvis i
rige Ornamenter, der vidner om, at Rafael har
kendt og skattet den Maade, paa hvilken
Væggene i Oldtidens Bygninger var prydede. Af
disse kom flere frem for Lyset i hans Tid.
Desuden findes der her 48 Freskobilleder fra det
gamle og 4 fra det ny Testamente, alle af
Rafael. Op til Bygningen med Rafael's Loggier
støder imod Vest <i>Torre di Borgia</i>, hvis øverste
Etage indtages af Rafael's »Stanzer«. Disse er
fra Vest imod Øst følgende: først <i>Stanza dell'
Incendio</i>, saaledes kaldet, fordi et af Billederne
fremstiller, hvorledes en stor Brand i det nær
V. liggende Kvarter Borgo underfuldt
slukkedes, da Pave Leo IV udførte Korsets Tegn,
Karl den Store's Kroning ved Leo III og andre
Begivenheder i Leo III's og Leo IV's Liv. Den
næste Sal, <i>Stanza della Segnatura</i>, kaldes
saaledes, fordi Pavens Naadesbreve her
underskrives. Paa Væggene ses her <i>Disputa</i>, en
Forherligelse af den kristne Tro, i »Skolen i Athen«
Oldtidens Vismænd, og i »Parnasset«
Apollo, Muserne, Vergil, Dante, Petrarca, Sappho,
Pindar og Horats. Loftsbillederne dannes af
allegoriske Figurer. I den tredie Sal. <i>Stanza
d'Eliodoro</i>, efter et Billede, der skildrer
Heliodor's vidunderlige Fordrivelse fra Jerusalems
Tempel ved en himmelsk Rytter, ses flere
Billeder fra det gamle og ny Testamente og fra
Kirkens Historie. Den fjerde Stanza, <i>Sala di
Constantino</i>, er først blevet prydet med Fresker
efter Rafael's Død; de skildrer Begivenheder i
Kejser Konstantin den Store's Liv, hans Sejr
ved Ponte-Molle, hans Daab ved Pave Silvestro
I, o. s. v. I Bygningen mod Syd lige overfor,
<i>Torre di Borgia</i>, findes <i>Sala ducale</i>, Vest for
hvilken man kommer til det <i>Sixtinske Kapel</i>
med dets Forværelse, <i>Sala regia</i>. Op til
Kapellet fører <i>Scala regia</i>, et arkitektonisk
Mesterværk, der skyldes Bernini. I Bygningen mod
Nord lige over for det Sixtinske Kapel fandtes
tidligere den pavelige Malerisamling, der
indeholder en mindre, men yderst værdifuld
Samling Malerier, siden 1909 anbragte i
Biblioteksfløjen. De stammer fra Kirker i Rom, fra hvilke
Napoleon lod dem borttage; men da de 1815
kom tilbage fra Paris til Rom, lod Paven dem
forblive samlede og udstillede dem i V. Vi
kommer nu til de lange Bygninger, der
omslutter Bramante's langstrakte, rektangulære,
til en Art Haver indrettede Gaard, som ved de
to senere opførte Tværbygninger deles i to
Dele: <i>Cortile di Belvedere</i> og <i>Giardino della
Pigna</i>. Den østlige Fløj er optaget af <i>Galleria
Lapidaria</i>, en stor Samling Indskriftstavler, og
af dets Fortsættelse, <i>Museo Chiaramonti</i>, der
fører op til Belvedere. I <i>Galleria Lapidaria</i>
findes Indgangen til Biblioteket, som af Leo
XIII er aabnet for videnskabeligt Studium. Til
dets Samlinger er bl. a. ogsaa den sydlige Del
af den vestlige Langbygning benyttet.
Biblioteket bestaar af henved 600000 Bind og 50000
Haandskrifter, iblandt hvilke mange af høj
Ælde og stort videnskabeligt Værd, adskillige
med Miniaturer. I disse Dele af V. findes
ligeledes (fra 1909) den foran nævnte
Malerisamling, samt Møntsamlingen, den af J. B. De
Rossi grundede kristelige Samling og en Del
Vægmalerier fra Oldtiden (»Aldobrandinske
Bryllup« m. m.). I den nordlige Del af den
