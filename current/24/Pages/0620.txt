(1731—98) og dennes Søn <sp>François Louis
Joseph W.</sp> (f. i Valenciennes 1758, d. i Lille
1823, Kostume- og Bondelivsbilleder i Museerne
i Valenciennes og Lille) var Malere. (<sp>Litt</sp>.:
<sp>Cellier</sp>, <i>A. W.</i> [Valenciennes 1867];
<sp>Goncourt</sp>, <i>Catalogue raissonée de l'œuvre peint,
dessiné et grave d'A. W.</i> [Paris 1875];
<sp>samme</sp>, <i>L'art du XVIII siècle</i> [3. Opl., Paris 1880];
<sp>Emil Hannover</sp>, »De galante Festers
Maler, A. W.« [Kbhvn 1888, tysk Udg., Berlin
1889]; <sp>Vollbehr</sp>, »A. W.« [Hamburg 1885];
andre Monografier af <sp>Dargenty</sp> [Paris
1891]; <sp>P. Mantz</sp> [Paris 1882]; <sp>Smollet</sp>
[London 1883]; <sp>Phillips</sp> [London 1895];
<sp>Bosenberg</sp> [Leipzig 1896]; <sp>G. Séailles</sp>
[1901]; <sp>V. Josz</sp> [1903]; <sp>H. Zimmermann</sp>
[1912, »Klassiker d. Kunst«]; <sp>E. Pilon</sp> [1912];
<sp>E. Hildebrandt</sp> [Berlin 1922]; <sp>E.
Goldschmidt</sp>, »Fransk Malerkunst«, S. 56—124
[Kbhvn 1924]).
<i>(A. R.). A. Hk.</i>
</chapter>

<chapter name="Vattel, Emer de">
<b>Vattel</b> [va'tæl], <sp>Emer</sp> (eller <sp>Emmerich</sp>)
<sp>de</sp>, schweizisk Folkeretslærer, f. 25. Apr. 1714
i Bouvet, d. 28. Decbr 1767 i Neufchâtel. Efter
tilendebragte Studier søgte han forgæves sin
Lykke ved Frederik II's Hof i Berlin, blev
derimod glimrende modtaget i Sachsen af Grev
Brühl og virkede i høje diplomatiske Stillinger
i sachsisk Tjeneste, bl. a. som August III's
Minister i Bern. Foruden et <i>Défense</i> for Leibniz'
System, og forskellige andre folkeretlige,
politiske og litterære Værker, f. Eks. <i>La poliergie</i>
(1757), skrev V. sin berømte <i>Le droit des gens
ou principes de la loi naturelle appliqués à
la conduite et aux affaires des nations et des
souverains</i> (I—II, 1758 og talrige senere
Udgaver og Oversættelser, bedste kommenteret
Udgave ved P. L. E. Pradier-Fodéré med
Noter af Pinheiro-Ferreira og Baron de
Chambrier d'Oleires, I—III, 1863), en selvstændig
Bearbejdelse af Wolf'ske Tanker, skrevet i et
elegant og klart Sprog. Uden at besidde nogen
dybere videnskabelig Værdi har denne Bog haft
en umaadelig Betydning i den folkeretlige
Praksis, stærkt benyttet og raadspurgt af
Europas Diplomater. (<sp>Litt</sp>.: <sp>A. Mallarmé</sp> i
<i>Les fondateurs du droit international</i> [Paris
1904], S. 481—601; <sp>Coleman Philippson</sp>
i <sp>J. Macdonell</sp> and <sp>Edw. Manson</sp>,
<i>Great jurists of the World</i> [London 1913], S.
477-504).
<i>Fz. D.</i>
</chapter>

<chapter name="Wattenbach, Wilhelm">
<b>Wattenbach</b> ['vat<sub>ə</sub>nbak], <sp>Wilhelm</sp>, tysk
Historiker (1819—97), virkede fra 1872 ved
Berlins Universitet som fortræffelig Lærer i de
historiske Hjælpevidenskaber og har paa dette
Omraade udfoldet en stor Forfattervirksomhed.
Han har saaledes givet gode Læremidler i
Palæografien og forfattet en grundig
Haandbog: »Das Schriftwesen im Mittelalter« (3. Opl.
1896). W.'s Hovedværk er »Deutschlands
Geschichtsquellen im Mittelalter bis zur Mitte des
13. Jahrhunderts« (1858), som i ny Udgaver
stadig blev holdt paa Højde med den rask
fremadskridende Forskning (6. Opl., 2 Bind,
1893-94).
<i>Kr. E.</i>
</chapter>

<chapter name="Wattenscheid">
<b>Wattenscheid</b> ['vat<sub>ə</sub>n∫a^it], By i preussisk
Provins Westfalen, Regeringsdistrikt Arnsberg,
6 km V. f. Bochum i en frugtbar Slette mellem
Buhr og Emscher, staar i Forbindelse med
Essen og Bochum ved Jernbanelinien og en
elektrisk Sporvogn og har (1925) 30489 Indbyggere,
Amtsret; Saltkilde med Badeanstalt;
Ammoniakfabrikation, Teglværker og betydelig
Brydning af Stenkul.
<i>(Joh. F.). O. K.</i>
</chapter>

<chapter name="Vatter, Johannes">
<b>Vatter</b> ['fat<sub>ə</sub>r], <sp>Johannes</sp>, tysk
Døvstummelærer, f. 19. Febr 1842 i Trailfingen i
Württemberg, d. 11. Decbr 1916 i Frankfurt a. m. Efter
1861 at have taget Folkeskolelærereksamen i
Nürtingen blev han samme Aar knyttet som
Lærer til den med Seminariet forbundne
Døvstummeanstalt. 1863 forflyttedes han til
Frankfurt a. M., hvor han siden da virkede, fra 1874
som Overlærer og Forstander. Under V.'s
Ledelse blev Døvstummeinstituttet i Frankfurt et
Valfartssted ikke alene for tyske, men ogsaa
for en Mængde udenlandske Døvstummelærere,
der i V.'s lille, som et Hjem drevne Anstalt og
i hans personlige, praktiske Dygtighed, der
gennemsyrede hele Anstalten, mente at finde
Mønstret for et Taleinstitut for Døvstumme. V.
har udgivet en Mængde Lærebøger for
Døvstumme samt adskillige Haandbøger for
Døvstummelærere, bl. a. »Der verbundene Sach-
und Sprachunterricht«, »Die deutsche Sprache
und ihre methodisch-praktische Behandlung in
der Taubstummenschule« og »Die Ausbildung
des Taubstummen in der Lautsprache«, der alle
indeholder Bidrag til hans ejendommelige Syn
paa Døvstummeundervisningen. Til sin Død var
han Udgiver af »Organ der
Taubstummenanstanten in Deutschland«, der samtidig ophørte
med at udkomme.
<i>F. B.</i>
</chapter>

<chapter name="Watterille-Strøm">
<b>Watterille-Strøm,</b> se
<sp>galvanofaradisk Strøm</sp>.
</chapter>

<chapter name="Vattersot">
<b>Vattersot,</b> se <sp>Hydrops</sp>.
</chapter>

<chapter name="Wattignies">
<b>Wattignies</b> [vati'n<sub>j</sub>i], Landsby i det
nordlige Frankrig, Dept Nord, 9 km S. f.
Maubeuge, 200 Indbyggere. Mindeværdig ved den
Sejr, som Franskmændene under Jourdan her
vsndt 15. og 16. Oktbr 1793 over Østerrigerne
under Glerfait.
<i>(M. Kr.). E. St.</i>
</chapter>

<chapter name="Wattle">
<b>Wattle</b> ['wåt<sub>ə</sub>£], <sp>Wattlebark</sp>.
<sp>Mimosebark</sp>, <sp>Becharabark</sp>, den til Garvning
benyttede Bark af forskellige Arter <i>Acacia</i>. De
forskellige Sorter indeholder 8—40 %
Garvestof, og som de bedste anses <sp>Black-W.</sp>,
<sp>Gold-W.</sp>, <sp>Queensland Mimosa</sp>, <sp>Fjer</sp>-,
<sp>grøn</sp> og <sp>sort W.</sp>, alle fra Australien. Fra
Ostindien faas <sp>Hickory</sp>, <sp>Green</sp>- og en
anden Sort <sp>Black-W.</sp> Endvidere fra
Sydamerika <sp>Bohanobark</sp>, og fra Sydafrika <sp>Wolle</sp>,
<sp>Black-W.</sp> Ringere Sorter kommer fra Java
og Réunion. W. kommer i Handelen som <sp>long</sp>,
<sp>chopped</sp> eller <sp>ground</sp>, efter som
Stykkerne har deres oprindelige Længde, c. 1 m,
eller er hakkede i smaa Stykker eller malede;
det sidste er det almindeligste, da W. er saa
haard og sejg, at den kun vanskelig lader sig
male paa de almindelige Barkmøller. Den gaar
ogsaa i Handelen i Form af Ekstrakt.
<i>K. M.</i>
</chapter>

<chapter name="Wattmeter">
<b>Wattmeter</b> [dansk vat-, engelsk 'wåt], se
se <sp>elektriske Maaleinstrumenter</sp>.
</chapter>

<chapter name="Wattrelos">
<b>Wattrelos</b> [vatr<sub>ö</sub>'lo], By i det nordlige
Frankrig, Dept Nord, østlig Forstad til
Roubaix, 27500 Indbyggere. W. har Væverier,
Petroleumsraffinaderier og Stenkulsgruber.
<i>(M. Kr.). E. St.</i>
</chapter>

<chapter name="Watts, George Frederick">
<b>Watts</b> [wåts], <sp>George Frederick</sp>,
engelsk Maler, f. 23. Febr 1817 i London, d. 1.
