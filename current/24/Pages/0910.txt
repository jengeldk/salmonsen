Statslagrene til 18 1/2 Kr., medens Hveden solgtes
1 Kr. over Indkøbsprisen. Ved Bek. 23. Apr.
1918 erstattedes Bygget, der ønskedes frigjort til
Foder, i ovennævnte Blanding med Rug, saa
at 88 kg Rug og 15 kg Klid sammeledes til 100
kg Mel. Handelen med Saasæd til Brug i
Foraaret 1918 reguleres ved Bek. 7. Jan. 1918.

Angaaende <sp>Brød- og
Melrationernes</sp> Størrelse, se Oversigten Side 896. Om
selve Rationeringens videre Forløb skal her
endnu bemærkes, at Rationeringen til Bagere
etc. nedsattes til 1/4 af deres normale Forbrug,
og at der fra 19. Febr 1918 skulde afleveres
Brødkort for den fulde Vægt ogsaa af
Fintbrød. Den 7. Decbr 1917 var nedsat et
Bagernævn til Varetagelse af Bagernes Interesse
under Rationeringen. Bek. 15. Marts 1919
tillod paa ny Bagerne at levere dobbelt Vægt
af Fintbrød i Forhold til Brødmærkets
Paalydende. Ved Bek. 3. Apr. 1919 tillodes Handel
med fremmed Hvedemel uden Kort, jfr. Bek.
19. Juni 1920, og ved Bek. 30. Juli 1919
ophævedes Franskbrøds- og
Hvedemelsrationeringen, men genindførtes ved Bek. 14. Maj 1920,
og ved Bek. 29. Juni 1920 tillodes Iblanding af
Bygmel i Hvedemelet til Franskbrød. Bek. 14.
Septbr 1920 forlængede Rationeringen
uforandret for Høstaaret 1920—21, men Rationeringen
ophævedes endeligt ved Bek. 20. Jan. 1921.

Da <sp>Havregryn</sp> dels paa Grund af den
lille Høst i 1917, dels paa Grund af, at vor
største Havregrynsmølle var brændt i
Sommeren 1917, i høj Grad savnedes, blev de smaa
Lagre, der fandtes, forbeholdt Sygehuse og
Apoteker, hvorfra de solgtes imod Lægeattest,
jfr. om Maksimalpris og Fremstilling flere Bek.
fra 20. Septbr 1917 til 10. Septbr 1918,
ophævet 28. Juni 1919, og Bek. 14. Apr. 1919 om
Handel med udenlandske Havregryn.
Havregrynsordningen hævedes 14. Oktbr 1919.
<sp>Byggryn</sp> (om Formaling og Maksimalpris, se
Bekendtg. 15. Aug. 1917) fremstilledes normalt
ikke herhjemme, men Produktionen sattes i
Gang, og der oparbejdedes 52000 t, jfr. to Bek.
20. Septbr 1917 og 3. Maj og 15. Aug. 1918.
Ved Dyrtidsloven 13. Juli 1918 gaves Rabat
paa 9 kg Gryn (eller Rugbrød) med 12 Øre pr.
kg, medens Bek. 28. Juni 1919 forhøjer
Maksimalprisen paa Byggryn fra 37 1/2 til 47 1/2 Kr.
pr. 100 kg, og Bek. 29. Juli 1919 til 67 1/2 Kr.;
Bek. 2. Oktbr 1919 ophæver hele
Byggrynsordningen, undtagen Fodringsforbudet, der
hævedes 12. Apr. 1920.

Den lille Høst i 1917 medførte betydelige
Vanskeligheder for Tilvejebringelse af
Hestefoder til Byerne og de mindre Jordbrug, og
om nogen Støtte til Svineproduktionen kunde
der ikke blive Tale ud over Fodertilskud til
Avlsdyrene; Optællingen af Foderkager i
Sommeren 1917 viste en samlet Beholdning paa
32000 t, der ifølge Bek. 18. Aug., jfr. 7. Septbr
1917, ikke maatte udleveres. En Del af disse
Foderkager var købt paa mere eller mindre
uregelmæssig Maade til højere Priser end
Maksimalprisen — hvilket voldte
Vanskeligheder for en Ordning. Imidlertid tillodes det
Landbrugere at købe disse Foderkager, indtil
deres Beholdning var 25 kg pr. Ko. Ved Bek.
1. Jan., 5. Decbr og 11. Decbr 1917 sattes bl. a.
Maksimalprisen op med 2 1/2 Kr. Udleveringen,
der formidledes gennem Foderkagecentralen
(ophævet 6. Decbr 1918), ophørte den 5. Febr
1918, hvorefter Restbeholdningen dels
ombyttedes med Korn, dels udrationeredes paa ny,
Bek. 19. Apr. 1918, og dels ifølge Bek. 9. Septbr
1918 solgtes i fri Handel til Maksimalpris, der
ved Bek. 8. Juni 1918 var forhøjet med 8 Kr.
pr. 100 kg. Ved Bek. 18. Marts 1919 ophævedes
en Række Bestemmelser vedrørende Handelen
med Oliekager og Foderblandinger.

Ved Bek. 1. Febr 1919 oprettedes
»Centralkontoret for Import af Foderstoffer til
Danmark«, der fik Monopol paa Indførsel af Majs
og Foderkager; Monopolet bortfaldt dog fra
3. Oktbr 1919, jfr. i øvrigt Bek. 22. Juli 1920.
Ved Skrivelse af 21. Decbr 1917 nedsattes
endelig et Furageudvalg til Regulering af
Handelen med og Priser paa Furage. jfr. Bek.
29. Decbr 1917, 8. Febr. 11. Marts, 14. Juni,
1. Aug., 18. Septbr og 30. Oktbr 1918, ophævet
ved Bek. 5. Aug. 1919. Om <sp>Lyng og
Lyngmel</sp>, se Bek. 24. Septbr 1918, ophævet 13.
Marts 1920.

Kartoffelhøsten i 1917 var omtrent normal,
hvorfor det bestaaende Fodringsforbud
lempedes ved Bek. 3. Aug. 1917, der tillod
Opfodring af 10 % af Avlen indtil 1. Oktbr 1917.
Samtidig paalagdes det Købstads-Kommunerne
at sikre sig Kartofler svarende til 100 kg pr.
Indbygger i Kommunen. Ved Bek. 29. Septbr
1917, jfr. 5. Oktbr, tillodes Opfodring, naar den
enkelte Landbruger havde solgt mindst 30 hkg
pr. Td. Land af sit Kartoffelareal til
Købstadskommuner eller Private, og samtidig
tilpligtedes Kommunerne at sikre sig det nævnte
Kvantum Kartofler inden 1. Novbr, og ved Bek.
9. Novbr tilpligtedes Kommunalbestyrelserne at
sætte Maksimalpris paa Kartofler, medens der
ved Bek. 29. Oktbr 1917, jfr. 14. Jan. og 21.
Jan. 1918, var sat Maksimalpris paa
Kartoffelmel. Ved Bek. 22. Decbr bemyndiges
Ernæringsraadet til at overtage Jordbrugernes
Kartofler inden for de nævnte 30 hkg pr. Td.
Land til en Pris af 8 Kr. 50 Øre, jfr. Bek.
18. Febr 1918. Ernæringsraadet kom da i
Besiddelse af i alt 312000 Tdr., men der opstod
alligevel i Juni Maaned 1918 en udpræget
Mangel, der medførte visse Demonstrationer.

<sp>Kornloven for Høsten af 1918</sp>
gennemførtes allerede 20. Marts 1918 og lagde,
ligesom Loven af 1917, Jordværdien til Grund
for Kornligningen, dog gradueret efter
Ejendommens Størrelse, ligesom Kornafleveringen
kunde erstattes ved Levering af Svin, af
Sukkerroer, naar Sukkerroearealet var større end
8 % af Agerjorden, eller af Kartofler (Bek.
4. Novbr 1918), men der var ingen
Tilbageholdelsesret som i Loven af 1917. For at sikre
en ensartet Ligning nedsattes en Kommission
til Revision af hele Ligningsgrundlaget, jfr.
Bek. 1. Juni 1918. Loven paabød dernæst
Aflevering af al Rug og Hvede og dertil saa
megen Vaarsæd, at det ligningspligtige Kvantum
naaedes. Prisen var 26 Kr. for Vintersæd og
23 Kr. for Vaarsæd og for Boghvede (til
Gærindustrien), 35 Kr. plus en Dyrkningspræmie
