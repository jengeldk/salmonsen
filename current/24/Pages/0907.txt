10 % Bygmel. Maksimalprisen var stadig 21
Kr. og 28 Kr. for henholdsvis groft Rugmel
og Hvedemel. Samtidig overtog Staten ved
Bek. 23. Novbr 1916 Beholdningerne af
Rugsigtemel. Endelig sattes Maksimalpris paa Byg
den 11. Novbr 1916 til 24 1/2 Kr. og den 23.
Novbr, jfr. 14. Apr. 1917 paa Blandsæd og
Havre ligeledes til 24 1/2 Kr. (om Handel med
Byg og Havre til Saasæd Bek. 23. Decbr 1916).
Endelig forbødes det at købe Majs og
Foderkager (1. Febr 1917) og Byg til Foderbrug
eller Byg, Majs og Blandsæd til mere end 14
Dages Forbrug tilsammen (6. Febr og 8. Febr
1917), og samtidig foreskreves en Optælling af
Byglagre. Ogsaa <sp>Kartoffelhøsten</sp> havde
været usædvanlig lille i 1916: 6,74 Mill. kg imod
10 Mill. i de nærmest foregaaende Aar,
hvorfor Konkurrencen mellem Mennesker og Dyr
nu ogsaa kom til at gælde Kartoflerne. Der
udstedtes Forbud mod Tørring 23. Decbr 1916
og 9. Jan. 1917 og mod Opfodring af
Kartofler 13. Jan., jfr. 12. Septbr 1917, medens
Kommunalbestyrelsen opfordredes til at
foretage Opkøb. Den 31. Jan., jfr. 15. Juni 1917,
sattes Maksimalprisen indtil 31. Marts til 8
Kr. i April, 8 Kr. 25 Øre i Maj og i Juni 8
Kr. 50 Øre pr. 100 kg fra Producent til
Grossist, plus 2 Kr. fra denne til Detaillist, plus
c. 3 Kr. til Forbruger. Men Knapheden lagde
store Hindringer i Vejen, saa Handelen og
Priserne fortsat var Genstand for Indgreb, jfr.
Bek. 2. Febr, 27. Febr, 7. Marts, 13. Marts og
18. Apr., men der var stadig ingen Kartofler
at faa i Byerne, særlig ikke i Hovedstaden.
For at undgaa en lignende Kalamitet udbød
Hovedstadens Kommunalbestyrelse Leveringen
af Kartofler for 1917—18 i Kontrakt med et
godt Resultat.

Resultatet af Korn- og Foderstoftællingen
den 5. Febr 1917 gav nogen Anledning til
Betænkelighed, og Majs og Foderkagetilførslerne
gik efterhaanden ganske i Staa. Ved Bek. 26.
Juli sattes Maksimalprisen paa amerikanske
Hørfrøkager til 37 Kr.; 53 % Bomuldsfrøkager
38 Kr.; 50 % Bomuldsfrøkager 37 Kr. og 43 %
eller derunder 36 Kr. Den 7. Marts 1917
overtog Staten al fremmed Hvede i Landet, og
fra 8. Marts 1917 maatte Ejere af mere end
5000 kg Hvede, og fra 24. Maj 1917 ogsaa
andre, kun sælge gennem Indenrigsministeriets
Kornkontor. Samtidig forberedte Staten
Overtagelsen af alt Korn, den 20. Marts paalagdes
det Kommunerne at udnævne hver en
»Korntilsynsmand«, og ved Bek. 3. Apr. 1917
overtog Staten alle hos Landbrugere værende
Beholdninger af Rug og Hvede, undtagen 65 kg
Brødkorn pr. Person i de Husstande, der
ønskede at holdes uden for Brødkortordningen
fra 1. Apr. og indtil 1. Oktbr 1917. For Rug,
afleveret i tærsket Stand inden 1. Maj, ydedes
et Tilskud som hidtil paa 4 Kr. over
Maksimalprisen, hvilken Godtgørelse senere ydedes
(Cirkulære 13. Juni) ogsaa for Levering efter
1. Maj. Ved L. 26. Juni 1917 bemyndigedes
Indenrigsministeriet til at yde en Godtgørelse
paa 4 Kr. pr. Td. Rug af Høst 1916 samt 2 Kr.
pr. Td. Brødkorn, til den Landbruger, der
afleverede mere end 8 Tdr. Brødkorn pr. Td.

<img>Fig. 21. Gengivelse af et Rationeringskort.</img>
