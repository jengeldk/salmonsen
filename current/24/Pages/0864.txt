Panserkrydsere ind i Kampen, og 4. Afsnit omhandler
Kampen mellem begge Flaader; endelig danner
den paafølgende Natkamp 5. Afsnit.

<sp>1. Afsnit</sp>. Da Beatty havde modtaget den
første Melding om fjendtlige Skibes Nærværelse,
vendte han om og styrede mod Horns Rev
Fyrskib for at afskære Fjenden fra Tilbagetog til
Helgolandsbugten. Kl. 2,35 fik han Melding fra
en let Krydser Ø. ude, at Røg som fra en
Flaade observeredes i ØNØ., hvorefter han
drejede Ø. efter. Meldingen opsnappedes ogsaa
af Jellicoe, som derefter gik frem med fuld Fart,
og Slagkrydserdelingen under Admiral Hood
gik frem for eventuelt at afskære Fjenden fra
Skagerrak. Kl. 2 3/4 sendtes en Flyvebaad op fra
»Engadine« for Rekognoscering; skønt stærkt
beskudt vendte den tilbage og afgav Rapport.
Dette var første Gang, en saadan Anvendelse
blev gjort af Flyvebaade. Ogsaa v. Hipper og v.
Scheer havde faaet Underretning om større
fjendtlige Styrkers Tilstedeværelse, v. Hipper
stod Vest paa mod Fjenden og v. Scheer
forcerede frem.

Kl. 3 1/2 fik Beatty og v. Hipper hinanden i
Sigte. v. Hipper vendte for at drage Beatty
ned mod Hovedflaaden, og Beatty fulgte med
Slagkrydserne uden at oppebie sin
Slagskibsafdeling, der var noget bag ude, da han ansaa
sig for at være den tyske Slagkrydserflaade
overlegen. De engelske Slagkrydsere var
tilsammen paa 160000 t med 48 30—34 cm's
Kanoner, medens de 5 tyske var paa 120800 t og
44 20—35 cm's Kanoner; endvidere var
Englænderne overlegne i Fart. Kl. 3 3/4 aabnedes Ilden

<img>Fig. 9. Skitse af de engelske og tyske Minespærringer i Helgolandsbugten og de af Tyskerne minestrøgne Veje.</img>
