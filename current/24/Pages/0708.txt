Ogsaa W. har, om maaske ikke i saa stærk Grad
som Rotteck, forberedt Revolutionen af 1848.
W.'s bedste retsvidenskabelige Arbejde er: »Die
letzten Gründe von Recht, Staat und Strafe,
philosophisch und nach den Gesetzen der
merkwürdigsten Völker rechtshistorisch
entwickelt« (1813); den af ham heri fremstillede
eklektiske Straffeteori har først Nutiden ydet
fuld Retfærdighed. Han skrev bl. a. endvidere:
»Das innere und äussere System der
praktischen, natürlichen und
römisch-christlich-germanischen Rechts-, Staats- und
Gesetzgebungslehre«, I (1829). Ingemann, der traf ham paa
sin Udenlandsrejse 1818—19, omtaler ham i sit
»Tilbageblik« (S. 38) som »en af de mest livlige,
kunskabsrige og interessante Frihedens Heroer
blandt de tyske Videnskabsmænd«, han kom
sammen med. (<sp>Litt</sp>.: <sp>Karl Wild</sp>, »K. T. W.,
ein Vorkämpfer des älteren Liberalismus«
[Heidelberg 1913]).
<i>Fz. D.</i>
</chapter>

<chapter name="Welcker, Friedrich Gottlieb">
<b>Welcker</b> ['vælk<sub>ə</sub>r], <sp>Friedrich Gottlieb</sp>,
tysk Filolog og Arkæolog, foreg.'s Broder, f. i
Grünberg i Hessen 4. November 1784, d. i Bonn
17. December 1868. Han tog Doktorgraden i
Giessen 1803 og begav sig 1806 til Rom, hvor
han blev Huslærer hos W. v. Humboldt og
kom under Paavirkning af Zoëga, hvis Levned
han senere beskrev (2 Bd, 1819). I Rom traadte
de arkæologiske Interesser i Forgrunden hos
ham ved Siden af de filologiske, og han stillede
sig til Opgave at behandle græsk Religion,
Kunst og Poesi i Sammenhæng. Efter sin
Hjemkomst blev han 1809 Professor i Giessen, men
flyttede 1816 til Göttingen og 1819 til Bonn, hvor
han blev Overbibliotekar. Af hans Skrifter kan
mærkes: »Die Aeschylische Trilogie« (1824),
»Der epische Cyklus« (2 Bd, 1835—49), »Die
griechischen Tragödien« (3 Bd, 1839—41), »Alte
Denkmäler« (5 Bd, 1849—64), »Griechische
Götterlehre« (3 Bd, 1857—63), endelig hans »Kleine
Schriften zur griechischen Literaturgeschichte«
(5 Bd, 1844—67) og »Kleine Schriften zur
Mythologie, Kunst- und Literaturgeschichte«
(1868). (<sp>Litt</sp>.: <sp>R. Kekulé</sp>, »Das Leben F.
G. W.'s« [Leipzig 1880]).
<i>H. H. R.</i>
</chapter>

<chapter name="Velde, van de">
<b>Velde</b> ['fæ£d<sub>ə</sub>], <sp>van de</sp>, hollandsk
Kunstnerfamilie. 1) <sp>Esaias van de V.</sp>, f. i
Amsterdam c. 1590, d. i Haag 1630, 1612 Medlem af
Haarlems Malergilde, virkede derefter i Haag
(1618 Medlem af Gildet, blev Prins Moritz af
Oranien's Hofmaler) og i Leyden, malede med
sikker Tegning og Farvegivning Markeds-, Jagt-
og Havescener, Kanalprospekter m. v. og blev
en af Grundlæggerne af national hollandsk
Landskabskunst. Han er godt repræsenteret paa
Kunstmuseet i Kjøbenhavn, bl. a. med »Klipper
med Borg« (1630), i Moltke's Galleri »Landsby
plyndres«, et Landskab i Oslo Nationalgalleri,
en Del Billeder i Amsterdams Rijksmuseum o.
s. fr. Flere Landskabs-Pennetegninger i
Kobberstiksamlingen i Kbhvn. 2) <sp>Willem van de
V.</sp> den <sp>Ældre</sp>, vistnok Broder til ovennævnte
Esaias, f. i Leyden c. 1611, d. 1693 i London,
(hvortil han rejste 1673, og hvor han blev
Hofmaler), var Marinemaler og -tegner, særlig som
Tegner fortrinlig i sirlig gennemførte Arbejder;
han deltog i flere Søtræfninger, bl. a. i Slaget
i Øresund 1658, og har gjort fortræffelig Rede
for Begivenhedernes Gang i Skitser og
omhyggelige Tegninger i stort Format, saaledes en
meget stor Pennetegning (1661) med sorte og
graalige Farver i Tusk og Olie paa det
nationalhistoriske Museum paa Frederiksborg
(lignende store Tegninger fra samme Slag i
Museet i Neapel og Rijksmuseet i Amsterdam, der
ejer mange andre Billeder af W. v. d. V.),
jfr. <sp>G. Grove</sp> i »Kunst« (VI, Kbhvn 1904—05)
og <sp>O. Andrup</sp>, »Slaget i Øresund«
(Kunstmuseets Aarsskrift 1924—25). Sønnen og Eleven
3) <sp>Willem van de V.</sp>, f. i Amsterdam 1633,
d. i Greenwich 1707, gik saa godt i Lære hos
Faderen, at der ikke sjældent kan herske
Vilderede ved Udskillelsen af Faders og Søns
Produktion. Imidlertid nød W. den Yngre ogsaa i
høj Grad godt af den betydelige S. de Vlieger's
Vejledning (ogsaa han kom til London [1673]
og blev snart efter [1677] Hofmaler hos den
engelske Konge) og bragte hollandsk
Marinekunst til et kunstnerisk højt Stade. Berømt ved
malerisk Skønhed er særlig hans
»Kanonskuddet« i Amsterdams Rijksmuseum (der ejer
henved en Snes Værker af ham) og adskillige
Søstykker i England (i Londons National Gallery
c. 14 Billeder); uovertræffelig er han i
Gengivelsen af rolig Sø; Kunstmuseet i Kbhvn ejer
to, Nationalmuseet i Sthlm tre Billeder af ham;
i Berlins Kaiser-Friedrich-Museet »Salutskud«
(1660) o. s. fr.; paa den hollandske Udstilling
i Kbhvn 1922 saas »Amsterdam Yacht paa
Floden Y« o. a. Hans yngre Broder 4) <sp>Adriaen
van de V.</sp>, Maler og Raderer, f. i Amsterdam
1636 (eller før 1635), d. smst. 1672, Elev af
Faderen, J. Wynants og Ph. Wouwerman,
blev en fremragende Landskabs- og Dyrmaler.
Fortrinlige Billeder i Berlins
Kaiser-Friedrich-Museet, Louvre (»Solopgang«), Amsterdams
Rijksmuseum, Museet i Kassel (Strandbillede),
ogsaa i Kbhvn's Kunstmuseum (»Kreaturer ved
en Høj« [1660] m. m.). Han udførte Staffage til
andres Landskabskunst (Wynants m. fl.); paa
den hollandske Udstilling i Kbhvn 1922 saas
»Herreportræt«. — Endelig hører bl. a. ind
under V. (uden at Slægtsforholdet kan udredes)
5) <sp>Jan van de V.</sp>, f. i Haarlem c. 1620, d. c.
1660, virkende i Amsterdam særlig som
Kobberstikker (Faderen, Kalligrafen Jan van de V.
den Ældre, død i Haarlem 1623, var ogsaa
Kobberstikker), men virkede ogsaa som Maler
(Dyr, Landskaber, Stillleben); i Rijksmuseet i
Amsterdam et Stillelivsbillede; et lignende,
dygtigt malet, saas paa den hollandske Udstilling
i Kbhvn 1922; ogsaa repræsenteret i
Oslo-Museet. (<sp>Lit.</sp>: <sp>E. Michel</sp>, <i>Les V. de V.</i> [1892];
<sp>J. Smith</sp>, <i>W. de V. Catalogue raisonné</i> [med
Opgivelse af c. 260 Malerier; Hofstede de Groot
har i sin Katalog, 1923, mange flere]).
<i>A. Hk.</i>
</chapter>

<chapter name="Velde, Henri (Henry) Clemens van de">
<b>Velde</b> ['fæld<sub>ə</sub>], <sp>Henri (Henry)
Clemens van de</sp>, belgisk Maler, Bygmester,
kunstindustriel Foregangsmand og Skribent, f.
3. April 1863 i Antwerpen. Han studerede paa
Kunstakademiet i Antwerpen 1885—86, blev
Elev af Verlat, senere af Carolus-Duran i Paris,
hørte til den lille Gruppe Neo-Impressionister,
som under Navnet <i>Les XX</i> (senere <i>Libre
Esthétique</i>) holdt Fællesudstilling i Brüssel og søgte
mod en ny dekorativ Kunst; grebes af de
