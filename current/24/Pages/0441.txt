54 km fra Havnestaden Puerto Cabello,
hvorhen der fører en Jernbane. Omegnen er smuk
og veldyrket, og Byen udmærker sig ved brede
Gader og lave, ensformige Huse; der findes en
videnskabelig Læreanstalt og et
Lærerseminarium. Industrien indskrænker sig til
Fremstilling af Uldvarer og Landbrugsredskaber.
Handelsomsætningen er livlig, og de tilgrænsende
Marker er tagne under Kultur for Kaffe og
Sukkerrør. Den blev anlagt af Spanierne 1555.
<i>(M. Kr.). C. A.</i>
</chapter>

<chapter name="Valencia, Guillermo">
<b>Valencia</b> [wa'læns<sub>i</sub>a], <sp>Guillermo</sp>,
spansk-amerikansk Forfatter, f. 1872. Meget tidlig vandt
denne særdeles talentfulde Digter et anset Navn
hos sine Landsmænd. Han blev Medlem af
Colombias lovgivende Forsamling, og efter at han
fra 1898 havde opholdt sig en Tid i Europa,
ivrig optaget af alle de nye Strømninger i det
europæiske Aandsliv, baade paa Filosofiens,
Digtningens, Kunstens og Musikkens Omraade,
vendte han tilbage til sit Fødeland og kunde
der ikke undgaa at indblandes i den
opblussende Borgerkrig. Efter denne urolige Periode
lykkedes det ham at finde et stille Hjem i den By,
hvor han var født, Popayán, og her føre en
Tilværelse, der passede til hans Naturel, det som
lægger sig for Dagen i hans Digtning. V. er en
fin Verskunstner af en ejendommelig blid og
melankolsk Ynde. Hans Bøger er: <i>Poesias</i>
(Bogotá 1898), <i>Ritos</i> (London 1914), <i>Poemas</i>
(Mexiko 1917 og Buenos Aires 1918).
<i>E. G.</i>
</chapter>

<chapter name="Valencia d'Alcántara">
<b>Valencia d'Alcántara</b> [wa'lænþ<sub>i</sub>a-], By i
det vestlige Spanien, Provins Caceres, ligger 76
km Vest for Caceres og 10 km fra den portugisiske
Grænse ved Foden af Sierra de San Mamede og
ved Banen fra Madrid til Lissabon. Den har
sammen med Badajoz den betydeligste
Grænsetrafik med Portugal. (1920) 11000 Indb. V. har
gamle Huse, en antik Aquædukt samt flere
Levninger fra Maurertiden.
<i>(H. P. S.). C. A.</i>
</chapter>

<chapter name="Valencia Søen">
<b>Valencia Søen</b> [walæns<sub>i</sub>a-] (<sp>Tacarigua
Søen</sp>), 70 m dyb, 550 km<sup>2</sup> stor Sø i Venezuela,
ligger i Længdedalen mellem de caraibiske
Bjerges to Kæder, 412 m o. H. Sydkysten er stejl og
klippefuld, medens Søen paa de andre Sider
omgives af fladt, frugtbart Land, som tidligere
har været Søbund. Normalt har Søen intet
overjordisk Afløb, men ved usædvanligt Højvande
danner sig gennem Canoburi Dalen et Afløb til
Rio Orinoco.
<i>M. V.</i>
</chapter>

<chapter name="Valenciennes">
<b>Valenciennes</b> [valã's<sub>i</sub>æn], By i det
nordøstlige Frankrig, i Departementet Nord, ved
Escaut, som her optager Rhonelle, SØ. f. Lille,
34700 Indbyggere. V. er Knudepunkt paa
Nordbanen og ligger i Frankrigs vigtigste
Kulomraade, idet c. Halvdelen af Frankrigs
Kulproduktion stammer herfra. Blandt Byens
monumentale Bygninger er St.-Géry-Kirken, der
delvis stammer fra det 13. Aarhundrede og har
et moderne gotisk Taarn, St.-Cordon-Kirken,
som er ført tilbage til det 13. Aarhundredes
Stil, og Raadhuset (et Værk fra det 17.
Aarhundrede) de mest fremtrædende. V.
beskæftiger sig mest med Industri, især med
Fabrikation af Metalvarer, Rør, Kedler, Kabler,
kemiske Produkter samt Stivelse, Sæbe, Lærred og
Virkvarer. Derimod er den gamle
Kniplingsindustri, der blomstrede i Tiden 1725—80, nu
hensygnet, idet den kun drives i Omegnen og i
meget ringe Udstrækning. Byen har et
naturhistorisk Museum og et Kunstmuseum med
mange Stykker fra den flamske Skole, desuden
et Bibliotek (40000 Bd), et Teater og en Børs,
Handels- og Agerbrugskammer, en Handelsret
og en almindelig Domstol. Blandt Byens
Læreanstalter fremhæves Kunstskolen og
Musikskolen. I Omegnen drives betydelig Dyrkning af
Sukkerroer og Cikorie. V. er en gammel
romersk Lejr, der fik Navnet <i>Valentinianæ</i>. 870
kom Byen til Tyskland og blev Residens for
Greverne af Hennegau. Først 1678 knyttedes
den ved Freden i Nijmegen til Frankrig.
Under Anførsel af Fyrsten af Coburg blev V.
erobret 1793 af de forenede Østerrigere og
Englændere, som dog det følgende Aar maatte
opgive den. I 1815 blev den 1., og 2. Juli skudt i
Brand af de nederlandske Tropper, men
overgav sig først den 12. August. Nu er den
nedlagt som Fæstning. V. var under hele
Verdenskrigen besat af Tyskerne. —
Arrondissementet V. (8 Kanton'er, 82 Kommuner) har
261800 Indbyggere.
<i>(M. Kr.). E. St.</i>
</chapter>

<chapter name="Valenciennes, Pierre Henri">
<b>Valenciennes</b> ['valãs<sub>i</sub>æn], <sp>Pierre Henri</sp>,
fransk Maler (1750—1819), en akademisk
Kunstner, der indtog en Art Førerstilling paa
Landskabsmaleriets Omraade under den David'ske
Æra, mindre ved egne (nu glemte)
Landskabsmalerier end gennem omfattende
Lærervirksomhed og Skrifter, saaledes <i>Éléments de
perspective pratique suivis de réflexions sur le paysage</i>,
der ogsaa for Landskabsmaleriets
Vedkommende prædiker nøje Tilslutning til Antikken. Hans
Kunst, der først og fremmest er paavirket af
Poussin, blev et ret tørt Receptmaleri, med i
Kulisser arrangerede Ideallandskaber med antik
Staffage. Prøver paa V.'s Kunst findes bl. a. i
Louvre og i Museet i Toulouse.
<i>A. Hk.</i>
</chapter>

<chapter name="Valenciennes-Kniplinger">
<b>Valenciennes-Kniplinger</b> [valã's<sub>i</sub>æn-], se
<sp>Kniplinger</sp>.
</chapter>

<chapter name="Valens">
<b>Valens</b> (lat.), <sp>Gyldighed</sp>. Ved et
Grundstofs V. eller Gyldighed forstaar man i
Almindelighed det Tal, som angiver, med hvor
mange Brintatomer eller dermed ensgyldige Atomer
et Atom af vedkommende Grundstof i det
højeste formaar at forbinde sig, eller hvor mange
Brintatomer det kan erstatte i en Forbindelse.
Klor og Brint danner med hinanden
Forbindelsen Klorbrinte efter Ligningen: HH+ClCl=
HCl+HCl; 1 Kloratom bytter altsaa her Plads
med 1 Brintatom, og i den dannede
Forbindelse, Klorbrinte, er 1 Klor atom bundet til 1
Brintatom; paa lignende Maade ser man af
Ligningen for Vandets Dannelse af Brint og Ilt:
HH/HH + OO = H/H O + H/H O. at 1 Iltatom bytter
Plads med 2 Brintatomer, og at 1 Iltatom i
Vandmolekylet er bundet til 2 Brintatomer.
saadanne Vægtmængder af to Grundstoffer, som
kan erstatte hinanden i deres Forbindelser,
kaldes <sp>ækvivalente</sp> eller <sp>ensgyldige</sp>;
altsaa er 1 Atom Klor ækvivalent med 1 Atom
Brint, medens 1 Atom Ilt er ækvivalent med 2
Atomer Brint. Denne Udvikling fører direkte
til den ovenanførte Forklaring paa Begrebet V.,
som har meget stor Betydning med Hensyn til
Grundstoffernes Forbindelsesforhold. Da der
