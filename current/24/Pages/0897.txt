Erhvervsskattepligtige, samt skattepligtige Selskaber m. v. efter
en Rateskala, ogsaa gældende ved
Skatteligning i 1920—21, stigende for Skatteindtægter
under 1000 Kr. fra 1,5 % af 800 Kr. og 4 %
af Resten til for Skatteindtægter paa 1 Mill.
Kr., hvoraf svaredes 21 % af 1 Mill. og 25 %
af Resten. Lovens Bestemmelse om Rateskalaen
forlængedes for Skatteaaret 1921—22 og
1922—23 ved L. 11. Febr 1921 og 13. Febr 1922.

<sp>Børsforhold og Pengevæsen</sp>.

<sp>Nationalbankens noterede
Diskonto 1914—27</sp>.
<table>
<td><td c>Dage<td c>pCt.
<td>6/2 1914—31/7 1914<td r>176<td r>5
<td>1/8 1914—3/8 1914<td r>3<td r>6
<td>4/8 1914—10/8 1914<td r>7<td r>7
<td>11/8 1914—5/1 1915<td r>148<td r>6
<td>6/1 1915—9/7 1915<td r>185<td r>5 1/2
<td>10/7 1915—2/1 1919<td r>1273<td r>5
<td>3/1 1919—6/10 1919<td r>277<td r>5 1/2
<td>7/10 1919—16/4 1920<td r>193<td r>6
<td>17/4 1920—4/5 1921<td r>383<td r>7
<td>5/5 1921—5/7 1921<td r>62<td r>6 1/2
<td>6/7 1921—3/11 1921<td r>122<td r>6
<td>5/11 1921—24/4 1922<td r>171<td r>5 1/2
<td>25/4 1922—30/4 1923<td r>371<td r>5
<td>1/5 1923—16/1 1924<td r>261<td r>6
<td>17/1 1924—24/8 1925<td r>586<td r>7
<td>25/8 1925—7/9 1925<td r>14<td r>6
<td>8/9 1925—23/6 1926<td r>289<td r>5 1/2
<td>24/6 1926<td c>—<td r>5
</table>

Som en første Følge af den let forklarlige
Nervøsitet, der opstod under Indtryk af
Krigsfaren, mødte adskillige Mennesker allerede
den 1. Aug. i Nationalbanken og krævede
deres Pengesedler indløst med Guld, ligesom
Indlaansmidler i stort Omfang krævedes
udbetalt fra Sparekasser og Banker. For at
imødegaa Farerne ved panikagtigt Run forelagde
Regeringen for Rigsdagen i dennes første
Møde den 1. Aug., og fik straks vedtaget, Forslag
til <sp>Lov om midlertidig Ændring i
den gældende Regel for
Indløseligheden af Nationalbankens
Sedler</sp> (L. af 2. Aug.), hvorefter Nationalbanken
fritoges for Pligten til at opfylde det paa
Sedlerne givne Tilsagn om Indløsning med Guld,
for Tiden indtil 1. Oktbr 1914. Loven
forlængedes derefter fortsat indtil 30. Apr. 1917,
hvorefter Loven ikke fornyedes, saa Sedlerne,
der faktisk havde været indløselige siden Marts
1916, nu ogsaa blev det retsgyldigt.
Indløseligheden blev paa ny ophævet ved L. 19. Febr
1918 indtil 1. Jan. 1927, fra hvilket Tidspunkt
Guldindløsningen genoptoges, men kun ved
Guldbarrer og kun for et Beløb paa 28000 Kr.
eller Mangefold deraf (L. af 27. Decbr 1926,
Bek. 1. Jan. 1927).

Samtidig (2. Aug. 1914) udstedtes
midlertidig Lov om Udbetaling af Indlaan og
Sparekassemidler, der for at undgaa en uforstandig
og uforsvarlig Udtagen af Penge begrænsede
Retten til Udtagning af de paa Kontrabog med
Bank eller Sparekasse eller paa Indlaansbevis
indestaaende Midler til 300 Kr. pr. Bog pr.
Uge. Da Guld efter L. af 2. Aug. var
uerholdeligt, kastede Publikum sig over Skillemønter af
Sølv og hengemte dem, saa Manglen paa
Skillemønt blev alvorlig, hvorfor L. 15. Aug. 1914
bemyndigede Nationalbanken til at udstede 1-
og 2-Kronesedler, jfr. L. 2. Decbr 1916. Ved
L. 6. Aug. 1914 var Udførsel af Guld og Sølv
blevet forbudt, Bek. 8. Aug. 1914 tillod dog
Rejsende at medtage indtil 200 Kr. i Guld og
Sølv, nedsat ved Bek. 3. Oktbr 1917 til 50 Kr.,
hvoraf højest 10 Kr. i Sølv, medens Bek. 8.
Juli 1920 forbyder Udførsel af Nikkelmønter;
Rejsende maa dog medtage indtil 10 Kr.

Ved L. 26. Oktbr 1917 tillades Udmøntning
af Skillemønt paa 5, 2 og 1 Øre af Jern, og
ved L. 31. Maj 1918 udstedtes Forbud mod
Smeltning eller anden Omdannelse af dansk,
norsk eller svensk Skillemønt — Loven var et
Resultat af de skandinaviske
Seddelbankdirektørers Møde 8.—9. Maj 1918 — og L. 1. Maj
1920 aabner Adgang til at udmønte 50-, 25- og
10-Ørestykker af Kobbernikkel og indeholder
Udkast til Tillægsartikel til Møntkonventionen
herom (Bek. 5. Juli 1920); kun 25- og
10-Ørestykker er udmøntet.

Ved L. 15. Febr 1924 om indenlandsk
Skillemønt aabnes Adgang til Udmøntning af
Skillemønt, som kun er gangbar inden for Rigets
Grænser paa Grund af Udsmugling til Sverige,
og Mønterne for 25 Øre og nedefter
gennemhulledes. Regeringen forpligtede sig til at
indløse, hvad den svenske Rigsbank maatte
fremsende af dansk Konventionsskillemønt. Der
afsluttedes en Tillægsartikel til
Møntkonventionen i denne Anledning. Ved Anordning af 8.
Apr. 1924 indkaldtes den tidligere cirkulerende
Skillemønt, og ved Bek. af 21. Juni gives
Adgang til Udmøntning af Halvkronestykker.

Ved Opgørelsen af <sp>Nationalbankens</sp>
Balance pr. 15. Septbr 1914 viste det sig, at
Metalfonden udgjorde 74,3 Mill. Kr., men
Seddelmassen i Omløb 202,4 Mill. Kr. Da nu
Seddelmængden normalt kun maatte udgøre det
dobbelte af Metalfonden, var der saaledes
udstedt 53,8 Mill. Kr. derudover. Aarsagen hertil
var dels Umuligheden af at skaffe Guld, dels
den udenlandske Kredits Bortfald, hvorfor
Laansøgerne søgte til Nationalbanken. Denne
ansøgte derfor om Lempelser i
Dækningsreglerne, og ved kgl. Resol. af 30. Septbr 1914
tillades det Banken at udstede 2 1/2 Gang saa
mange Sedler, som Værdien af Metalfonden,
mod før 2 Gange, ligesom der til Metalfonden
kan henregnes visse paa Anfordring betalbare
Tilgodehavender. Dog skal Banken for den
hver Maaned tilstedeværende Overskridelse i
Forhold til Dækningsreglerne af 1907 betale 5
% til Statskassen. Disse forskellige
Bestemmelser ændredes noget ved L. 31. Marts 1915
om Ændring i Nationalbankens Oktroj,
hvorefter Metalfonden skulde udgøre mindst 1/3 af
det udgivne Seddelbeløb og skulde bestaa af
mindst 30 % af Seddelmassen i Guld, hvoraf
ikke under 12 1/2 % i lovlig gangbar Guldmønt.
De ikke af Metalfonden dækkede Sedler skulde
være dækket af visse Tilgodehavender og af
let realisable Aktier i Forholdet 122 Kr. i
Aktiver til 100 Kr. i Sedler. Beregningen af den
Overskridelse, hvoraf der skulde svares Afgift,
ændredes noget, og Afgiften blev Bankens
