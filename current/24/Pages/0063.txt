Bergen (Rügen), der er af dansk Afstamning. —
<sp>Den gotiske Stil</sp>, som T. modtager fra
Frankrig, begynder mod Midten af 13. Aarh. at
faa Indflydelse, særlig i Rhin-Egnene, hvor
Domkirken i Köln (paabegyndt c. 1248, fuldendt
1880) er den efter franske Forbilleder
udviklede tyske Gotiks berømteste Hovedværk; nær
og forud for den staar Cistercienserabbediet i
Altenberg (fra 1235), tæt ved Köln. Fra 13.
Aarh. mærkes endnu Katharine-Kirken i
Oppenheim, Domkirken i Freiburg og Domkirken i
Strasbourg med den herlige Façade (af Erwin
von Steinbach). Domkirken i Regensburg er et
ædelt og klart Eksempel paa den tyske Gotik,
hvorimod Domkirken i Prag slutter sig
nærmere til de franske Typer. Fra 14. Aarh.
nævnes Domkirkerne i Halberstadt og Ulm;
Magdeburg-Domen fra 13.—14. Aarh. har Taarne
fra senere Tid: det gælder om den som om
andre her nævnte Kirker, at de ikke helt og
holdent kan henføres til en bestemt
Bygningsperiode, men har optaget Tidernes skiftende
Stil i sig. Den ovenfor under romansk Kunst
omtalte »Kirkehalle«-Form vinder særlig
Overhaand i 14. Aarh. i Westfalen og Sachsen
(Domkirkerne i Minden og Meissen); Vor Frue Kirke
i Nürnberg og den storladne Skt Stefans-Kirke
i Wien hører ogsaa nærmest herhen. I 15. Aarh.
»udarter« Gotikken i en fantastisk svulmende
arkitektonisk og dekorativ Stil (smlg. den
franske Gotiks <i>Style flamboyante</i>); Eksempler er
Wiesenkirche i Soest, Portalerne paa Domkirken
i Merseburg og Klosterkirken i Chemnitz,
Peter-Pauls-Kirken i Görlitz, Vor Frue Kirke i Halle.
— Murstensgotikken (med lombardiske
Momenter) — med sine ved Materialet betingede
Afvigelser og Simplificeringer i den sædvanlige
gotiske Karakter — hersker i det nordlige T.:
Marie-Kirkerne i Lübeck, Rostock, Wismar, Stargard
og Stralsund, Domkirken i Schwerin og
Cistercienserkirken i Doberan nævnes — hyppigst
forekommer »Kirkehallerne«: Marie-Kirkerne i
Prenzlau, Stendal, Colberg og Danzig og i den
pragtfulde Katharine-Kirke i Brandenburg.
Ogsaa den <sp>verdslige</sp> Arkitektur frembringer
interessante Værker, særlig Slotte (Karlstein i
Böhmen, Albrechtsburg i Meissen), Raadhuse (i
Braunschweig og Münster, i Hannover og
Wernigerode), Børsen i Frankfurt a. M., men ogsaa
Privatboliger (i Münster, det »Nassau'ske Hus«
i Nürnberg m. fl.). Ikke mindst
Murstensarkitekturen Nord paa yder i verdslige Bygninger
fremragende Værker: Raadhusene i
Tangermünde, Lübeck, Stralsund, de mægtige
Stadporte (Ünglingerthor i Stendal og
Holstenthor i Lübeck), Helligaandshuset i Lübeck og
det stolte Marienburg, Højdepunktet af tysk
Murstensgotik. Endnu bør nævnes de mere
beskedne Borgerhuse i Bindingsværk
(Hildesheim, Braunschweig, Hannover o. a. St.) som
ikke det mindst interessante af den nationale
Gotiks Frembringelser. Langt ind i 16. Aarh.
hersker Gotikken i T., helt frem til en Tid,
da i Italien hele
<sp>Renaissancebevægelsen</sp> er gennemlevet og Udviklingen alt
gaar mod Barokken. Allerede omkring Aar 1500
kan ganske vist i tysk Arkitektur spores
Renaissancemotiver, men kun i den dekorative
Udsmykning, ikke i Bygningernes Anlæg. I
Modsætning til de foregaaende Perioder er det i
Renaissancetiden absolut den <sp>verdslige</sp>
Bygningskunst, der gaar i Spidsen for den ny
Stils Indførelse, og især det borgerlige Hus, der
imidlertid langt ned gennem Tiderne bevarer
den gotiske Overlevering. Bygninger som
Gevandhaus i Braunschweig, Patricierhuse i
Augsburg og Nürnberg (det Peller'ske og det
Topler'ske), andre i Rothenburg, Heidelberg og i de
nordlige Lande, i Danzig, Lübeck og Bremen
viser fra omkring Aar 1600 den »tyske
Renaissance« i sin fuldeste Flor. Ogsaa i en Række
Raadhuse og andre offentlige Bygninger (i
Emden, Danzig, Bremen, Nürnberg og Augsburg,
Köln, Paderborn; i Ensisheim, Sulzfelz, Görlitz,
Heilbronn, Altenburg, Rothenburg ob der Tauber)
har den ny Stil givet sig karakteristiske
Udslag. Snart bygges der i Bindingsværk
(Hildesheim, Braunschweig), snart i hugget Sten
(Nürnberg, Regensburg o. s. v.), snart i Tegl
(Byerne fra Bremen lige til Danzig med det
prægtige Tøjhus, der fører over til Barokken).
Kraftigst og rigest udfolder Stilen sig i
Slotsbygningerne, der dog ofte i deres maleriske
Opbygning med Gavle, Karnapper og Taarne
bevarede Forbindelsen med Fortidens Borge:
tidlige Prøver er Ambras ved Innsbruck
(1570—71), Belvedere paa Hradschin i Prag (1536),
Slottene i Landshut og i Brieg, som dog
skyldes italienske Mestere, Slottet Gottesau ved
Karlsruhe (1553) af fransk Afstamning, medens
en mere national Periode er repræsenteret med
Slottene i Torgau og Dessau, Güstrow-Slottet
(Fr. Parr, 1558—65), Slottet i Aschaffenburg,
Slotsgaarden i Dresden viser fransk Indflydelse,
»Fürstenhof« i Wismar italiensk, Horst-Slottet
(Westfalen) udpræget hollandsk Indflydelse. I
Sydtyskland mærkes først og fremmest Slottet i
Heidelberg (1556—1607), hvoraf
»Otto-Heinrichsbau« anses for den tyske Renaissances ædleste
Frembringelse, medens det et halvt Hundrede
Aar senere tilbyggede »Friedrichs-Bau« allerede
er i denne Tids overlæssede Stil. Fra denne
senere Tid nævnes endnu »Lusthaus« i
Stuttgart og det kurfyrstelige Palads i Mainz. Den
<sp>kirkelige</sp> Arkitektur i Renaissancetiden er
uden nyskabende Kraft, lever paa det gotiske
Skema og oppynter det med
Renaissanceornamenter. En desto større Plads indtager
Kirkearkitekturen i <sp>Baroktiden</sp>.

Barokstilen, der med sin Udløber Rokokoen
kommer til at raade over omkring halvandet
Hundrede Aar, danner et saare fyldigt og rigt
Led i tysk Bygningshistorie. Den begynder saa
smaat med Spirer allerede under
Trediveaarskrigen og naar sin Blomstring c. 1680—1730.
I dette Tidsrum bygger de tyske Fyrster rundt
om deres Residensslotte. En mægtig Byggelyst
breder sig fra Kirke og Fyrstedømme over Adel
og Borgerstand; Prunklysten og Lysten til at
sætte sig et varigt Mindesmærke kaster sig
fortrinsvis over Arkitekturen, der stiller Maler- og
Billedhuggerkunst i Skygge; de førende
Kunstnere i Tiden bliver væsentlig en Del
fremragende Arkitekter, og idet Barokstilen mere og mere
optager i sig en malerisk og plastisk Virkning
(som i Façadernes Opbygning), gør
