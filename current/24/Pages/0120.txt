Sygdom blandt ukultiverede Folk baade i
Fortid og Nutid. Disse og flere andre Iagttagelser
løber ud i Bestemmelsen af Tandkaries som en
meget almindelig og tilmed <sp>stærkt
tiltagende Kultursygdom</sp>.

Først i de sidste Tiaar har dog Statistikken
fastslaaet, at Tandkaries er en saa udbredt
Lidelse i hele den civiliserede Verden, at
gennemsnitlig kun faa Procent af Befolkningens Ungdom
gaar fri derfor. De til Grund herfor liggende
Undersøgelser er foretagne af Tandlæger paa
Skolebørn og Soldater, først i England, senere
navnlig indgaaende i Sverige, Tyskland, De
Forenede Stater, Norge og Danmark. Ved en
systematisk Undersøgelse af T.'s Forhold, der
blev foretagen (1895—96) af
»Tandlægeselskabet i København« paa c. 10000 Børn i
Kommuneskolerne, og over hvis Resultater der (1897) blev
udarbejdet en Statistik af Professor <sp>H.
Westergaard</sp>, kom man i det væsentlige til
samme Resultater som i Udlandet.
Hovedinteressen knytter sig til <sp>Forekomsten af
Tandkaries</sp>, der i det hele fandtes hos 92 %
af Drengene og 95 % af Pigerne. Det viste sig,
at der er en afgjort Tilbøjelighed til
Sammenhobning af daarlige T. Statistikken beskæftiger
sig særlig med 6 Aars Molaren. Det paavises,
at blandt de blivende T. gaar det navnlig ud
over denne. Ved 13 Aars Alderen er
Ødelæggelsen vokset saaledes, at 1/3 af disse T. er helt
ødelagte eller udtrukne og 1/4 angrebne, men
endnu staar til at redde. Naar man tillige tager
i Betragtning, at <sp>allerede i 7 Aars
Alderen er 1/3 af 6 Aars Molarerne
angrebne af Karies</sp>, vil det ikke blot
fremgaa heraf, hvilken stor Opgave der foreligger
med Hensyn til T.'s Bevarelse, men ogsaa hvor
tidlig Forholdsreglerne herfor maa begynde. At
det gaar stærkt tilbage med T.'s Tilstand fra
den skolepligtige til den værnepligtige Alder,
ses bl. a. af de af Dr. <sp>W. Bruck</sp> i Breslau
foretagne Opgørelser. Af 10000 indkaldte havde
kun 5 % ganske kariesfri T., og det viste sig,
at i en Gennemsnitsalder af 22,2 Aar var kun 66
% af T. uskadte, medens den københavnske
Skolestatistik efterviste, at de 13-aarige Drenge
havde 85 % kariesfri T. Senere foretagne
Kariesundersøgelser paa Skolebørn har vist
yderligere forværrede Forhold.

<sp>Tandkaries</sp>, der har faaet sit Navn af en
vis Lighed med Karies i Knoglerne, og som efter
<sp>Miller</sp> kan betegnes som »en
kemisk-parasitær Destruktionsproces«, er en <sp>kronisk
Infektionssygdom</sp>. Den opstaar og forløber
i Hovedsagen saaledes: paa visse vanskelig
tilgængelige Steder, navnlig i Tyggegruberne og
inden for Tandkødsranden mellem T., bliver
der siddende sukker- og stivelsesholdige
Spiserester. Ved Paavirkning af gæringvækkende
Bakterier sker der en Omdannelse til
<sp>Mælkesyre</sp>, en Proces, der naturligvis er virksomst
paa de skjulte Steder. Emaillen bliver her
pletvis Genstand for Afkalkning. Visse Bakterier
trænger derefter ind i det afkalkede Væv (se
<sp>Tandbakterier</sp>) og opløser dette paa
Steder fuldkomment, idet de følger
Kitsubstansen, hvorved der opstaar et lille Hul
i T. I et saadant Hul sætter Spiseresterne
sig fortrinsvis fast — den lille Tandhule
bliver en Syrebeholder. Snart er T.'s
Emailledække gennembrudt, og den kariøse Proces
kan nu skride hurtigere frem til alle Sider
i den blødere Dentin, idet Bakterierne tager
fat fra Tandkanalerne, hvor Syren har
blødgjort Grundsubstansen. Tit nok er
Indgangsaabningen til Tandhulen ganske lille, medens
Udhulingen dybere inde, særlig lige under
Emaillen (<i>DD</i>, Fig. 4), har grebet stærkt om sig.
Ogsaa dette Forhold maner til at lade enhver
kariøs Hule, om den ser nok saa lille ud, fylde
saa tidligt som muligt.

T.'s dybere Lidelser udvikler sig nu
saaledes: er Karies trængt frem til Nærheden

<img>Fig. 6. Karies i Mælketandrækken hos en 8-aarig
Pige (Kommuneskole). De mørke Pletter viser
Udbredningen af Karies — kun de skiftede Fortænder i
Undermunden (<i>U</i>) er uskadte; 6 Aars Molarerne
allerede stærkt angrebne. (Naturlig Størrelse).
Professor <sp>Jessen</sp> (tidligere Strassburg).</img>

<img>Fig. 7. Kariøs Nedbrydning
af Emailleprismer. <i>a</i>
Prisme, <i>b</i> Interprismatiske Rum
med Bakterier. (Stærkt
forstørret, skematiseret).</img>

<img>Fig. 8. Kariesbakterier
i 3 Dentinkanaler, til
venstre Kokker, til
højre Baciller. (Stærkt
forstørret, skematiseret).</img>
