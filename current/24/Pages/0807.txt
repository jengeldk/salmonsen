I denne alvorlige Situation fik Hindenburg, der
var udnævnt til Feltmarskal, Overbefalingen
over saavel de tyske som de østerrigske Hære
paa Østfronten; Ludendorff var fremdeles
Generalstabschef hos Hindenburg. Der blev nu
planlagt en ny Offensiv. Man vidste, at den
russiske Front var svag paa den nordlige Fløj,
8.—10 Divisioner paa en Strækning af 60 km,
og bestemte sig derfor til at bryde denne Del
af Fronten ved en Offensiv udgaaende fra
Linien Thorn—Wreschen. IX. Armé, forstærket
med 2 Armékorps, skulde foretage Fremstødet
under Mackensen's Ledelse. Den 11. Novbr
begyndte Fremrykningen, der rettedes mod
Linien Lowicz—Kutno—Leczyca—Dabie; længere
mod Syd sluttede Østerrigerne sig til den
fremadgaaende Bevægelse. Russerne blev
overraskede af Angrebet, deres Front blev
gennembrudt, hvorefter Mackensen vendte sig mod
Syd mod Koluszki og Lodz. Men nu tog
Russerne sig sammen, de førte Forstærkninger
frem fra alle Sider, og i Egnen om Lodz opstod
der en Række voldsomme og meget indviklede
Kampe, som ikke førte til afgørende Resultater
for nogen af Parterne, men som dog endte med,
at Russerne omkring Midten af Decbr trak
deres Front noget tilbage. Den store Fabriksby
Lodz var allerede den 6. Decbr blevet besat af
Tyskerne, Lowicz blev besat af disse den 15.
Decbr. Kampene i Polen gik nu over til
Stillingskrig. Den russiske Front i Weichselbuen
gik ved Aarets Slutning fra Udløbet af Nida
langs denne, over Rava og Rawka til Wloslavec
ved Weichsel, neden for Warszawa. — Ogsaa
<sp>paa Fløjene</sp>, i det nordlige Polen og i
Galizien havde der staaet haarde Kampe, som
dog traadte i Skygge for de store Begivenheder
i Weichselbuen. Paa den nordlige Fløj var
Tyskerne brudt ind i <sp>Polen</sp> ved Mlava, men
var atter blevet trykket tilbage; Russerne stod
da ved Aarets Slutning i en Linie fra
Wloslavec tæt Syd om Mlava. I <sp>Galizien</sp> havde
Russerne genoptaget Belejringen af Przemysl
og trængt Østerrigerne tilbage. I Decbr
Maaneds Begyndelse antog den russiske Offensiv
her en meget faretruende Karakter, idet 3.
russiske Armé, understøttet af Dele af 8. Armé,
trængte frem i Rummet <sp>mellem
Karpatherne og Weichsel</sp>, Syd om Krakau
og truede med at bryde ind imellem III. og IV.
østerrigske Armé. Den 5. Decbr begyndte der
et Slag ved Limanova, som varede i flere Dage,
men endte med, at Russerne maatte give tabt og
trække sig tilbage bag Wisloka. Ogsaa i
<sp>Karpatherne</sp> var der blevet kæmpet, særlig i
de vestlige Bjergpas, som snart var i
Østerrigernes, snart i Russernes Besiddelse; i
Maanedens sidste Halvdel fik Russerne
Forstærkning og trængte Østerrigerne tilbage; men Is
og Sne lammede snart alle Operationer i
Bjergene. Kampene i Galizien antog nu
Stillingskrigens Karakter, ligesom i Polen. Fronten
fulgte Dunajecs nedre Løb (Vest om Tarnow)
og Karpathernes Kam til SV. f. Kolomea i
Bukovina. En stor Del af denne Landsdel var
i Russernes Hænder. Przemysl holdt sig endnu.

<img>Skitse 15. Operationerne ved Lodz
11. November-Begyndelsen af December 1914.</img>

<sp>Tyrkiets Indgriben i Krigen
(Oktbr-Novbr 1914)</sp>.

I Tyrkiet havde det ungtyrkiske Parti ledet
af Talaat Bey og Enver Pasha Magten.
Allerede den 2. Aug. 1914 havde den tyrkiske
Regering afsluttet en hemmelig Alliancetraktat
med Tyskland, og — Dagen efter højtidelig
proklameret sin Neutralitet, for derefter i Ly
af denne at træffe Forberedelser til den
allerede besluttede Krig. Militært beherskedes
Tyrkiet af den tyske »Militærmission« under
General Liman v. Sanders, og fra Tyskland fik
Tyrkiet teknisk Personel, Materiel og Penge til at
føre Krigen med. Den 10. Aug. fandt de tyske
Krydsere »Goeben« og »Breslau« Tilflugt i
Konstantinopels Havn og blev derefter »købt«
af Tyrkiet. Dardanellerne blev sat i
Forsvarsstand under tysk Ledelse. — Under alt dette
indskrænkede Ententen, for hvem Passagen
gennem Dardanellerne saa at sige var et
Livsspørgsmaal, sig til at lade deres Gesandter i
Konstantinopel fremsætte unyttige Protester og
forhandle med Tyrkiet om Betingelserne for,
at det skulde forholde sig neutralt. Og medens
disse Forhandlinger stod paa, udarbejdedes
den tyrkiske Krigsplan under Liman v. Sanders'
Ledelse; den gik ud paa at lukke
Dardanellerne, angribe Ægypten over Sueztangen, bryde
ind i russisk Kaukasus, og tilintetgøre Ruslands
og Englands Indflydelse i Persien. — Den 9.
Septbr begyndte den tyrkiske Regering at vise
sit fjendtlige Sindelag mere aabenbart ved at
ophæve visse traktatmæssige Aftaler; samme
Maaned blev den tyrkiske Flaade stillet under
en tysk Admirals Kommando, der blev
anordnet almindelig Mobilisering og samlet Tropper
ved Georgiens Grænse. Den 27. Septbr blev
Dardanellerne lukket for Handelsskibe, hvorved
alle fremmede Handelsskibe i Sortehavet og paa
den nedre Donau blev spærret inde. — Den
29. Septbr angreb tyrkiske Krigsskibe den
russiske Sortehavskyst. Den 1. Novbr forlod
Ententens Gesandter Konstantinopel. I Løbet af
de næste 4 Dage fulgte Ententestaternes
