<chapter name="Unionskomiteer">
<b>Unionskomiteer.</b> Under Unionen mellem
Norge og Sverige var der efterhaanden nedsat
3 fælles norsk-svenske Komiteer til Behandling
af aktuelle unionelle Stridsspørgsmaal: 1. U.
1839-44; 2. U. 1865-67; 3. U. 1895-98. (Se
<sp>Norge</sp>, »Historie«, S. 204, 206 og 207).
<i>K. Ø.</i>
</chapter>

<chapter name="Unionsøerne">
<b>Unionsøerne</b> ['ju.nj<sub>ə</sub>n-] (<sp>Tokelau</sp>),
britisk Øgruppe i Polynesien, paa begge Sider af
den 10. s. Breddegrad, 17 km<sup>2</sup> stor med (1911)
914 Indb., hvoraf 2 Europæere, bestaar af 3
hævede Atoller: Atafu, Nukunono og Fakaofo
med indtil 8 m høje, velbevoksede Øer, og lidt
længere mod Øst Atollerne Danger og Nassau
(15 m). Øerne hører til Kolonien Gilbert og
Ellice Øerne og har Betydning ved deres
Guanolag.
<i>M. V.</i>
</chapter>

<chapter name="Uniontown">
<b>Uniontown</b> ['ju.nj<sub>ə</sub>nta^un], By i U. S. A.,
Pennsylvania, ligger c. 100 km SØ. f. Pittsburg,
er Knudepunkt for flere Jernbaner. (1920) 15692
Indb. I Omegnen findes Kul, Jernmalm og
Naturgas, og U. har mange Koksværker.
<i>G. Ht.</i>
</chapter>

<chapter name="Unipolarmaskine">
<b>Unipolarmaskine</b> en dynamoelektrisk
Maskine, hvis Ankervindinger bevæger sig
saaledes i Forhold til en Magnetpol, at Traadene
bestandig skærer Magnetkraftlinierne paa
samme Maade. Den Strøm, som herved induceres
i Traaden, skifter ikke Retning, og man
behøver altsaa ikke nogen Strømvender, men
derimod er det nødvendigt at anvende glidende
Kontakter, f. Eks. Metalringe, hvorpaa der
slæber Børster, for at faa Strømmen ført fra
Ankerlederne til den ydre Strømkreds. — Gen.
Elec. Co. har efter <sp>Noeggerath</sp>'s
Konstruktion bygget U. som Turbodynamoer helt
op til 5000 kW og 600 Volt.
<i>(K. S. K.). Abs. L.</i>
</chapter>

<chapter name="Unisono">
<b>Unisono,</b> se <sp>Enklang</sp>.
</chapter>

<chapter name="Unitarer">
<b>Unitarer,</b> se <sp>Socinianere</sp>.
</chapter>

<chapter name="United Provinces">
<b>United Provinces</b> [ju'na^it<sub>i</sub>d-'pråv<sub>i</sub>nsiz],
forhen kaldet <sp>Nordvestprovinserne</sp>,
indobritisk Prov. i det nordlige Forindien,
bestaar af de to Afdelinger Agra og Oudh, som
forenedes 1877, og begrænses mod N. af Nepal
og Tibet, med V. af Pandshab og Radshputana,
mod S. af Centralindien, mod Ø. af Bihar,
275304 km<sup>2</sup> med (1921) 45375787 Indb., 165 pr.
km<sup>2</sup>. Folketallet er i langsom Tilbagegang.
Hertil kommer endnu de under Prov. hørende
Vasalstater med et samlet Areal af 15418 km<sup>2</sup> og
(1921) 1189874 Indb. Længst mod NV., i
Distrikterne Garhval og Kamaon, gennemskæres Prov.
af Himalaja, der i Nanda Devi hæver sig til
7820 m. Resten af Prov. er en træfattig Slette,
der gennemstrømmes af Ganges med Bifloder.
Skønt U. P. ligger N. f. Vendekredsen, har
Klimaet dog en tropisk Karakter, men den
nordlige Beliggenhed mærkes i Modsætning til de i
strengere Forstand tropiske Egne saavel ved
koldere Vinter (Jan. Middeltemperatur 13—16°)
som hedere Sommer (Maj, Juni 31—35°).
Regnmængden er mod V. kun c. 25 cm aarlig, men
stiger mod Ø. til c. 100 cm. Regntiden varer 4
Maaneder, Juli-Septbr; Jan. og Febr plejer at
bringe enkelte kraftige Byger, de andre
Maaneder er regnfattige. Klimaet er forholdsvis
sundt, men dog ingenlunde feberfrit.
Omgangssproget er Hindi. Efter Religionen er Flertallet
Hinduer. Desuden findes (1921) 6481032
Muhammedanere, 200706 Kristne, 67887 Jainas,
14234 Sikher og i Vasalstaterne 243935
Muhammedanere, 2471 Kristne, 224 Jainas, 32 Sikher.
Flertallet af Indbyggerne lever af Landbrug, til
hvilket omtrent Halvdelen af Arealet benyttes,
men paa Grund af Regnmængdens ringe
Størrelse og Fordeling over en kort Tid af Aaret
forøges Udbyttets Mængde og Sikkerhed i høj
Grad ved kunstig Vanding. Til Landbrugets
Fremme har Englænderne foretaget kolossale
Kanalanlæg. Der dyrkes Hvede, Hirse, Ris,
Oliefrø, Bomuld, Indigo, Sukker, Opium samt i
Himalaja Te. Haandværket frembringer
Pottemagerarbejder, Messing- og Sølvvarer, tillige
findes nogle Fabrikker efter europæisk
Mønster. Handelen koncentrerer sig i de store
Byer, Benares, Allahabad, Khanpur, Lakhnau,
Agra, Bareli og lettes saavel ved sejlbare
Floder og Kanaler som ved et ret betydeligt
Jernbanenet. Hovedstaden er Allahabad. Prov. deles
i 11 Divisioner: Mirat, Kamaon, Rohilkand,
Agra, Ihansi, Allahabad, Benares, Sitapur,
Lakhnau, Rai Bareli og Faisabad, af hvilke de
4 sidste udgør den forhenværende Prov. Oudh
(<sp>Litt</sp>.: <sp>W. Crooke</sp>, <i>The tribes and castes
of the Northwestern Provinces and Oudh</i>
[Calcutta 1896]; <sp>samme</sp>, <i>The Northwestern
Provinces of India, their history, ethnology and
administration</i> [London 1897]).
<i>M. V.</i>
</chapter>

<chapter name="United States of America">
<b>United States of America</b> [ju'na^it,d-'ste<sub>i</sub>ts-
<sub>ə</sub>v-<sub>ə</sub>'rmerika], se <sp>Nordamerikanske
Fristater</sp>.
</chapter>

<chapter name="Unitet">
<b>Unitet</b> (lat), Enhed; Aleneværen.
</chapter>

<chapter name="unitis viribus">
<b>unitis viribus</b> (lat.), med forenede Kræfter.
</chapter>

<chapter name="universal">
<b>universal</b> (lat., <sp>universél</sp>), altomfattende,
almindelig (deraf: Universalarving,
Universalleksikon m. v.).
</chapter>

<chapter name="Universala Esperanto Asocio">
<b>Universala Esperanto Asocio</b> [univær'sal<sub>a</sub>-
æspæ'rant<sub>å</sub>-aså'tsi<sub>å</sub>], international Forening, der
virker for Anvendelsen af Hjælpesproget
<sp>Esperanto</sp> (s. d.). Under Verdenskrigen tog
U. E. A. Efterforskningsarbejdet op, og i disse
Aar blev der gennem Hovedkontoret i Genève
og gennem Kontorerne i de forskellige Lande
ekspederet en Mængde Breve fra Krigsfanger til
deres Slægtninge og omvendt.
</chapter>

<chapter name="Universalarving">
<b>Universalarving.</b> Udtrykket U. bruges om
den Arving, som bliver Enearving, enten fordi
han ved Testamente er indsat hertil, eller fordi
han hører til den nærmest berettigede
Arveklasse, og der ingen ligeberettigede legale
Arvinger findes. Udtrykket bruges, selv om han
ikke faar hele Boet, idet der ved Testamente
er indsat en eller flere Legatarer, som skal
have enkelte Ting eller visse (mindre) Summer.
Udtrykket findes ikke i vort Lovsprog.
<i>V. B.</i>
</chapter>

<chapter name="Universalbalsam">
<b>Universalbalsam</b> (<i>Ungvéntum universale</i>) er
en Salve, der tilberedes af gult Voks,
Olivenolie, Benzoe og eddikesurt Blyilte. U. anvendes
som Forbindingsmiddel ved overfladiske Saar,
Forbrændinger etc.
<i>(A. B.). E. K.</i>
</chapter>

<chapter name="Universaldiopter">
<b>Universaldiopter,</b> en særlig Form af den
i Landmaaling ved Bordmaaling brugte
Kikkertlineal (se <sp>Maalebord</sp>). Ved U. kan
Linealen hæves og sænkes lidt paa Bordet ved
dertil anbragte Skruer, og Libellen, der tjener
til Vandretstilling af Bordet og Linealen, er en
i fast Forbindelse med denne anbragt
Rørlibelle. Kikkerten, som er indrettet til
