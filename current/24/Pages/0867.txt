tidligt paa Dagen til, at han kunde vente, at han
havde rystet Fjenden af sig for Natten, vendte
han efter et Kvarters Forløb paa samme Maade
og stod ned mod Midten af den engelske
Slaglinie. Ved at dreje med alle Skibe paa een
Gang opnaaede v. Scheer at udsætte sin
svageste Eskadre det mindst mulige, idet den, som
Forholdene var, kom bagest, naar Flaaden
gik mod Fjenden, og forrest, naar Flaaden
gik fra Fjenden. Da v. Scheer atter kom
paa Skud, bøjede han af og stod en
kort Tid parallelt med Englænderne under
en voldsom Ild fra engelsk Side.
Belysningen var gunstig for Englænderne, der saa
de tyske Skibe op mod en klar, vestlig
Horisont, hvor Solen var dækket bag Skyer,
medens det næsten ikke var muligt for Tyskerne
at se de engelske Skibe i Disen mod en mørk
Horisont, v. Scheer indsaa nu, at det var paa
Tide at ryste Fjenden helt af sig. Han gav
Slagkrydserne, der stadig var foran i
Kampen, samt Jagerne Ordre til et hensynsløst
Angreb., medens han selv foretog Vending for
tredie Gang Kl. 7,17. Angrebet blev udført
med vanlig Bravur, men Slagkrydserne blev
meget medtagne, og en Jager blev sendt
ned. Den engelske Slagskibsflaade maatte dreje
væk for at undgaa Torpedoerne, hvilket
lykkedes, men Afstanden til den tyske Flaade
øgedes derved saa meget, at denne, der tillige var
dækket af Røg, udlagt af dens Jagere, slap
Englænderne ud af Sigte. v. Scheer drejede
derefter Syd over med Kurs mod sin Basis.
Den engelske Flaade drejede efter undgaaet
Torpedoangreb tilbage mod Fjendens formodede
Plads.

Det kom atter til en kort Kamp Kl. 8 1/2
med Jagerangreb. De haardt medtagne tyske
Slagkrydsere var nærmest Fjenden; men det
lykkedes v. Hipper at komme i Ildlæ af tyske
Slagskibseskadrer, der optog Kampen en kort
Tid, hvorefter de drejede af mod Vest.
Foruden »Lützow« var de to Slagkrydsere
»Seydlitz« og »Derflinger« næsten synkefærdige, men
det lykkedes dog disse at komme i Havn.
Sigtbarheden var nu blevet saa ringe, at
Skydningen snart ophørte paa begge Sider, og Kl. 9
dannede begge Flaader Natformation, staaende
Syd over ude af Sigte af hinanden. Den
engelske Flaade havde den sydligste Position og
var derved i Stand til at afskære den tyske
fra Tilbagetoget, hvilket dog ikke lykkedes.

<sp>5. Afsnit</sp>. Den engelske Flaade tog en
sydvestlig Kurs. Jellicoe ordnede Slagskibsflaaden i
4 Eskadrekolonner med een Sømil mellem hver,
de lette Krydsere og Jagere gik
c. 5 Sømil agten for. En
Mineudlægger blev sendt ned Syd
for Horns Rev for at udlægge
et Minefelt i den tyske Flaades
Retraitelinie. Jellicoe holdt sig
paa en saadan Plads, at han
formente at forhindre den
tyske Flaade fra at komme forbi
ham, saa han kunde bringe den
til at optage Kampen den
næste Morgen. Han kom
imidlertid for vestlig, saa den tyske
Flaade passerede agten om
ham, men saa nær, at den kom
i Kamp med de Krydsere og
Jagere, der gik agten for hans
Flaade. Disse var kommet
længere bag ved Hovedflaaden end
bestemt, idet den Eskadre,
hvori den havarerede
»Marlborough« befandt sig, var
sakket noget agter ud paa Grund
af dette Skibs ringere Fart, og Krydserne og
Jagerne havde holdt sig 5 Sømil agten for disse.
Ogsaa en af Panserkrydserne, »Black Prince«,
der havde lidt Skade om Dagen, var kommet
agter ud; den blev opdaget af nogle af de
tyske Slagskibe, der tog den under Ild paa
kort Afstand og sænkede den. Ellers kom ingen
af de større Skibe i Kamp indbyrdes om
Natten, men der fandt ikke saa faa Kampe Sted
mellem de lette Krydsere og Jagere samt
Torpedoangreb af disse paa de store Skibe,
saaledes blev det ældre tyske Slagskib »Pommern«
sænket ved et Torpedoskud, og Tyskerne

<img>Fig. 12. Jyllandsslaget den 31. Maj 1916. Skitse af Kampen under den
engelske Slagskibsflaades Deployering (3. og Begyndelsen af 4. Afsnit).</img>

<img>Fig. 13. Jyllandsslaget den 31. Maj 1916. Skitse af
von Scheer's Manøvrer i 4. Afsnit.</img>
