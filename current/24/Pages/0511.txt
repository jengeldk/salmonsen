Vandet i Højde med eller noget under Hjulets
Aksel. Skovlene er enten plane, stillede efter
Radius, eller brækkede, for — navnlig ved
større Periferihastighed — lettere at løftes ud af
Bagvandet; kun sjældent bruges ved Brysthjul
kasseformede Skovle. Disse Hjul anvendes ved
mindre Faldhøjder, indtil c. 4 m; Indløbet kan
enten ske ved Hjælp af Ledeskovle (Fig. 4) ved
Fald paa 2—4 m, ved et Overfald (se Fig. 6),
naar Faldet er 1,5—2,5 m, eller ved et
Underfaldsindløb med almindeligt Stigbord (se Fig. 5)
for Faldhøjder under 1,5 m. For ved de flade
Skovle at holde Vandet samlet maa Hjulets
nederste Del bevæge sig i en »Slutrende«. Vandet
virker dels ved sin Vægt, dels ved Stød mod
Skovlene, og Virkningsgraden ligger mellem 0,7
og 0,4; den er størst ved Ledeskovlindløbet, da
Vandets Vægtvirkning her er den væsentlige,
mindst ved Underfaldsindløbet, hvor
Stødvirkningen spiller en større Rolle.

Nogen skarp Grænse mellem Brysthjul med
Underfaldsindløb og egentlige <i>d</i>)
<sp>Underfaldshjul</sp> (Fig. 5) findes ikke. Overgangen
sker jævnt, idet efterhaanden hele Faldhøjden,
der kan være c. 0,6 til 1,25 m, bruges til at give
Vandet en stor Udstrømningshastighed, saa at
det næsten udelukkende virker ved sit Stød
mod Skovlene. Disse er plane og stillede noget
skraat mod Radius for lettere at løftes ud af
Bagvandet, der altid omgiver Hjulets nederste
Del; denne bevæger sig i Almindelighed i en
Slutrende. Virkningsgraden er kun 0,3—0,35.
Underfaldshjulet er den ældste Form af V.

I Vandløb med stærk Strøm bruges
<sp>Strømhjul</sp>: de har plane Skovle og anbringes
simpelt hen med den nederste Del af Hjulet i
Vandet, som ikke opstemmes, men alene ved sin
Stødvirkning driver Hjulet rundt. Saavel Hjul
som den Mølle eller lignende, der drives af
Hjulet, anbringes ofte paa en Flaade, saa at
stadig lige meget af Hjulet dykker ned i Vandet.

Af særlige Hjulforme skal endnu et Par
nævnes, <i>e</i>) <sp>Sagebiens</sp> Hjul (Fig. 6) er et
Sidehjul med Overfaldsindløb og krumme Skovle,
der gaar saa langt ind imod Hjulets Midte, at
Vandet mellem Skovlene ved Indløbet kan stille
sig med Overfladen i samme Højde som i
Tilløbsrenden; Vandmængden mellem Skovlene
afpasses saaledes, at den netop har sin Overflade
i Højde med Bagvandets, naar det nederste
Punkt er naaet. Stødvirkning undgaas ved den
ringe Indløbshastighed, og Vandet virker alene

<img>Fig. 1.</img>

<img>Fig. 2.</img>

<img>Fig. 3.</img>

<img>Fig. 4.</img>

<img>Fig. 5.</img>

<img>Fig. 6.</img>

<img>Fig. 7.</img>

<img>Fig. 8.</img>

<img>Fig. 9.</img>

<img>Fig. 10.</img>

<img>Fig. 11.</img>

<img>Fig. 12.</img>

