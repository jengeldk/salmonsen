eller maaske helt ude paa Æggestokkens
Overflade. At der let kan komme en Forstyrrelse i
dette sammensatte Forhold, kan ikke undre:
Sygdomme i Æggestokkene, i Æglederne, i
Livmoderen kan give Anledning hertil. En Tid lang
lagde man særlig Vægt paa de sidstnævnte,
navnlig paa Snæverhed af Modermunden, paa
Uregelmæssigheder i Moderhalsens Form og paa
Lejeforandringer af eller Svulster i Livmoderen.
Erfaringen har dog vist, at de betændelsesagtige
Tilstande i og om Æglederne og Æggestokkene
spiller en større Rolle for Opstaaen af U. end de
førstnævnte (saakaldte »mekaniske«) Forhold.
Disse Forhold har man i den nyere Tid søgt at
udforske gennem Røntgenfotografering efter
forudgaaet Indsprøjtning af skyggegivende
Vædsker gennem Modermunden.

Almindelige Sygdomme fremkalder navnlig U.
ved at indvirke uheldig paa Æggestokkenes
Virksomhed, saaledes mange svækkende
Sygdomme, hvortil ogsaa kan henregnes
Morfinisme, Alkoholisme, Sukkersyge. Ofte ser man
stærk Fedme ledsages af U. Undertiden er det
hos to fuldkommen sunde Individer umuligt at
paavise Grunden til en U., der ikke behøver at
gøre sig gældende over for et tredie Individ.
Man har villet forklare dette Forhold som
beroende paa en vis Uoverensstemmelse mellem de
paagældende Kønsceller.

Behandlingen af U. maa rettes mod den til
Grund herfor liggende Aarsag, altsaa enten søge
at hæve en almindelig Svækkelsestilstand eller
almindelig sygelig Tilstand eller (hyppigst) at
helbrede den sygelige Tilstand i Kønsorganerne.
<i>(Lp. M.). J. P. H.</i>
</chapter>

<chapter name="Ufumbiro">
<b>Ufumbiro,</b> se <sp>Infumbiro</sp>.
</chapter>

<chapter name="Ufølsomhed">
<b>Ufølsomhed,</b> Ophævelse af Følesansen, s. d.
</chapter>

<chapter name="Ugaia">
<b>Ugaia</b> (<sp>Kawirondo</sp>), Landskab i
Centralafrika ved den østlige Bred af Victoria
Njansa, udgjorde en Del af Riget Kawirondo,
men er nu en Del af britisk Kenya Colony. Ud
for det ligger Øerne Mfwanganu og Ugingo.
<i>C. A.</i>
</chapter>

<chapter name="Ugalde, Delphine">
<b>Ugalde</b> [y'gald], <sp>Delphine</sp>, fransk
Operasangerinde (1829—1910), sang 1848—58 paa
<i>Opéra comique</i> og derefter paa <i>Théâtre lyrique</i>,
overtog 1866 Ledelsen af <i>Bouffes-Parisiens</i> og
glimrede her i Offenbach's Operetter,
komponerede en Operette og var Sanglærerinde bl. a.
for sin Datter <sp>Marguerite</sp>, f. 1862, der har
sunget paa <i>Opéra comique</i> og forskellige andre
parisiske Scener.
<i>(S. L.). W. B.</i>
</chapter>

<chapter name="Ugalenzer">
<b>Ugalenzer,</b> <sp>Ugalentsi</sp>, <sp>Ugalachmiut</sp>,
en til Kenai-Folkene i det nordvestlige
Nordamerika hørende Indianerstamme, der om
Vinteren bebor Kysten af Alaska lige over for Øen
Kodiak, medens de om Sommeren færdes ved
nedre Copper River. U. indtager en ret
selvstændig sproglig Stilling inden for
Kenai-Folkene og regnes undertiden fejlagtig til
Tlinkitterne, fordi deres Sprog har optaget mange
Elementer fra disse.
<i>(H. P. S.). M. V.</i>
</chapter>

<chapter name="Uganda">
<b>Uganda,</b> britisk Protektorat i det østlige
Centralafrika N. f. Victoria Njansa. Mod N.
begrænses det af Anglo-ægyptisk Sudan omtrent
paa 4° n. Br., mod Ø. af Rudolfsøen og Kenya
Colony, mod S. af Victoria Njansa, Tanganyika
Territory og mod V. af Belgisk Kongo samt
Edwardsøen, Semlikifloden og Albert Njansa.
Arealet er 285700 km<sup>2</sup> med (1923) 3127450 Indb.,
hvoraf 1290 Europæere og 6520 Asiater. — U.
er overvejende et Plateauland mellem de to
store østafrikanske Gravsænkninger, men
Terrænet er temmelig uensartet; den østlige Del
langs Rudolfsøen optages af et lavere Omraade,
der sydpaa bliver mere kuperet og domineres
af den høje Vulkan Mount Elgon (4330 m) paa
Grænsen mod Kenya. I Midterpartiet omkring
Nilen ligger flere mindre Søer (Kioga, Kwania,
Salisbury) og Sumpstrækninger. I den vestlige
Del findes flere betydelige Bjergpartier paa
indtil 3000 m, og helt mod V. paa Grænsen af
Belgisk Kongo hæver Ruwenzori sig til 5120 m.
Protektoratet gennemstrømmes i hele sin
Længde af Nilen (s. d.) fra dens Udløb af Victoria
Njansa til Nimule ved Sudangrænsen. —
Klimaet er overalt tropisk, men Varmen mildnes
ved Højden, saaledes har Entebbe ved
Nordkysten af Victoria Søen (1175 m) 22,9° C. for
den varmeste Maaned, Oktober, og 20,6° for
den koldeste, Juli, de aarlige
Temperatursvingninger er saaledes kun smaa. Ved Nilen, N. f.
Albert Søen, er Klimaet varmere (Wadelai 27,9°
og 24,4°). De regnrigeste Maaneder er April og
November; nogen egentlig Tørtid findes ikke.
Regnmængden er noget forskellig i de
forskellige Egne, medens saaledes den østlige Del
langs Rudolfsøen er meget tør, har Ruwenzori
mod V. en meget betydelig Regnmængde.
Tropisk Regnskov findes N. og NV. for Victoria
Søen, hvor Landet ikke er opdyrket, i øvrigt
er Savanneland det mest fremtrædende. —
Befolkningens Hovedstamme er <sp>Waganda</sp>, et
Bantufolk, i det gamle Kongerige U. Nord for
Victoria Søen. De stod af et Negerfolk at være
ret højt i Kultur, da f. Eks. Stanley besøgte
det. Af andre Bantu kan nævnes Wanjoro og
Watoro mod NV. I de nordøstlige Egne findes
Stammer af hamitisk Æt, og mod N. ægte
Sudannegere. Den europæiske Indflydelse gør sig
stærkest gældende i det gamle Rige U., mindre
mod N. og Ø. I U. har saaledes
Kristendommen vundet stærk Udbredelse, medens de
tyndere befolkede Egne mod N. og Ø. er
muhammedanske eller hedenske. — Agerbrug og
Kvægavl er Hovednæringsvejene, og navnlig er
Bomuldsdyrkningen stærkt udbredt og drives
overvejende af de Indfødte selv; paa de
europæiske Plantager dyrkes ogsaa Kaffe,
Kautschuk og Kakao. Kvægavlen (Hornkvæg, Geder,
Fedthalefaar) har lidt meget under smitsomme
Sygdomme. De økonomiske Fremskridt i
Landet har forøvrigt været stærkt hemmet af en
voldsom Udbredelse af Sovesygen i
Begyndelsen af dette Aarhundrede, der bl. a. tvang
Englænderne til at lade Øerne i Victoria Søen og
store Strækninger af Søens Nordkyst rømme
af Befolkningen. Sygdommen synes dog nu
nogenlunde at være overvunden.

Adgangen til U. foregaar almindelig ad
Ugandabanen fra Mombasa ved det Indiske Ocean
gennem Kenyakolonien til Kisumu ved Victoria
Njansa, hvorfra Dampskibslinier fører til de
vigtigste Ugandahavne: Jinja, Port Bell og
Entebbe. En Jernbane er anlagt fra Jinja ind i
Landet til den vigtige Bomuldsegn ved
Kiogasøen; paa denne og Nabosøerne er et Par
Sinaadampere i Gang. Ogsaa paa Albert
Njansa gaar der Dampere, som fortsætter ned ad
