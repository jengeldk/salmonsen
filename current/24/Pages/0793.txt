Opfordring; han bestemte, at Armeen skulde svinge
til venstre, ind mod Oise og den 31. naa Linien
Compiègne—Noyon for at udnytte II. Armés
Sejr. — Der var nu altsaa sket det, at Moltke's
imponerende Plan om almindelig Fremrykning
mod Paris var kuldkastet: Armeerne gik ikke
længere mod SV., men mod S., ikke mod Paris,
men Ø. om denne, som saaledes kom til at ligge
til højre for Tyskernes yderste højre Fløj. Og
nu indtraf tilmed det mærkelige, at den øverste
Hærledelse ikke blot billigede Arméchefernes
Bestemmelse, men endog bestyrkede dem i den
Opfattelse, at Øjeblikket var kommet til at rulle
den franske Hær op og trænge den mod SØ.
ned mod den schweiziske Grænse. Selv sad
Moltke i Coblenz fjernt fra Begivenhederne;
Armeernes Bevægelser søgte han at lede ved
traadløs Telegraf og gennem Direktiver, der
gav Armeerne saa vidt Spillerum, at Ledelsen
nu faktisk var gledet ham ud af Hænderne. Og
dette fik netop i dette Øjeblik skæbnesvanger
Betydning, fordi den, der som primus motor
førte Bevægelsen ind i den nye Retning, nemlig
v. Kluck, opfattede Situationen forkert; den
Mulighed, at de franske Styrker, som havde vist
sig foran hans Front, Vest for Engelske Armé,
kunde være Spiren til en helt ny fransk Armé,
tænkte v. Kluck sig ikke, og den øverste
Hærledelse tog den først i Betragtning, da det var
for sent.

<img>Skitse 4. Situationen 29. August (Slaget ved Guise og St. Quentin).</img>

<img>Skitse 5. Situationen 1. September Aften.</img>

<sp>De franske Operationer 2.-5.
Septbr.</sp> Da Joffre's Ordre til Tilbagegang
bag Seine og Aube udgik den 1. Septbr Aften,
stod det franske Centrum og venstre Fløj med
3., 4. og 5. Armé i en Linie fra Verdun N. om
Beims til S. f. Soissons (jfr. Skitse 5); til venstre
for 5. Armé, men næsten 1 Dagsmarche bagud
for denne stod Engelske Armé i Linien La Ferté
Milon—Nanteuil. Hinsides Oise i Egnen om
Clermont stod den nydannede 6. Armé
(Maunoury) med stærkt
Rytteri paa sin
venstre Fløj;
endnu længere ude
mod Vest befandt
nogle
Territorialdivisioner sig
under Tilbagegang
fra Amiens mod
Bouen. Mellem 5.
franske og 6.
franske Armé var der
saaledes (mellem
Soissons og
Verberie) paa Grund
af Engelske Armés
stærkt
tilbagetrukne Opstilling et c.
50 km aabent Rum, og i dette havde v. Kluck's
Armé allerede skudt sig ind, efter at den i Løbet
af den 31. Aug. og 1. Septbr havde passeret Oise.
5. Armé var saaledes stærkt truet i sin venstre
Flanke, men ved hurtige Marcher lykkedes det
den at unddrage sig den truende Fare; den 3.
Septbr passerede Armeen Marne Ø. f.
Château-Thierry, og den 5. Septbr Aften stod den i
Linien Sézanne—Esternay—Villiers—St.-Georges.
Ogsaa Engelske Armé havde unddraget sig v.
Kluck's Forfølgning og stod den 5. Aften i
Linien Ormeaux—Ozoi. Det c. 18 km brede aabne
Rum mellem de to Armeer — 5. og Engelske —
dækkedes af fransk og engelsk Rytteri. —
Længere mod Ø. havde det franske Centrum fulgt
den tilbagegaaende Bevægelse, men mindre
haardt trængt af Tyskerne og derfor under ret
gunstige Betingelser. En nydannet Armé under
General Foch, 9. Armé (8 Infanteridivisioner,
1 Kavaleridivision), stod den 5. Aften i
