Anvendelsen af kunstige Gødningsstoffer. Selskabet
besørger Moser undersøgt og giver Vejledning i
Udnyttelse. Der opmuntres til Udnyttelse ved
Uddeling af Præmier. Selskabet udgiver et
Tidsskrift: »Meddelelser fra det norske
Myrselskap«, der udkommer 6 Gange aarlig.
Selskabet faar et aarligt Statsbidrag af 35000 Kr,
men Statsbidraget har tidligere været meget
større. Selskabet anlagde i 1907 en
<sp>Forsøgsstation i Myrdyrkning</sp> paa
Mæresmyren i Sparbu. I Aaret 1918 anlagdes en
<sp>Forsøgsanstalt i Tørvbrug</sp> i Forbindelse
med en <sp>Tørvskole</sp> i Vaaler i Solør,
Hedmark Fylke.
<i>J. G. T.</i>
</chapter>

<chapter name="Tørvekul">
<b>Tørvekul</b> (og <sp>Tørvekoks</sp>) er et forædlet
Tørveprodukt der fremstilles i Retorter eller
Miler. Der udvindes i Vægt c. 1/3 af den
anvendte Tørv. Brændværdien af T. er paa Højde
med Stenkuls. Da Fremstillingen er kostbar, vil
T. næppe nogen Sinde udover specielle Tilfælde
faa nogen almen Anvendelse.
<i>A. M.</i>
</chapter>

<chapter name="Tørvemel">
<b>Tørvemel,</b> <sp>Tørvestøv</sp>, fint pulveriseret
og sigtet tør Tørv, som man har forsøgt at
anvende til Kedelfyring, idet det blæses ind i
Kedlernes Fyrrum.
<i>K. M.</i>
</chapter>

<chapter name="Tørvemose">
<b>Tørvemose,</b> se <sp>Mose</sp>, <sp>Moseindustri</sp>
og <sp>Mosekultur</sp>.
</chapter>

<chapter name="Tørvemosser">
<b>Tørvemosser</b> (<sp>Hvidmosser</sp>,
<i>Sphagnaceæ</i>), Klasse og Familie af Mosser (s. d., Fig.
7 og 8) med kun een Slægt, <i>Sphagnum</i> (Dill.)
Ehrh. T. har en opret Stængel med korte,
alsidig knippestillede, i Reglen nedadkrummede
og hængende Grene. Rodhaar mangler. P. Gr.
a. deres ejendommelige Bygning formaar de at
opsuge store Mængder af Vædske. Overfladen
af Stængel og Grene hos de fleste og Bladene
hos alle Arter er nemlig forsynede med
tyndvæggede, ikke assimilerende Celler, hvis fri
Vægge ofte er gennemborede af runde eller
ovale Huller og indvendig, især i Bladene,
afstivede med spiral- eller ringformede Lister.
Disse Celler opsuger med Lethed Vand og
afgiver det langsomt; i Bladene kaldes de
Hyalinceller og udfylder her Maskerne i et Net,
som dannes af de lange og smalle
Klorofylceller. Stænglernes Blade har i Reglen en fra
Grenbladene afvigende Form, er ofte
skælformede og mister snart Assimilationsevnen.
Grenbladene er æg- til æglancetformede, mere eller
mindre hule og taglagte. Bladnerve mangler.
Sporehuset er kuglerundt, uden Peristom og
Midtsøjle; det aabner sig paa tværs ved et
Laag og sidder med en meget kort Børste paa
Spidsen af en opret, foroven bladløs Gren.
Antheridierne sidder i Bladhjørnerne paa de
udspærrede Grene. T. vokser i kalkfrit eller
meget kalkfattigt Ferskvand og paa fugtig,
humussur Bund; ved deres livlige Forplantningsevne
danner de let udstrakte Tæpper eller talrige
Tuer og Puder, som ofte gennemvæves af
Rodstokke og Rødder af mange hydrofile
Karplanter; ved ufuldstændig Formuldning danner de
Tørvejord og i større Udstrækning Tørvemoser,
især Højmoser (Lyngmoser), der overvejende er
byggede op af T. Mest vandelskende er <i>S.
cuspidatum</i> Ehrh. og Former af <i>S. subsecundum</i>
Nees. og nærstaaende Arter; de udfylder ofte
Tørvegrave og andre Vandsamlinger, men
danner ikke Tuer. Særlig tuedannende Arter er
f. Eks. <i>S. acutifolium</i> Ehrh., <i>S. fuscum</i> (Schimp.),
<i>S. compactum</i> De C., <i>S. medium</i> Limpr., <i>S.
imbricatum</i> (Hornsch.) og <i>S. papillosum</i> Lindb.
T. frembyder en stor Farverigdom; foruden de
grønne Farver optræder gule, brune, røde og
violette hyppigst og i mangfoldige Afskygninger.
Ved Tørring faar T. en hvidlig Farve. Omtrent
250 Arter kendes fra de forskelligste Egne af
Jorden; sparsomst optræder de i varme
Jordstrøg, hyppigst og i størst Mængde i
tempererede og kolde Egne, navnlig paa sumpet Bund
i Naaleskove, hvor de ofte findes i uhyre
Masser. Paa den skandinaviske Halvø er det især
<i>S. Girgensohnii</i> Russ., <i>S. acutifolium</i> Ehrh. og
nærstaaende Arter, som optræder i
Naaleskovene og her kan gøre Skade ved at fremhjælpe
de Forsumpninger af Skovbunden, som ofte
finder Sted der. Danmark har c. 30 Arter. (<sp>Litt</sp>.:
<sp>C. Jensen</sp>, »De danske <i>Sphagnum</i>-Arter«
[Botan. Forenings Festskrift, 1890]; <sp>Samme</sp>,
»Danmarks Mosser«, I [Kbhvn 1915]).
<i>C. J.</i>
</chapter>

<chapter name="Tørvesmuldkloset">
<b>Tørvesmuldkloset,</b> se <sp>Kloset</sp>, S. 163.
</chapter>

<chapter name="Tørvestrøelse">
<b>Tørvestrøelse</b> (norsk <sp>Torvstrø</sp>) er et af
Højmosernes <i>Sphagnum</i>-Tørvemasse fremstillet
Strømiddel. Efter Opgravning og Lufttørring
sønderrives Tørvemassen paa Maskiner og
presses til Baller (50—100 kg). T. kan opsuge indtil
20 Gange sin egen Vægt og er derved samt af
andre Grunde et godt, men i Danmark alt for
lidt anvendt Strømiddel.
<i>A. M.</i>
</chapter>

<chapter name="Tørvestøv">
<b>Tørvestøv,</b> se <sp>Tørvemel</sp>.
</chapter>

<chapter name="Tørvevarer">
<b>Tørvevarer.</b> Som Byggemateriale udmærker
Tørv sig ved Billighed og Lethed og ved at være
en god Lyd- og Varmeisolator, men Materialet
har ringe Styrke, er stærkt vandsugende, kan
gaa i Forraadnelse og er meget brændbart. Den
varmeisolerende Evne er betinget af, at
Tørvens talrige Smaaceller er luftfyldte, og den
forsvinder, naar Cellerne faar Lejlighed til at
fylde sig med Vand; T. kan derfor kun bruges
paa tørre Steder, medmindre de imprægneres
mod Fugtighed. Tørv bruges navnlig som
Isolationsmateriale i Form af Tørvestrøelse,
Tørvesmuld og Tørveplader (se <sp>Torfoleum</sp>).
<i>E. Su.</i>
</chapter>

<chapter name="Tørvægt">
<b>Tørvægt</b> kaldes Vægten af et Stykke Træ,
naar Vejningen er foretaget, efter at Vægten
er blevet konstant enten ved Tørring i Luften
eller ved Ovntørring.
<i>C. V. P.</i>
</chapter>

<chapter name="Töss">
<b>Töss,</b> venstre Biflod til Rhinen i schweizisk
Kanton Zürich. Den har i Hovedsagen
nordvestligt Løb og er c. 50 km lang. Dens
Vandkraft udnyttes industrielt, og dens snævre,
skovbevoksede Dal følges paa en Strækning af
Banen Wintherthur—Wald.
<i>O. K.</i>
</chapter>

<chapter name="Tøtta">
<b>Tøtta,</b> et 1243 m højt Fjeld nogle km Ø. f.
Narvik, Nordland Fylke. Trigonometrisk Punkt.
<i>M. H.</i>
</chapter>
