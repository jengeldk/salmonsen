Terrainet om Villers-Cotteréts mod Vestsiden af
»Lommen« ved Château-Thierry.

<sp>Slaget i Champagne og ved Marne</sp>.
Den tyske Offensiv blev iværksat den 15. Juli
som planlagt Ø. og V. f. Reims.
Artilleriforberedelsen begyndte kort efter Midnat, selve
Angrebet Kl. 4,15—5,30 Formiddag. Den hele
An-grebsmasse udgjorde 50 Divisioner. Ø. f.
<sp>Reims</sp> angreb III og I tyske Armé
(henholdsvis 13 Divisioner under v. Einem og 16
Divisioner under v. Below) paa en Front af
ialt 50 km. Angrebet ramte 4. Armé (Gouraud,
11 Divisioner) og yderste højre Fløj af 5. Armé
(Berthelot). Franskmændene havde imidlertid
trukket deres Forsvar noget tilbage, saaledes at
der i den forreste Linie kun var efterladt svage
Detachementer. Tyskernes Artilleriild ramte
derfor Skyttegrave, der var saa godt som
tomme, og deres første Angrebsstød blev ført i
Luften; Kl. blev mellem 7 og 8, før de fik Føling
med de franske Stillinger, og Ilden fra disse
blev efterhaanden mere og mere morderisk.
Angrebet mislykkedes fuldstændigt, og Tyskerne
veg under store Tab tilbage mod N. —
<sp>Sydvest for Reims og ved Marne</sp>
udviklede Begivenhederne sig noget heldigere for
Tyskerne. Her angreb VII tyske Armé v. Boehn
(21 Divisioner) 5. og 6. franske Armé, der kun
havde haft forholdsvis kort Tid til at forberede
deres Forsvar. Tyskerne opnaaede straks
betydelige Fordele, dels ved Montagne de Reims,
dels ved Marne; de tiltvang sig Overgangen
over denne mellem Verneuil (c. 3 km NØ. f.
Dormans) og Château-Thierry paa en Front af
20 km og trængte c. 5 km frem hinsides Floden.
Situationen syntes endog General Pétain saa
alvorlig, at han var ved at opgive det
paatænkte Angreb fra Villers-Cotterâts og samle
stærke Kræfter til Imødegaaelse af den
Modstander, der havde passeret Marne. Foch gik
dog ikke med hertil; han bedømte Situationen
mere optimistisk, medens han paa den anden
Side forudsaa, at det tyske Angreb ved Reims
kun var Forspillet til et senere Angreb i
Flandern; han ansaa stadig Angrebet fra
Villers-Cotterêts for det virksomste Modtræk mod
LudendorfTs Planer, fik nogle Divisioner til Hjælp
hos Marskal Haig og forstærkede de ved
Villers-Cotterêts staaende Styrker. Samtidig blev
Forsvaret S. f. Marne ordnet, ved at man her
satte de bag Champagnefronten staaende
Reserver (9. Armé) ind. Imidlertid havde den
tyske Hærledelse givet Ordre til at indstille
Angrebet Ø. f. Reims; derimod skulde Angrebet
V. f. Reims og ved Marne fortsættes. Men dette
videre Angreb udviklede sig alt andet end
heldigt, og da Franskmændene skød de tyske Broer
over Marne i Stykker, kom de S. f. Marne
kæmpende tyske Tropper i en farlig Situation. Den
tyske Hærledelse gav derfor Ordre til, at
Stillingerne S. f. Marne skulde rømmes Natten
mellem 20. og 21. Juli, og at Kronprinsen af
Preussen skulde gaa over til Defensiven. — Omtrent
samtidig havde Ludendorff imidlertid besluttet,
at Angrebet i Flandern nu skulde sættes an,
Materieltransporterne fra Champagne til
Flandern var allerede begyndt den 16. Juli Aften,
og Ludendorff selv havde begivet sig til
Kronprinsen af Bayern og var den 18. Formiddag i
Færd med at konferere med denne om
Forberedelserne til Angrebet i Flandern, da han
kaldtes tilbage til Avesnes ved en Melding om,
at Franskmændene havde gennembrudt den
tyske Front S. f. Soissons.

<img>Skitse 29. Den tyske Offensiv paa begge Sider af
Reims i Juli 1918.</img>

<sp>Det franske Modangreb paa
Fronten Soissons—Château-Thierry</sp>. Den
18. Juli 4,35 Form. aabnede 10. og 6. franske
Armé overraskende deres Angreb paa de tyske
Stillinger mellem Soissons og Château-Thierry.
10. Armé gik frem fra Skovterrainet om
Villers-Cetterêts paa 27 km's Front med 16 Divisioner
(10 i første Linie, heraf 2 amerikanske, 6 i
anden Linie; 6. Armé forlængede
Angrebsfronten til højre indtil Château-Thierry (25
km's Front) og angreb med 8 Divisioner (7 i
første Linie, heraf 2 amerikanske, 1 i anden
Linie). Den tilsvarende tyske Front var besat
af IX. og VII. tyske Armé med ialt 20 Divisioner
(11 i 1. Linie, 9 i Reserve). Under en voldsom
Ild fra de franske Batterier trængte Fodfolk og
Kampvogne ind i de tyske Stillinger, den mod
Vest vendende Side af »Lommen« blev trykket
ind, og de i »Lommen« staaende tyske Tropper
maatte tages tilbage; Stillingerne S. f. Marne
blev rømmet Natten mellem den 20. og 21. Juli,
og det tyske Forsvar klamrede sig nu paa den
ene Fløj til Højderne SV. f. Soissons, paa den
anden til Terrainet N. f. Ville-en-Tardenois
og i Centrum til Terrainet om
Fère-en-Tardenois, Grand Rozoy, Arcy-Ste-Restitue; 6 nye
Divisioner blev kastet ind i Kampen for at
holde disse Stillinger. Men det var unyttige
Anstrengelser; Franskmændene trængte haardt

<img>Skitse 30. Det franske Modangreb 18. Juli 1918.</img>
