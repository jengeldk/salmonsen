disse søgte at komme ham til Livs ved at
ophidse dels Sheiken af Kuvait og dels deres egne
gamle Modstandere, Familien Ibn Saâd, imod
ham. Muhammed ibn Rashid blev dræbt 1898,
og under den dygtige Abdul-Aziz ibn Saûd blev
V. atter den mægtigste Stat i Centralarabien;
han begyndte i 1924 en Krig mod Kong Husajn
af Hedjaz, som havde troet sin Stilling sikret
ved de af England under Verdenskrigen afgivne
Løfter. Den britiske Regering lod imidlertid de
arabiske Stater selv udfægte deres Krig, som
endte med Sejr for V.; disse rykkede i Oktbr
1924 ind i Mekka, efter at Husajn havde
overdraget Regeringen til sin Søn Ali. Men i Decbr
1925 maatte ogsaa han fortrække, efter at V.
havde indtaget Medina. (<sp>Litt</sp>.:
<sp>Burckhardt</sp>, <i>Notes on the Beduins and Wahabys</i>
[London 1834]; <sp>Dougthy</sp>, <i>Travels in Arabia
deserta</i> [Cambridge 1888]).
<i>J. Ø.</i>
</chapter>

<chapter name="Vâh ed Dâchile">
<b>Vâh ed Dâchile,</b> se <sp>Dachel</sp>.
</chapter>

<chapter name="Vahl, Jens">
<b>Vahl,</b> <sp>Jens</sp>, dansk Præst og Missionskyndig,
f. 24. Novbr 1828 i Aalborg, d. 1. Apr. 1898, blev
1864 Kapellan ved Vor Frue Kirke i Aarhus og
Sognepræst i Aaby, 1869 Sognepræst i Øster
Snede og s. A. Provst, 1877 Sognepræst i
Karrebæk og 1884 i Nørre Vedby og Nørre Alslev,
hvor han blev til sin Død. V. var en
ualmindelig arbejdsom Natur med varm Interesse for
det praktiske Kirkeliv og deltog med Liv og
Sjæl i alle kirkelige Foretagender. Allerede
1858 var han Medstifter af »Foreningen for
gudelige Smaaskrifters Udgivelse«, og han
ledede Traktatsagen til op i sin Alderdom. 1876 var
han Medstifter af Stefansforeningen, og han var
den første, som slog til Lyd for
Sømandsmissionen. V. var fremdeles Medlem af
Bestyrelserne for »Kirkelig Forening for indre Mission
i Danmark«, Diakonissestiftelsen,
Valdensermissionen og den evangeliske Alliance, og navnlig
denne sidste arbejdede han ivrig for baade i
Indland og Udland. Størst Fortjeneste har han
dog indlagt sig ved sit Arbejde for
Hedningemissionen. Hans Virksomhed skyldes det først
og fremmest, at Hedningemissionen har vundet
saa stor Fremgang i Danmark i de sidste
Decennier af 19. Aarhundrede. V. var Medlem
af »Dansk Missionsselskabs« Bestyrelse fra 1870
og Formand 1889—97. I denne Stilling
udfoldede han en enestaaende rig Forfattervirksomhed.
Blandt hans Værker maa nævnes »Lapperne og
den lappiske Mission« (1866), »Missionen i
Alaska« (1872) og især »Missionsatlas med
Forklaring« (1884—86). Han efterlod sig et stort og
ypperligt Missionsbibliotek, som Staten købte til
Statsbiblioteket i Aarhus. V. udgav forskellige
Tidsskrifter, »Almindelig Kirketidende«, »Ny
kristelig Samler« og (fra 1890) »Nordisk
Missionstidsskrift«, 1875 udkom en Husandagtsbog
af ham. V. havde ogsaa genealogiske
Interesser. Han udgav 1862 sammen med et Par
andre »Aalborg Stiftskalender«, der bl. a.
indeholder Fortegnelse over alle Stiftets Præster
siden Reformationen. 1879 begyndte han
Udgivelsen af Varde-Borgmesteren Christiern
Nielsen's Slægtebog, som dog ikke blev fuldendt, og
han var Medstifter af det genealogiske Institut.
<i>A. Th. J.</i>
</chapter>

<chapter name="Vahl, Jens Lorenz Moestue">
<b>Vahl,</b> <sp>Jens Lorenz Moestue</sp>, dansk
Botaniker, nedennævnte M. V.'s Søn, f. i
Kjøbenhavn 27. Novbr 1796, d. 12. Novbr 1854. Han
blev cand. pharm. 1819, rejste 1822—26 i
Sverige, Tyskland, Østerrige og Frankrig og deltog
i Graah's Grønlands-Ekspedition 1828—29; han
blev i Grønland indtil 1836 og rejste 1838 og
1839 til Spitsbergen. 1840—50 var han Assistent
ved den botaniske Haves Samlinger og
Bibliotek i Kbhvn. 1842 var han bleven Doktor ved
Universitetet i Rostock. V. har leveret en Del
Bidrag til Rink's og Lange's Beskrivelse af
Grønland, til Hornemann's Dansk-økonomiske
Plantelære, Drejer's <i>Flora excursoria</i> og Lange's
Haandbog samt til <i>Flora danica</i>.
<i>(V. A. P.). A. M.</i>
</chapter>

<chapter name="Vahl, Johannes">
<b>Vahl,</b> <sp>Johannes</sp>, dansk Biblioteksmand,
Jens V.'s Broder, f. i Aalborg 1. Jan. 1831, d. i
Kbhvn 22. Marts 1901. Han blev Student 1849,
og det var Meningen, at han skulde være Læge
ligesom sin Fader; 1857 tog han en smuk
medicinsk Embedseksamen, men Aaret efter ansattes
han, der altid havde elsket at sysle med Bøger,
ved Det store kgl. Bibliotek. Her virkede han
da, ved dets danske Afdeling, lige til sin Død,
fra 1863 som Underbibliotekar; og her
udrettede han et meget stort Arbejde — i mange Aar
ganske alene — saavel ved Katalogiseringen
som ved den daglige Ekspedition til Læsesal og
Udlaan. Om V.'s overordentlige Flid og aldrig
svigtende Interesse for sin Gerning vidner
fremfor alt den systematiske Katalog over
Bibliotekets danske Afdeling, der blev til under hans
Hænder 1864—75. Mangen, der har kendt V.,
vil mindes hans karakterfulde, ualmindelig
sunde og djærve Personlighed, paa een Gang støt
og sympatetisk, hans store Bogkundskab og
hans lige saa store Hjælpsomhed. I den
bibliografiske Litteratur har han indlagt sig
Fortjeneste ved sin omhyggelige »Dansk
Bogfortegnelse 1859—92«, Fortsættelse af Fabricius'
Fortegnelse indtil 1858 og fortsat af H.
Ehrencron-Müller fra 1893.
<i>E. G.</i>
</chapter>

<chapter name="Wahl, Johann Salomon">
<b>Wahl</b> [va.l], <sp>Johann Salomon</sp>,
tysk-dansk Portrætmaler, f. i Chemnitz 1689, d. i
Kbhvn 1765, kaldtes 1719 til Danmark og var
fra 1730 til sin Død »kgl. Hofskildrer«, fra 1737
tillige Kunstkammerforvalter (Direktør). Han var
Æresmedlem af Akademiet i Firenze og stod højt
i sin Samtids Gunst ved sine Portrætters
omhyggelige Udførelse, værdige Holdning og
(overfladiske) Lighed med Modellerne. Paa danske
offentlige Samlinger og Slotte findes en Mængde
af W.'s Gengivelser af Kongefamilierne og deres
Kreds paa Frederik IV's og Christian VI's Tid,
og adskillige af dem er reproducerede i
Kobberstik; i Kunstmuseet i Kbhvn bl. a. de to gode
Billeder: Hofnarren Otto Kyhl (1727) og
Selvportræt (1755); mange Portrætter (bl. a. af
Drackenberg og Krock) paa Frederiksborg-Museet.
Kun enkelte (som Portrættet af Poul Løvenørn
og det af Hofnarren Otto Kyhl) har udpræget
individuelt Liv; de fleste er ret tomme
Pragtbilleder i Datidens, fra Frankrig stammende,
konventionelle Manér, men dog til Tider udført med
stor malerisk Virtuositet og Dygtighed.
<i>(S. M.). A. Hk.</i>
</chapter>

<chapter name="Wahl, Johan Olaus">
<b>Wahl,</b> <sp>Johan Olaus</sp>, norsk Officer og
krigshistorisk Forfatter, f. 12. Septbr 1862; han
