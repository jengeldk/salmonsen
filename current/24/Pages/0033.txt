<sp>Fodfolket</sp>. Brigaden var højeste Enhed,
Infanteridivisionen havde i Reglen 2 Brigader,
hver paa 2 Regimenter. Til den ene af de to
Infanteridivisioner ved Armékorpset hørte
desuden 1 Jægerbataillon. Regimentet bestod af en
Stab og 3 Batailloner samt 1
Maskingeværkompagni, Bataillonen af Stab og 4 Kompagnier.
Batailloner Styrke var 1080 Mand (800
Geværer).

Bortset fra de forholdsvis faa
Maskingeværer var Bevæbningen ensartet: Gevær og
Bajonet.

<sp>Rytteriet</sp>. Regimentet var paa 4—6
Eskadroner, hver af disse paa 180 Mand.
Bevæbningen var Lanse, Sabel og Karabin. Den
almindelige Kampmaade var til Hest, Kamp til
Fods Undtagelse; først Krigen ændrede dette
Forhold.

<sp>Artilleriet</sp> bestod dels af Feltartilleri,
dels af Positions- og Belejringsartilleri; men
det skarpe Skel mellem disse to Hovedgrupper
var allerede ved at forsvinde, idet man havde
overført en Del 15 cm Piecer til »Felthærens
svære Artilleri«, og under Verdenskrigens
Stillingskampe udviskedes Skellet mellem
Feltartilleri og Positions- og Belejringsartilleri
endnu mere. <sp>Infanteridivisionen</sp>
havde 1 Artilleribrigade paa 2 Regimenter à 2
Afdelinger à 3 Batterier, i alt altsaa 4
Afdelinger. Af disse var de 3 udrustet med 7,7 cm
hurtigskydende Kanoner, den 4. med 10,5 cm
Haubitser. Til hvert Armékorps var der
knyttet en svær Bataillon: 4 Kompagnier à 4
15 cm Haubitser.

<sp>Armeen</sp> raadede desuden over
Mortérbatailloner à 2 Batterier à 4 21 cm Mortérer
og Kanonbatailloner à 2 Batterier à 6 13 cm
Kanoner.

<sp>Luftstridskræfterne</sp>. Tyskland
mobiliserede i August 1914 218 Flyvemaskiner og
254 Flyvere. Organisationen var ikke fast; man
stod i Begyndelsen af en Udvikling og havde
kun ringe Krigserfaring at bygge paa. Armeer,
Armékorps og Kavaleridivisioner havde
Flyvere til Luftspejdertjeneste.

Af <sp>Pionertropper</sp> raadede man over
44 Batailloner, der imidlertid ved Mobilisering
udvikledes til 70. Hver Division havde 1—2
Pionerkompagnier og 1 Divisionsbrotrain (30 m
Bro), hvert Armékorps 1 Korpsbrotrain (130 m
Bro), hver Armé 1 Pionerregiment (2
Batailloner).

<sp>Hærens Kommandoforhold</sp>.
Kejseren var øverste Forbundsfeltherre, men
kommanderede personlig kun den preussiske Hær.
Hans Organer var Militærkabinettet,
Krigsministeriet, Generalstaben, 8 Arméinspektioner,
Vaabeninspektørerne og Generalkommandoerne.
Krigsministeren udøvede Forvaltningen og var
Hærens Repræsentant i Rigsdagen; han havde
derimod ingen Befalingsret over Tropperne.
Sachsen, Württemberg og Bayern havde deres
eget Krigsministerium og eget Generalitet. Den
tyske Hærs Generalstab bestod af den store
Generalstab, de højere Troppekommandoers og
Fæstningsguvernementernes Generalstab.

<sp>Den nuværende tyske
Hærordning</sp>.

Ved Versaillestraktaten er der fastsat en
Begrænsning for Tysklands Hærvæsen. De
herved givne Indskrænkninger gaar i Hovedsagen
ud paa følgende:

Den tyske Armé maa ikke udgøre mere end
7 Infanteridivisioner og 3 Kavaleridivisioner,
hele Styrken ikke mere end 100000 Mand (heri
indbefattet Officerer, disses Antal maa ikke
overstige 4000), og Hæren skal alene være
bestemt til at opretholde Orden og til Bevogtning
af Grænserne (<i>la police des frontières</i>).

Den almindelige Værnepligt ophæves, og
Hæren maa kun rekruteres ad Frivillighedens
Vej.

Den store Generalstab maa ikke genoprettes
under nogen som helst Form.

Hæren — Rigsværnet som den nu kaldes —
bestaar af 7 Infanteridivisioner og 3
Kavaleridivisioner, der er fordelt mellem 2
Gruppekommandoer, hvoraf den ene har 4
Infanteridivisioner og 2 Kavaleridivisioner, den anden
3 Infanteridivisioner og 1 Kavaleridivision
under sig.

Hver Infanteridivision bestaar af 3
Infanteriregimenter, 1 Eskadron, 1 Artilleriregiment,
1 Pionerbataillon, 1 Forbindelsesafdeling, 2
Trainafdelinger (1 for Heste, 1 for
Automobiltrain), 1 Sanitetsafdeling.

Hver Kavaleridivision bestaar af 6
Regimenter og 1 Artilleriafdeling (3 Batterier).

<sp>De enkelte Vaaben</sp>.

<sp>Fodfolket</sp> bestaar af 21 Linieregimenter,
hvert paa 3 Batailloner og 1
Minekasterkompagni. Der er desuden 21
Uddannelsesbatailloner. Regimentet omfatter i alt 16 Kompagnier
(12 Liniekompagnier, 1 Minekasterkompagni og
3 Uddannelseskompagnier). Hver Bataillon har
3 Infanterikompagnier og 1
Maskingeværkompagni.

<sp>Rytteriet</sp> bestaar af 18 Regimenter à 4
Eskadroner; desuden er der 18
Uddannelseseskadroner samt 7 Eskadroner, der danner
Divisionsrytteriet.

<sp>Artilleriet</sp> bestaar af 7 Regimenter à 3
Afdelinger à 3 Batterier. Desuden er der 7
Uddannelsesbatterier og 3 Afdelinger ridende
Artilleri.

<sp>Ingeniørtropperne</sp> omfatter 7
Batailloner à 2 Kompagnier.

<sp>Traintjenesten</sp> omfatter 14 Afdelinger:
7 for Hestetrain, 7 for Automobiltrain.

<sp>Sanitetstjenesten</sp> 7 Afdelinger.

<sp>Rekrutering</sp>. Mandskabet tilvejebringes
ved Hvervning. De, der ønsker at tjene i
Hæren, engageres paa 12 Aar, hvorefter de
normalt er løst fra deres Forpligtelse.

Riget er delt i 7 Udskrivningsomraader:
Königsberg, Stettin, Berlin, Dresden, Stuttgart,
Münster og München.

I Bayern, Sachsen, Württemberg, Baden og
Hessen er der stedlige militære Myndigheder,
som varetager den paagældende Stats særlige
Interesser (bl. a. med Hensyn til Udnævnelser
af Chefer og Embedsmænd,
