med (1920) 2023,7 Indb. Det er et Kystdistrikt,
som udgøres af den nordøstre Del af
Varangerhalvøen med Kyst mod Nordishavet. Tre
Fjorde skærer sig ind paa Nordkysten, fra Vest
Baasfjord, saa Syltefjord og Persfjord med
Fiskeværene Baasfjord, Makkaur,
Syltefjordvær og Havningberg. Paa Østkysten ligger
Fiskeværene Kiberg og Indre Kiberg. Fiskeri
er Hovednæringsvej tilligemed Tranbrænderi.
Ved Vardø ligger Norges østligste Fyr Hornø.

Sammen med en Del Herreder danner det
Udskrivningsdistrikt for Varanger Bataillon af
6. Division.
<i>M. H.</i>
</chapter>

<chapter name="Vardøger">
<b>Vardøger</b> er en norsk Betegnelse for en
Følgeaand, en Vætte, som følger eller gaar
foran et Menneske og varsler dets Komme.
Sideformen <sp>vardøgle</sp> henviser til en
oldnorsk Form <sp>varðhygli</sp>, dannet af <sp>vorðr</sp>,
»Vogter«, og <sp>hugr</sp>, »Hu«, hvilket sidste Ord i
norske Dialekter ogsaa alene (<sp>hug</sp>) bruges om
et V. Den egentlige Betydning af V. bliver
saaledes: Skytsaand.
<i>H. F.</i>
</chapter>

<chapter name="Vardøhus">
<b>Vardøhus</b> (Fæstning), se <sp>Vardø</sp>.
</chapter>

<chapter name="Vare (i Folketro)">
<b>Vare,</b> i dansk Folketro, den sjælelige
Dobbeltgænger for en Person, en Ting eller
Begivenhed (jfr. oldnordisk <sp>Fylgja</sp>), ses ofte
kort før Vedkommendes Tilstedekomst,
undertiden ogsaa som Genganger efter dens
Forsvinden. Kirkens »V.« er Sjælen af det Dyr
(sædvanlig Lam), der har været indemuret ved
dens Opførelse. (<sp>Litt</sp>.: <sp>Feilberg</sp>, »Jysk
Ordbog«, III, S. 1011 b (Vare), S. 1013 (Varsel).
<i>(A. O.). H. El.</i>
</chapter>

<chapter name="Vare (i Handel)">
<b>Vare</b> i handelsmæssig Betydning er en
Fællesbetegnelse for alle materielle, rørlige Ting,
der er Genstand for erhvervsmæssig
Omsætning. I Modsætning hertil staar: Penge og
Penerepræsentativer, immaterielle Goder
(Patenter, Aandsværker o. l.), faste Ejendomme og i
visse Henseender levende Dyr.
<i>Ch. V. N.</i>
</chapter>

<chapter name="Ware (By i England)">
<b>Ware</b> [wæ.<sub>ə</sub>], By i det sydlige England,
Hertfordshire, ved venstre Bred af Lea, 40 km
N. f. London og 4 km NØ. f. Hertford, har en
betydelig Tilvirkning af Malt, en smuk Kirke,
Ruiner af et Kloster (1233) og en stor Park med
Udsigt over Dalen langs Lea. (1921) 5949 Indb.
<i>(M. Kr.). M. H-n.</i>
</chapter>

<chapter name="Ware (By i U. S. A.)">
<b>Ware</b> [wæ.<sub>ə</sub>], By i U. S. A., Massachusetts,
ligger 92 km Vest for Boston ved et Tilløb til
Connecticut River. (1920) 8525 Indb. W. har
Bomulds-, Uld- og Skotøjsindustri.
<i>(H. P. S.). G. Ht.</i>
</chapter>

<chapter name="Vareanmeldelse">
<b>Vareanmeldelse.</b> De statistiske
Anmeldelser, der afgives til Toldvæsenet, skal følge
bestemte Forskrifter, men Blanketter kan faas
til Købs enten i Boghandelen eller paa
Toldkontorerne. Afgivelse af mangelfulde eller
urigtige Oplysninger medfører eventuelt Bøder fra
5-500 Kr.
<i>Ch. V. N.</i>
</chapter>

<chapter name="Varebetegnelse">
<b>Varebetegnelse,</b> se <sp>urigtig
Varebetegnelse</sp>.
</chapter>

<chapter name="Varebørs">
<b>Varebørs,</b> se <sp>Børs</sp>, Bind IV, S. 451 ff.
</chapter>

<chapter name="Varec">
<b>Varec</b> [fransk: va'ræk], se <sp>Kelp</sp>.
</chapter>

<chapter name="Varefalsk">
<b>Varefalsk</b> eller <sp>Vareforfalskning</sp>
straffes efter dansk Straffelovs § 278 med
Fængsel paa Vand og Brød ikke under 5 Dage
eller med Forbedringshusarbejde indtil 2 Aar,
og under særdeles skærpende Omstændigheder,
ligesom naar Forbrydelsen gentages, med
indtil 6 Aars Strafarbejde. V., der forefalder i
Smaahandelen, og ved hvilken kun ubetydeligt
Tab tilføjes nogen, straffes med Bøder indtil
200 Kr., i Gentagelsestilfælde med højere Bøder
eller Fængsel. I Klasse med V. maa sættes
Eftergøreise af Varer og Falholdelse af
eftergjorte og forfalskede Varer. Særlige Regler er
givne for Eftergøreise, Forfalskning og
Falholdelse af Levnedsmidler, for Tilsætning af
Konserveringsmidler og Surrogater til saadanne
Varer (derunder Vin), hvorhos der er givet
Politiet Ordre til at kontrolere Levnedsmidler
ved at foranstalte Opkøb og offentlig
Undersøgelse gennem Statslaboratoriet.
<i>A. Gl.</i>

Efter den <sp>norske</sp> Straffelovs § 270 straffes
Bedrageri, derunder ogsaa V. med Bøder eller
Fængsel i indtil 3 Aar; hvis Varerne er gjort
sundhedsskadelige, kan Straffen blive indtil 6
Aar (§ 271). Falholdelse og Forfærdigelse af
sundhedsfarlige Næringsmidler o. l. straffes med
Bøder eller Fængsel i indtil 4 Maaneder (§
359).
<i>K. Ø.</i>
</chapter>

<chapter name="Varegods">
<b>Varegods</b> (Søv.), Fællesbetegnelse for de
forskellige Artikler, der haves om Bord til
Reserve, f. Eks. Rundholter, Sejl og Tovværk.
<i>C. B-h.</i>
</chapter>

<chapter name="Varehus">
<b>Varehus,</b> d. s. s. <sp>Stormagasin</sp> (s. d.).
</chapter>

<chapter name="Varekonto">
<b>Varekonto,</b> se <sp>Bogholderi</sp>, S. 552.
</chapter>

<chapter name="Varekundskab">
<b>Varekundskab,</b> Læren om de forskellige
Varers Oprindelse, Produktionssteder,
Fremstilling, Sammensætning, Kvalitetskendetegn,
Anvendelse og Forfalskninger, til Dels ogsaa om
de Former, hvorunder Handelen med Varerne
foregaar. V. er saaledes dels Grundlaget for
Købmandens praktiske <sp>Varekendskab</sp>,
dels søger den som selvstændig Videnskab at
finde de ovennævnte Egenskaber hos ny
fremkommende Varer, nye Forfalskninger og
Metoder til disses Paavisning o. s. v., i det hele at
uddybe Kundskaben om alle de Egenskaber, der
har Betydning for Varernes Værdi i Handel og
Brug.
<i>K. M.</i>
</chapter>

<chapter name="Varel">
<b>Varel</b> ['fa.r<sub>ə</sub>l], By i Fristaten og
Forvaltningskredsen Oldenburg, Hovedstad i Amtet V.,
30 km NNV. f. Oldenburg, har (1925) 8622 Indb.
Sæde for en Amtsret og Hovedtoldkammer;
Realskole, teknisk Skole; Væveri,
Maskinfabrikation, Tobaksfabrikation, Savskæreri,
Kvæghandel. V. har en Kirke fra 12. Aarh. med et
smukt udskaaret Alter fra 1614. 3 km mod NØ.
Havnen Vareler Siel ved Jade-Bugten med
Skibsværfter og Skibsfart.
<i>(Joh. F.). O. K.</i>
</chapter>

<chapter name="Waremme">
<b>Waremme</b> [va'ræm], By i den belgiske
Provins Liège, ved Geer og Jernbanen
Bruxelles—Liège, har Fabrikation af Chokolade, Sukker,
Sirup, Farver, Landbrugsredskaber og (1924)
4402 Indb.
<i>(M. Kr.). M. H-n.</i>
</chapter>

<chapter name="Varemægler">
<b>Varemægler,</b> se <sp>Mægler</sp>.
</chapter>

<chapter name="Varemærke">
<b>Varemærke</b> er et Mærke, som af
vedkommende Producent eller Forhandler anbringes
paa en Vare eller dens Indpakning for at
adskille den fra andres. Et saadant Mærke kan
eventuelt blive beskyttet ved Registrering,
hvorom man henvender sig til
Varemærkeregistret. Det kræves blandt andet, at Mærket
skal være et Ordmærke eller Figurmærke, og
det maa ikke registreres, hvis det mangler
Særpræg, eller naar det udelukkende bestaar af
