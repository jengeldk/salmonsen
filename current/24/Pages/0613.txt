led mange Kristne under hans Forfølgelser
Martyrdøden her. Iblandt disse nævner Sagnet
Apostlen Peter, hvis Grav siges at have ligget
nær ved eller i et Tempel for Kybele. 1609
opdagedes der nogle Rester, som formodedes
at tilhøre dette Tempel. Over Stedet, hvor
Apostlen Peter's jordiske Levninger mentes at
hvile, rejste Konstantin den Store en kristen
Basilika, »den gamle Peters-Kirke«. Da denne
Kirke snart kom til at nyde stor Anseelse i
Kristenheden, var det naturligt, at der i
Nærheden opførtes en Residens for Roms aandelige
Overhoved, Paven, som ofte kom til Kirken i
Embedsforretninger. Dette skete under Pave
Symmachus (498—514). Bygningen har næppe
været meget omfangsrig, men var dog stor nok
til at kunne huse Frankerkongen, Karl den
Store, da han 800 kom til Rom. Bygningen
udbedredes og udvidedes flere Gange i den
følgende Tid. bl. a. i 12. Aarhundrede af Eugen
III og i 13. Aarhundrede af Nikolaus III. Uagtet
Paverne saaledes i den ældre Middelalder
oftere opholdt sig længere Tid i Datidens V.,
var det dog først efter Pavernes Tilbagekomst
fra Avignon (1378), at V. blev Pavens
sædvanlige Residens. Lateranpaladset, hvor de
tidligere havde haft deres Hovedopholdssted, laa
nemlig dengang i Ruiner (efter Branden 1309).
Den egentlige Skaber af det nuværende V. er
Nicolaus V (1447—55), der fattede den Plan,
at V. skulde være Verdens største Palads. Men
han levede alt for kort til at kunne se sine
store Plajier udførte. Hans Efterfølgere optog
imidlertid hans Tanker. Sixtus IV byggede
1473, ikke langt fra Peters-Kirken, N. f. denne
det berømte, efter ham opkaldte <i>Sixtinske</i>
Kapel, hvis Vægflader efterhaanden prydedes med
Malerier, udførte af Datidens ypperste Mestre,
indtil Værket til sidst afsluttedes af Michel
Angelo. Ikke ret langt fra Kapellet, N. f. det,
byggede Alexander VI en stærk Bolig, der efter
Pavens Familienavn kaldtes <i>Torre di Borgia</i>
(»Borgias Taarn«). Det hele Anlæg havde i
øvrigt fæstningsagtig Karakter. Den af Paven
beboede Række Værelser prydedes med Fresker
af Pinturicchio, men efter Pavens Død blev
denne Del af V. meget forsømt og henlaa
saaledes i flere Aarhundreder. Først under Leo
XIII blev Værelserne, der danner de saakaldte
<i>Appartementi Borgia</i>, restaurerede; Arbejdet
udførtes 1889—97 af S. Seitz. Værelserne er nu
for det meste tilgængelige for Publikum.
Ovenover ligger en Række Stanzer, bestemte til
Beboelse for Paven og til Modtagelsesværelser.
Disse »Stanzer« lod Julius II pryde med
Fresker, udførte af Datidens ypperste Mestre, bl.
a. af Perugino. Snart kom den unge Rafael til,
og da han hurtig overstraalede alle de andre,
blev det meste af Arbejdet udført af ham
(1508—19); efter hans tidlige Død fuldførtes det af
hans Elever. Samme Pave førte Bygningen af
V. et meget vigtigt Skridt fremad, idet han lod
Arkitekten Bramante (s. d.) føje nye, storartede
Bygninger til dem, der allerede fandtes. Han
opførte imod Syd en Gaard, kaldet <i>Cortile delle
Loggie</i>, fordi han her anlagde en Række Haller

<img>Situationsplan over Vatikanet.</img>
