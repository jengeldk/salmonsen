foregaaende Afsnit, her skal endnu kun nævnes,
at Bekendtgørelse om Udførselsforbud af 2. Jan.
1919, da Antallet var størst, giver en samlet
Oversigt over alle dagældende Udførselsforbud.
Fortegnelsen havde 199 Løbe-Nr., hvoraf flere
dækkede over mange forskellige Varer. Fra da
af faldt Antallet, og pr. 1. Decbr 1919 var kun
78 og den 20. Oktbr 1920 kun 40 i Kraft.

Hovedbestemmelsen vedrørende
Udførselsforbud findes i Lov 6. Aug. 1914 (jfr. Lov 29. Oktbr
1914 og 5. Febr 1915), se Afsnit om Priser m. v.
foran.

Straffen for Overtrædelse af disse Forbud
fastsattes til Bøder fra 500 Kr til 10000 Kr eller
Fængsel, Konfiskation af Varerne samt fra 5.
Febr 1915 til Konfiskation af det anvendte
Befordringsmiddel. — Det maa her erindres, at
der knyttede sig en vis udenrigspolitisk
Interesse til Gennemførelsen af en stor Del af
Udførselsforbudene.

De for <sp>Varemærker og Patenter</sp>
gældende Frister forlængedes ved Lov 10. Septbr
1914 (jfr. Bekendtgørelse 11. Septbr) flere Gange
til 1. Apr. 1921, jfr. tre Love af 8. Febr 1921
om Patenter, Varemærker og Mønstre.

I Begyndelsen af 1920, da Varetilførslen igen
begyndte at blive normal, ønskede man paa ny
at sikre <sp>Frihavnens</sp> Stilling i
Transithandelen, hvorfor Bekendtgørelse af 2. Marts 1920
bestemmer, at Varer, som udføres fra
Kjøbenhavns Frihavns A/S's Lagre, og som er
ankomne til disse direkte fra Udlandet efter 2. Marts
1920, med Undtagelse af Foderstoffer, Kul, Koks
og Superfosfat, ikke omfattes af de til enhver
Tid gældende Udførselsforbud, og ved
Bekendtgørelse 23. Marts 1921 hævedes Udførelsesforbud
for alle Varer i Frihavnen uanset
Ankomsttidspunktet.

Ogsaa <sp>Statsbanerne</sp> havde i disse Aar
store Vanskeligheder, idet den overvældende
Trafik skabte Vognmangel, der ikke lod sig
afhjælpe. Fra 1913—15 ansloges Stigningen i
Godstrafikken f. Eks. til 273 % (Forbud mod
Udførsel af rullende Togmateriel 26. Maj 1917).

Fra 12. Febr 1917 begyndte man af Hensyn
dels til Kullene og dels til Sliddet paa
Materiellet, som vanskeligt lod sig erstatte, at
indskrænke Toggangen; i Marts 1917 med 33 og i
Maj med 50 % af det normale.

Den 19. Maj 1917 nedsattes et Transportnævn
til Regulering af, hvilke Varer der maatte
transporteres, og oprettedes et »Sejlskibskontor« til
Organisation af Transporten søværts imellem
Landsdelene. Statsbanerne foretog dernæst ved
en Bekendtgørelse af 23. Juli Indskrænkninger
med Hensyn til, hvilke Varer der maatte
transporteres over Storebælt og mellem
Havnekøbstæder indbyrdes, og henviste andre Varer til
den Transport med Sejlskib, som
Transportnævnet gennem Fragtcentraler organiserede
saadanne Steder.

<sp>Andre Spørgsmaal</sp>.

Blandt den brogede Mangfoldighed af
Begivenheder, der fandt Sted i disse bevægede
Aar, skal endnu omtales følgende, der ikke
har kunnet indpasses i de foregaaende Afsnit,
men som dog bidrog til at give dette Tidsrum
af Landets Historie sin særlige Farve.

Den vigtigste — og vel ogsaa den
Begivenhed, der gjorde det største Indtryk — var
Genforeningen med de sønderjyske Landsdele
i Henhold til Fredstraktaten af 28. Juni 1919,
i Versailles, Artiklerne 109—14 og 254—56.
Herefter skulde Grænsen mellem Danmark og
Tyskland fastsættes i Overensstemmelse med
Befolkningens Ønsker, og det Omraade, hvor
Befolkningen vilde blive kaldet til at udtale sig
ved en Afstemning, deltes i to — en nordlig
og en sydligere — Zoner, hvoraf den første
stilledes under Administration af en
international Kommission, hvortil England, Frankrig,
Norge og Sverige udnævnte hver et Medlem.

Afstemningen i 1. Zone fandt Sted den 10.
Febr 1920, og der afgaves 75431 Stemmer for
Danmark og 25329 for Tyskland. Afstemningen
i 2. Zone fandt Sted den 14. Marts 1920, og
der afgaves i Flensborg 8944 Stemmer for
Danmark, 27081 Stemmer for Tyskland, og i de
øvrige Kommuner tilsammen 3856 Stemmer for
Danmark og 24643 for Tyskland. De
overordentlig heftige politiske Sammenstød og
Angreb paa den siddende radikale Regering for
dens Modstand mod at faa indlemmet blot en
betydende tysk Minoritet, hvilke Angreb i
øvrigt førte til Ministeriets Afskedigelse,
afspejlede sig i Landstingets Beslutning 3. Decbr
1919 vedrørende Afstemningsomraadet i
Slesvig.

Den 5. Maj 1920 blev 1. Zone besat af
Danmark, og den 16. Juni udstedtes Anordning om
Danmarks Overtagelse af Administrationen.
L. 9. Juli 1920, jfr. kgl. Budskab af s. D.,
indlemmede de sønderjyske Landsdele — som
Landomraaderne officielt benævnes — i
Kongeriget efter ved Traktat af 5. Juli (Bek. 31.
Decbr 1920), afsluttet i Paris, at være
overdraget Danmark af de allierede og associerede
Hovedmagter; Overdragelsen regnes fra 15.
Juni 1920, paa hvilken Dag den nye Grænse
officielt notificeredes.

Landsdelene omfattede 3984 km<sup>2</sup> med c.
163000 Indbyggere (pr. 1. Febr 1921).

Salget af de <sp>dansk-vestindiske Øer</sp>
til De Forenede Stater besegledes ved
Rigsdagsbeslutning af 20.—21. Decbr 1916, hvorved
Rigsdagen meddelte sit Samtykke til den
under 4. Aug. 1916 i New York afsluttede
Konvention angaaende Overdragelsen (Bek. 18.
Apr. 1917). Forud for Rigsdagsbeslutningen
havde der været nedsat en Rigsdagskommission,
jfr. Bek. 30. Septbr 1916, og afholdt en
Folkeafstemning (den 14. Decbr 1916), ved hvilken
der blev afgivet 283670 Stemmer for
Overdragelsen og 158157 Stemmer imod.
Afstaaelsessummen var 25 Mill. Dollars i De Forenede
Staters Guldmønt.

I disse samme Aar underkastedes <sp>Islands</sp>
forfatningsmæssige Stilling en væsentlig
Ændring, idet Forbindelsen med Danmark
løsnedes og blev en Personalunion, og de to Lande
blev kun forbundet ved den fælles Konge.

De islandske Selvstændighedsbestræbelser fik
allerede tidligere deres Udtryk ved Autorisation
af et særligt islandsk Flag. Allerhøjeste
Resolution af 22. Novbr 1913 og 19. Juni 1915, jfr.
Statsraads-Forhandlinger angaaende den
