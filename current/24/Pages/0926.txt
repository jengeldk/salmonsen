Høstudbyttets Størrelse i disse Aar vil
fremgaa af nedenstaaende Oversigt:
<table>
<td 7 c><sp>Høstudbyttet</sp>.
<td c>100 t<td c>1909—13<td c>1916<td c>1917<td c>1918<td c>1919<td c>1920
<td>Hvede<td r>1482<td r>1645<td r>1169<td r>1723<td r>1612<td r>1890
<td>Rug<td r>4464<td r>2744<td r>2253<td r>3233<td r>3787<td r>3178
<td>Byg<td r>5445<td r>5329<td r>3893<td r>4674<td r>5339<td r>5129
<td>Havre<td r>7796<td r>7498<td r>5465<td r>6034<td r>6907<td r>6838
<td>Blandsæd<td r>3609<td r>3470<td r>2752<td r>3249<td r>3790<td r>3484
<td>Boghvede<td r>24,4<td r>17,1<td r>18,8<td r>26,8<td r>22,3<td r>22,5
<td>Ærter og Bælge<td r>87,2<td r>76,6<td r>51,8<td r>113,5<td r>175,3<td r>338,4
<td>Halm<td r>35180<td r>35210<td r>16319<td r>21956<td r>26658<td r>27030
<td>Agerhø<td r>10903<td r>13612<td r>6867<td r>3434<td r>5916<td r>9319
<td>Enghø<td r>7106<td r>7695<td r>4796<td r>4123<td r>5368<td r>6037
<td>Kartofler<td r>8400<td r>6740<td r>8677<td r>11051<td r>14448<td r>11944
<td>Runkelroer<td r>44146<td r>46207<td r>42139<td r>52667<td r>51148<td r>46090
<td>Kaalrabi<td r>45546<td r>45222<td r>54825<td r>45594<td r>46041<td r>51727
<td>Turnips og andre<td r>27385<td r>22943<td r>27506<td r>23345<td r>21125<td r>19588
<td>Sukkerroer<td r>7885<td r>7361<td r>8827<td r>9444<td r>10166<td r>8474
<td>Afgrøde-Enheder Mill.<td r>5,40<td r>5,23<td r>4,03<td r>4,38<td r>5,02<td r>5,05
</table>

Efter at Kornpriserne var fastsat i Kornloven
af 1918, blev den sædvanlige Form for
Fastsættelse af Kapitelstaksterne urimelig, hvorfor de
blev fastsatte ved Lov 21. Decbr 1918 for 1918,
ved Lov 11. Febr 1920 for 1919, ved Lov 12. Febr
1921 for Aaret 1920, og ved Lov 6. Maj 1921 gik
man paany, men dog med Ændringer, tilbage
til den tidligere lokale Fastsættelse.

Ved Lov 10. Maj 1915 fastsættes, at
Tiendeydelsen efter Kapitelstakst, indtil Afløsning har
fundet Sted, fra 1915 og følgende Aar skal
udredes med Penge efter Gennemsnit af
Kapitelstakst 1892—1901, og hvor Tiender er afløst efter
1. Jan. 1914, skal der een Gang ydes
Tiendeyderen en Godtgørelse svarende til
Ejendommens Halvaarsydelse; og ved Lov 20. Marts 1918
om Arvefæsteafgifter, jfr. Lov 28. Septbr 1918
om Afløsning af Grundbyrder, fastsættes, at
saadanne, der udredes i Korn eller andre Varer
efter Kapitelstakst, fra 1. Jan. 1918 skal udredes
i Penge efter Gennemsnittet af Kapitelstaksten
for Aarene 1890—1913 med Udskydelse af de to
højeste og de to laveste. Nyderne mente sig
forfordelte, men Højesteretsdom af 21. Decbr
1920 gik dem imod. En lignende Situation
opstod paa Grund af Lov 30. Juni 1919, jfr. Lov
14. Apr. 1920 om Fæstegodsets Overgang til
Selveje, hvilken Lov ligesom i øvrigt Lov om
Bortsalg af Jord i offentlig Eje og af
Præstegaardsjord samt Lov om Len- og Stamhuses
Overgang til fri Eje, alle af 4. Oktbr 1919, ikke
her skal omtales nærmere, idet Udstedelsen ikke
hovedsagelig hidrørte fra de overordentlige
Forhold.

Landbrugets <sp>Arbejdskraft</sp> blev ikke
uvæsentlig formindsket ved Indkaldelsen af
Sikringsstyrken. Vel var en Del — ca. 5000 —
af de i Sommeren 1914 her beskæftigede 12000
»Polakker« forblevet her i Landet efter Krigens
Udbrud, men Antallet mentes for lille til at
klare Foraarsarbejdet, hvorfor der den 7. Apr.
1915 nedsattes et Udvalg for Tilvejebringelse af
dansk Arbejdskraft til Landbruget, jfr. ogsaa
Cirkulære 23. Marts 1915, ligesom de Indkaldte
til Sikringsstyrken fik Tilladelse til at hjælpe
deres Kvarterværter, og selvstændige
Landbrugere fik Orlov i Saa- og Høsttid.

Samtidig søgte Landsudvalget for Anskaffelse
af Arbejdskraft at faa fremmede Landarbejdere
hertil, men uden større Held (i Sommeren 1917
ankom i alt 500 udenlandske Arbejdere og i
1918 slet ingen), hvorfor det tillodes Skolebørn
at forsømme Skolen til Fordel for Roearbejder
(Cirkulære 1. Maj og 9. Juni 1916). I øvrigt
klarede man sig bl. a. ved gennem den offentlige
Arbejdsanvisning at fremskaffe dansk
Arbejdskraft.

Til Beskyttelse for de udenlandske Arbejdere,
der opholdt sig her i Landet, Antallet ansloges
til 7000, udstedtes Lov 8. Maj 1917 (fornyet til
31. Decbr 1922).

Angaaende <sp>Kunstgødningen</sp> skal
nævnes, at der efter en rejst Kritik i Begyndelsen
af 1916 sluttedes Overenskomst imellem
Prisreguleringskommissionen og det danske
Gødningskompagni om Pris paa Chilesalpeter til
32 3/4 Kr pr. 100 kg og Superfosfat til fast
Produktionsavance, medens Forhandlerne paa
Øerne dannede en Organisation, og den 6. Oktbr
1916 sluttedes en Overenskomst med Dansk
Andels-Gødningsforretning om, at denne
Forretning skulde have Del i Tilførslen.
Maksimalprisen for Chilisalpeter forhøjedes ved
Bekendtgørelse 20. Novbr 1916 til 37 Kr. I Slutningen
af Jan. 1917 gav England Licens for 44000 t,
som vi, da Blokaden traadte i Kraft, ikke havde
naaet at faa hjem. Den 2. Febr 1917 udstedtes
da Forbud imod Udlevering fra Lager, og ved
Bekendtgørelse 3. Marts og 8. Marts 1917
forbødes det at udstrø Chilisalpeter og svovlsur
Ammoniak og alle andre kunstige
Kvælstofgødninger paa Jorden her i Landet. Den 9.
Marts nedsattes et Chilisalpeternævn til
Fordeling af de forhaandenværende Beholdninger,
idet Hovedformaalet var, at alle skulde have
noget, bl. a. fordi Gødningens Nytte ikke stiger
proportionalt med den anvendte Mængde. Den
17. Marts 1917 tillades det Forbrugere at
udstrø indtil 1ls af den paagældendes Forbrug i
1916, jfr. i øvrigt nævnte Bekendtgørelse.
Allerede den 29. Marts tillades det at udstrø indtil
1/2 af Forbruget i 1916, og samtidig gives
Handel med og Udstrøning af svovlsur Ammoniak
fri, jfr. en anden Bekendtgørelse af 29. Marts
om Handel med Kvælstofgødning, og ifølge
Bekendtgørelse 18. Apr. maa Forbrugerne
anvende hele det af dem hjemtagne Kvantum,
medens andre maa skaffe sig og udstrø indtil 85
% af Forbruget i 1916, jfr. Bekendtgørelse s. D.
om Handel med Kvælstofgødning.

Ved Bekendtgørelse 28. Febr 1918 sættes
Maksimalpris paa Superfosfat til 19 1/2 Kr for
14 % og 21 Kr for 15 % forhøjet til 28 og 30
Kr ved Bekendtgørelse 18. Septbr 1918 og for
Ammoniak til 48 Kr forhøjet til 54 Kr (16. Maj),
alt for 100 kg. Da der i 1918 kun kom 116 t
Chilisalpeter til Landet imod normalt 40000 t,
