Ende, op over Vandet og svinges ind over det Sted
— et i U. anbragt Lasterum, eller en ved Siden
af U. liggende Pram — hvor den skal tømmes,
hvilket sker ved, at Bundklappen aabnes. Efter
Tømningen lukkes atter Bundklappen, Skeen
bringes tilbage til Begyndelsesstillingen, og
Gravningen begynder igen. Den simpleste Form
af Skemaskiner er Sandgravefartøjerne, hvor
den fornødne Nedtrykning af Skaftet udføres af
den Mand, som i øvrigt styrer Skeen under
Gravningen, men man har ogsaa i de
senere Aar bygget store Skemaskiner, hvor
Skeens Bevægelse, Løftning samt Skaftets
Nedtrykning sker ved Kædetræk fra forskellige ved
Dampmaskiner drevne Tromler, medens Skeens
Styring og Drejning sker ved, at dens Skaft er
ført igennem en paa en drejelig Udlægger
anbragt, med de fornødne Lederuller forsynet
Ramme. Skemaskinen kan anvendes i selv ret
haard eller stenet Grund, men egner sig dog
bedst i Bund af Sand, Ler, Grus, Dynd og
Mudder.

<sp>Ekskavatorer</sp>. Graveredskabet er her i
Reglen en tvedelt, i lukket Tilstand
halvcylindrisk <sp>Spand</sp>, hvis to Halvdele drejer sig om
Hængsler ved Halvcylinderens Akse, og som er
ophængte til 2 over en Kranudlægger førte
Kæder, hvoraf den ene,
<sp>Ophejsningskæden</sp>, holder Spanden lukket, medens den
anden, <sp>Manøvrekæden</sp>, holder Spanden
aaben. Spandens to Halvdele er forsynede med
Skær eller Tænder, som, naar Spanden er
lukket, griber ind i hverandre, medens de, naar
Spanden er aaben, vender lodret nedad.
Arbejdet med Spanden foregaar nu paa følgende
Maade: Der slækkes af paa Ophejsningskæden,
saaledes at Spandens Vægt alene kommer til at
hænge i Manøvrekæden, hvorved Spanden
aabnes, og idet nu Manøvrekæden slippes, styrter
Spanden — trækkende Manøvrekæden efter sig
og derfor i aaben Tilstand — ned mod
Havbunden, hvor dens Skær trykker sig noget ned.
Derefter sættes Ophejsningskæden i Bevægelse,
medens Manøvrekæden holdes slæk, og Spanden
lukker sig, hvorved den fyldes og løftes
hængende i Ophejsningskæden op over Vandet og
svinges med Udlæggeren ind over det Sted, hvor
den skal tømmes, hvilket sker ved, at man firer
af paa Ophejsningskæden, medens
Manøvrekæden fastholdes. Udlæggeren, hvori Spanden
hænger, svinges derefter atter tilbage, og
Operationen gentages. Da Spanden, for at holde sig
aaben, medens den falder, maa trække
Manøvrekæden efter sig, skal den, for at Skæret kan
trænge tilstrækkelig dybt ned i Grunden, være
tung, og Ekskavatorer egner sig derfor kun til
Arbejde i blød, stenfri Grund, Mudder, Dynd,
Klæg, blødt Ler og løst Sand.

<sp>Spandkædemaskiner</sp>. Graveredskabet
er her en <sp>Spandkæde</sp>, en af afvekslende
<sp>Gravespande</sp> og <sp>Kædeled</sp> — <sp>Lænker</sp>
— bestaaende Kæde uden Ende. Spandkæden
styres under Gravningen ved at bevæge sig paa
en skraatstillet Dobbeltbjælke af Jern, den
saakaldte <sp>Slæde</sp> — ved hvis øvre og nedre Ende
findes anbragt Drev, om hvilke Spandkæden er
ført. Det øvre af disse Drev, det trækkende —
øvre Turas — har i Almindelighed kun 4 Sider
og kaldes <sp>Firkanten</sp>, i Modsætning til det
nedre Drev, det drevne — nedre Turas — som
i Reglen har 5—6 Sider og derfor benævnes
<sp>Fem</sp>- eller <sp>Sekskanten</sp>. Øvre-Drev er
gennem et System af Aksler og
Tandhjulsudvekslinger eller ved Remtræk sat i Forbindelse
med U.'s Hoveddampmaskine og bevæges fra
denne og trækker derved Spandkæden rundt.
Spandkæden hviler langs Slædens Overside paa
et System af Lederuller, medens dens
Underpart hænger i en Bugt. Gravespandene er langs
den forreste Rand forsynede med Staalskær;
de har en Form, som i Hovedsagen ses af Fig.
1; den mod Slæden vendende Side er plan, den
modsatte buet og konisk, saaledes at Spandenes
øvre fri Aabning er større end Bunden,
hvorved den optagne Jord let vil slippe Spanden og
falde ud, naar denne vender om øvre Drev.

Gravningen sker, idet Spandene vender om
nedre Drev, hvorved de skræller Jorden af og
fyldes; de fyldte Spande bevæger sig op ad
Slæden, indtil de tømmes ved at vende om øvre
Drev; Spandkædens Underpart indeholder
derfor under Gravningen lutter tomme Spande.
Den ved øvre Drev af Spandene udtømte Jord
falder ned i en hældende rektangulær Rende —
den saakaldte <sp>Slisk</sp> — og glider ad denne
hen til et Lasterum enten i selve U. eller i en
ved Siden eller for Enden af denne liggende
Pram. Slæden er drejelig om et Par ved dens
øvre Ende anbragte Tapper, medens dens nedre
Ende er ophængt ved Kæder, saaledes at den
kan sænkes til den Dybde, til hvilken U. skal
grave; Slædens Hældning vil derfor være desto
mindre, jo mindre Vanddybde U. skal
fremstille. Da Spandkæden altid bliver forholdsvis
tung, maa den i Reglen anbringes i Fartøjets
Akse, og Skroget forsynes derfor med en
Udskæring — den saakaldte <sp>Dam</sp> eller <sp>Tir</sp> —
hvori Spandkæden styres mod Sidebevægelse.
Under Gravningen maa Spandkædens nedre
Ende trykkes ind mod en Brink, og dette
sker ved, at en i Spandkædens Retning udlagt
Fortøjning — <sp>Arbejdskæden</sp> eller
<sp>Arbejdstrossen</sp> — spændes, samtidig føres
Fartøjet og dermed Spandkæden sidelæns,
hvilket sker ved Indhaling og passende Affiring paa
U.s Sidefortøjninger. Manøvreringen saavel af
Arbejdstrossen som af Sidefortøjningerne
foregaar saa godt som altid ved Hjælp af

<img>Fig. 2. Spandkædemaskine.</img>
