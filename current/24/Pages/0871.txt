hvilke det første sank. Under Slagflaadens Gang
fra Pola til Cattaro i Anledning af et planlagt
Angreb paa Otranto-Spærringen blev et af
Skibene, »Szent Istvan« (20300 t) torpederet og
sænket af en Vedetbaad, skønt det havde
Jagere til Dækning. En af disse forfulgte Baaden,
men blev standset ved en Dybdebombe. Der
blev ogsaa konstrueret en Art Marinetank, der
ved Hjælp af en Kæde uden Ende med
udstikkende Spiger kunde kravle over udlagte
Havnespærringer. Ved en saadan torpederedes den
østerrigske Flaades Admiralskib »Viribus
Unitis« (20300 t) i Polas Havn den 31. Oktbr 1918.

Endvidere deltog Flaaden i Italiens
Kystforsvar og gjorde særlig Nytte under Hærens
Tilbagegang i Norditalien. Kampen blev ført med
Monitorer og andre lavtgaaende Fartøjer, der
kunde operere i Lagunerne og i det flade Vand
langs Kysten. Ogsaa paa Land kæmpede den
italienske Flaades Mandskab. Det udgjorde
Besætningen i Pansertog, der kørte langs Kysten
og gjorde megen Gavn.

Ude i selve Middelhavet gik Transporterne
deres jævne og sikre Gang trods de tyske og
østerrigske Undervandsbaade, beskyttet af de
Allieredes lette Krydsere og Jagere og fra
Begyndelsen af 1917 af japanske Jagere. Disse
sidste beskyttede alene Troppetransporter med
800000 Mand om Bord, og endelig efter August
1917 af 41 forskellige Skibe fra U. S. A., der
deltog i 562 Konvojer paa c. 10500 Skibe.

<sp>Nordsøen 1917 og 1918</sp>.

Den største Virksomhed i Nordsøen i
Krigens sidste Tid udfoldedes i den sydlige
Del ved Kanalens Munding, hvor Strædet
ved Dover var et af de vigtigste
Trafikcentrer under Krigen, England gjorde store
Anstrengelser for at sikre Trafikken for de
Allieredes og Neutrales Skibe og forhindre den for
Fjendens; medens Tyskland skød sine Baser for
Undervandsbaade og Jagere saa langt frem,
som Erobringen af Belgien havde tilladt det.
Den engelske Bevogtning af Strædet udførtes af
den saakaldte <sp>Dover-Patrulje</sp>, og i
Ostende og Brügge havde Tyskland som tidligere
nævnt en fremskudt Basis for Jagere og
Undervandsbaade. Trafikken til disse fra
Wilhelmshaven gik nogenlunde uhindret inden for de
udlagte Minespærringer.

Strædet blev som tidligere nævnt spærret ved
Net og Miner med en enkelt
Gennemsejlingsaabning ved Englands Kyst, hvorfra Sejlruten
gik langs Englands Østkyst inden for udlagte
Minespærringer. Ruten blev gentagne Gange
forsøgt spærret med Miner udlagte af tyske
Undervandsbaade, men Dover-Patruljen
minestrøg stadig Sejlruten, saa kun en ringe % af
de forbipasserende Skibe blev minesprængt. I
1915—17 passerede 120000 Handelsskibe
Strædet, og heraf blev kun 50 ødelagte. Et vel
organiseret Efterretningsvæsen gjorde, at særlig
Forstærkning af Forsvaret kunde finde Sted,
naar fjendtlige Angreb var i Anmarch; helt
undgaa Overrumpling var dog ikke gørligt, men
Følgerne heraf var kun smaa. Sikringen af den
store Trafik over Kanalen var ligeledes for en
Del tilfaldet Dover-Patruljen; bl. a. foregik der
Minestrygning forud for Transporternes
Overfart. At Sikringen var god, fremgaar af, at der
til Udgangen af Decbr 1917 overførtes 5614500
Mand paa Boulogne—Folkestone Ruten uden
Tab af en eneste Mand.

Henimod Krigens Slutning udførte
Dover-Patruljen, der dengang kommanderedes af
Viceadmiral Roger Keys, sin mest eventyrlige
Bedrift. <sp>Forsøget paa Spærring
af Indløbene til Ostende og
Zeebrügge den 22.-23. April
1918</sp>. Planen blev udarbejdet og
forberedt i de mindste Detailler og i al
Hemmelighed. Den gik ud paa at spærre Indløbene ved
Sænkning af 5 udrangerede Krydsere fyldte
med Cement under Dækning af et Angreb paa
det tyske Havneforsvar. Angrebet paa Ostende
mislykkedes paa Grund af Vinddrejning, saa
den kunstige Taage, der var udlagt af nogle
Motorbaade til Dækning af Foretagendet, drev
ned omkring Blokskibene, saa de ikke kunde
finde Vej og strandede Vest f. Indløbet. Angrebet
paa den langt vigtigere Havn Zeebrügge
lykkedes derimod, idet alle de store tyske Jagere
derved blev indespærret i Brügge. Af de 3
Blokskibe blev de 2 sænket helt inde i Kanalen
omtrent tværs paa denne, medens det 3. ikke
naaede helt ind. Der blev sprængt Hul i dem
ved Hjælp af Miner, anbragt langs Skibenes
Bund, efter at Mandskabet var bleven optaget
af medfølgende Motorbaade. For at kunne
udføre Sænkningen i Ro, blev Havneforsvaret paa
Ydermolen angrebet af den gamle Krydser
»Vindictive«, ført af Kaptajn Carpenter, medens
Molens Broforbindelse med Land blev sprængt
i Luften ved Sprængning af en gammel
Undervandsbaad, der blev lagt ind under Broen.
»Vindictive« havde faaet et Dæk anbragt saa højt som
muligt, og fra dette myldrede 3—400 Matroser
i Land over særlig dertil konstruerede
Landgange, da »Vindictive« ved Midnat lagde til paa
Molens Yderside. Trods ikke ringe Sø og Strøm
blev den ved Hjælp af en Bugserbaad holdt her
i 1 Time 10 Min., medens Sænkningen og
Brosprængningen blev foretaget og dens Mandskab

<img>Fig. 15. Skitse af Spærringen af Zeebrügge
den 22.-23. April 1918.</img>
