uforstyrret for sig i Løbet af et Par Uger. Undertiden
kan der dog holde sig Fistel længere Tid. — I
visse Tilfælde kan det være nyttigt at
bortskære et Stykke af Urinrøret samtidig med U.
Denne Operation, <sp>Resektion af Urethra</sp>
eller <sp>Urethrektomi</sp>, har nogle varme
Tilhængere og er i et ganske vist ikke stort
Antal Tilfælde meget nyttig.
<i>(E. A. T.). V. Sch.</i>
</chapter>

<chapter name="uretmæssig Varebetegnelse">
<b>uretmæssig Varebetegnelse.</b> Urigtig
Betegnelse af Varer vil ofte kunne indeholde
Forfalskning eller Bedrageri og rammes i saa Fald
af de herom givne almindelige
Straffebestemmelser. Af de i saa Henseende i Straffeloven af
10. Februar 1866 indeholdte Forskrifter kan
særligt nævnes Lovens § 278, der forbyder og
fastsætter Straf for falskelig at forsyne Varer
eller andre Genstande med et offentligt Stempel
eller Mærke, der skal afgive Borgen for de
stemplede eller mærkede Tings Ægthed eller
Godhed, svigagtigt at tilvende sig sligt Stempel
eller Præg paa Genstande, der ikke egner sig
dertil, eller uhjemlet at anbringe andres
Mærke eller Stempel paa Varer.

Ved Siden af de i Straffeloven indeholdte
Forskrifter findes der navnlig i Lov Nr. 98 af
29. Marts 1924 (med Ændringer af 9. April
1926) om Bestemmelser mod uretmæssig
Konkurrence og Varebetegnelse en Række Regler til
Forebyggelse af uretmæssig Varebetegnelse. Ved
denne Lov forbydes det den, der sælger eller
til Salg udbyder Varer, paa disse, deres
Etiketter eller Indpakning, ved Skiltning eller paa
Regninger, Fakturaer eller andre
Forretningsdokumenter at have anbragt urigtige eller
vildledende Angivelser til Paavirkning af
Efterspørgslen, saasom Betegnelser, der

1) indeholder en urigtig Angivelse i Henseende
til Varens Frembringelsessted (eller -land),
Art, Tilvirkningsmaade, Stof,
Sammensætning, Beskaffenhed, Egenskaber, Virkninger
eller Prisforhold, eller som dog er egnet til
at bibringe en fejlagtig Antagelse i de nævnte
Henseender, eller

2) er egnet til at bibringe Køberne den
Anskuelse, at samtlige de i Forretningen førte
forskellige Varesorter hidrører fra samme
Frembringelsessted (eller -land) eller har
samme Tilvirkningsmaade, uagtet dette kun
delvis er Tilfældet, eller

3) urigtig angiver, at Varerne er blevet
mærket ved Udstillinger, er blevet prøvet af eller
har faaet Anbefalinger fra offentlige
Myndigheder eller er eller har været patentbeskyttet.

Det er ligeledes forbudt her i Landet at sælge
eller til Salg udbyde Varer, der er mærket
med »Røde Kors« o. l., eller uhjemlet at
benytte nævnte Mærke, Betegnelse eller
Benævnelse paa Skilte, i Bekendtgørelser, paa
Regninger og Fakturaer eller andre
Forretningsdokumenter. Skiltning med danske eller
udenlandske Statsvaaben er ligeledes forbudt, for
saa vidt særlig Tilladelse hertil ikke foreligger.
Endvidere er det forbudt at sælge eller til
Salg udbyde Varer af udenlandsk Oprindelse,
paa hvilke (eller paa hvis Etikette eller
Indpakning) der er anbragt Gengivelse af eller
Betegnelse for det danske Flag og andre nationale
Kendetegn og Mindesmærker, eller uden
Hjemmel er anbragt Gengivelse af eller Betegnelse
for det danske Statsvaaben eller Portræt af
Kongen eller Medlemmer af den kongelige Familie.

Til Oplysning for Køberne kan det paabydes,
at bestemte Varer i Detailsalg (Salg til
Forbruger) kun maa sælges eller udbydes til Salg i
foreskrevne Enheder i Henseende til Tal, Maal
eller Vægt, eller med en paa Varen eller dens
Indpakning anbragt Angivelse af Tal, Maal eller
Vægt, ligesom ogsaa til at fastsætte, at bestemte
Varer i Detailsalg kun maa sælges eller
udbydes til Salg med Angivelse af, om Varen er
dansk eller udenlandsk, eller af dens
Frembringelses- eller Oprindelsessted. I Henhold til
denne Bestemmelse er det foreskrevet, at en
Række Varer ved Detailsalg her i Landet skal
være forsynet med Angivelse af deres
Frembringelsessted. Dette gælder saaledes
Klaviaturinstrumenter, elektriske Tørelementer, Tagpap,
Elektricitetsmaalere, elektriske Maskiner,
efterforzinkede og emaillerede Piadejernsvarer til
Husholdningsbrug, Tændstikker, visse Skrifter
(derunder Kataloger), udenlandske Gravstene,
Rebslagerivarer samt Staaltraads- og
Jerntraadstovværk, visse Jern- og Staalknive,
udenlandske Skurepulvere og pulveriserede
Vaskemidler, udenlandske emaillerede
Støbejernsvarer til Husholdningsbrug samt emaillerede
Kakkelovne og Komfurer, Støvsugere, visse
udenlandske Redskaber (Okser, Hamre, Spader,
River m. v.), udenlandske malede og lakerede
Pladejernsvarer til Husholdningsbrug,
fortinnede Pladejernsvarer og Aluminiumsvarer til
Husholdnings- og Mejeribrug samt Mælketransport.

Lov Nr. 98 af 29. Marts 1924 indeholder et
almindeligt Forbud mod, at nogen i
Erhvervsøjemed benytter et Navn, Firma,
Forretningskendetegn e. l., som ikke tilkommer ham, eller
benytter saadanne Betegnelser, selv om de i og
for sig tilkommer ham, paa en Maade, der er
beregnet paa og egnet til at hidføre
Forvekslinger med en af en anden Erhvervsvirksomhed
retmæssig ført Betegnelse, jfr. herved den
særlige Beskyttelse, der kan opnaas for
<sp>Varemærker</sp> (s. d.), og Forskrifterne mod
<sp>illoyal Konkurrence</sp> (s. d.).

Spørgsmaalet om international Beskyttelse
mod illoyale Forretningsformer som Misbrug af
Varebetegnelser m. v. har været Genstand for
Behandling paa de internationale Kongresser
om industriel Ejendomsret, saaledes navnlig i
Brüssel (1900) og i Washington (1911), hvor
Pariserkonventionen af 20. Marts 1883 undergik
forskellige Ændringer, jfr. Bekendtgørelse Nr.
217 af 25. Septbr 1914. Ogsaa Folkeforbundets
økonomiske Komité har beskæftiget sig med
Spørgsmaalet om Bekæmpelse af illoyal
Konkurrence og i 1924 sammenkaldt en
Ekspertkonference herom i Genève. Senest er
Pariserkonventionen den 6. Novbr 1925 i Haag
undergaaet visse Ændringer, der dog endnu ikke er
blevet ratificeret af Danmark.

Særlige Forskrifter om Stempling eller
Mærkning af Varer findes bl. a. med Hensyn til Guld-
og Sølvvarer (Lov Nr. 55 af 5. Apr. 1888), Smør
og fremmede Landbrugsprodukter (Lov Nr. 129
af 12. Apr. 1911, jfr. Lov Nr. 189 af 1. Maj
1923), Margarine og Æg (Love Nr. 95 og 96
af 1. Apr. 1925), Gødnings- og Foderstoffer (Lov
Nr. 64 af 26. Marts 1898) og Kød m. m. (Lov
