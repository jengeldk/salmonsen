bestemte og udgivne som <i>Sumbolæ ad floram Brasiliæ
centralis cognoscendam</i> i »Videnskabelige
Meddelelser fra den naturhistoriske Forening i
Kjøbenhavn« i Løbet af flere Aar, ligesom ogsaa et
større, mere almindeligt Arbejde <i>Lagoa Santa</i>
i Videnskabernes Selskabs Skrifter 1892
behandler Centralbrasiliens Planteliv efter mere
økologiske Synspunkter. Efter Hjemkomsten fra
Brasilien tog W. 1868 Magisterkonferensen og
studerede derpaa et Semester i München. 1871
disputerede han for Doktorgraden; hans
Arbejde, overhovedet et af hans bedste (»Er
Blomsterkoppen hos Vortemælken [<i>Euphorbia</i> L.] en
Blomst eller en Blomsterstand?«, med 3 Tavler),
viser ham som den udmærkede Undersøger og
den moderne, skarpsindige, komparative
Morfolog; det samme gælder det med
Guldmedaillen belønnede, 1872 publicerede, store Prisskrift
»Forgreningsforhold hos Fanerogamerne«
(Vidensk. Selsk.'s Skrifter). 1871 havde W.
studeret under Hanstein i Bonn og var ved sin
Hjemkomst Herre over den botaniske
Mikroskopis Teknik, hvorved han senere som akademisk
Lærer fik stor Betydning i Danmark som Bærer
af den dengang moderne Retning i Botanikken.
Fra 1873 til Udgangen af 1875 blev det ham
nemlig overdraget at holde planteanatomiske
Øvelser og Forelæsninger for viderekomne ved
Universitetet. Fra 1874 var han Docent ved
Polyteknisk Læreanstalt og fra 1875 Docent i
Botanik for Farmaceuter. Fra 1869 var W. bleven
Medudgiver af »Tidsskrift for populære
Fremstillinger af Naturvidenskaben«, og han har i
en Række af Aar heri skrevet en Mængde
populære Afhandlinger. Imidlertid var Udsigten til
en anseligere og mere lønnet Universitetsstilling
i Danmark ikke af de bedste; W. tog derfor
imod en Kaldelse til den ny »Högskola« i Sthlm,
hvor han havde Professoratet i Botanik fra
1882 til 1885; han kom da tilbage til Danmark
og blev Didrichsen's Efterfølger som ordinær
Professor og Botanisk Haves Direktør. 1884
havde W. rejst i Grønland, 1885 i den norske
Finmark, væsentlig for at studere de arktiske
Planters biologiske Forhold; hans udmærkede
Arbejde: »Om Grønlands Vegetation« (1888) er
en af Frugterne af disse Studier. I Vinteren
1891—92 opholdt W. sig i Vestindien og
Venezuela og 1897 paa Færøerne. Af W.'s meget
omfangsrige Forfatterskab kan her anføres
foruden det ovenfor nævnte: »Om Skudbygning,
Overvintring og Foryngelse« (i »Naturhistorisk
Forenings Festskrift« [1884]), hvori
Blomsterplanternes biologiske og morfologiske Forhold
sammenknyttes efter ny Synspunkter;
»Familien <i>Podostemaceæ</i>, en Serie store og af mange
Tavler ledsagede Afhandlinger i Vidensk.
Selskabs Skrifter (1881—1901); W.'s store
morfologiske Sans og Evne til at skabe en Oversigt over
yderst afvigende og indviklede Forhold viser sig
ret i disse interessante Undersøgelser;
<i>Vochysiaceæ et Trigoniaceæ</i> (i Martius' <i>Flora
Brasiliensis Fascic.</i> 67, med 26 Tavler), »Die Blüthe
der Compositen« (i Hanstein's »Abhandl. aus
dem Gebiete der Morphologie u. Physiol.«
(1876), »Ueber Pollen bildende Phyllome und
Kaulome« (smst. 1873), <i>De l'ovule</i> (<i>Annales des
sciences naturelles</i>, 6. Serie [Bd 5, 1878]),
»Haandbog i den systematiske Botanik, nærmest
til Brug for Universitets-Studerende og Lærere«
(Kbhvn 1878, senere udkommen i nyere Oplag;
ogsaa udgivet paa fremmede Sprog, saaledes 2.
tyske Udgave besørget af Möbius, 1902), »Den
almindelige Botanik« (4. Udg. 1901 sammen med
W. Johannsen). Medens det væsentlig var
morfologiske og anatomiske Arbejder, som W. fra
først af publicerede, viser hans senere Skrifter,
at Studiet af Danmarks Vegetationsforhold,
Planteformationerne, disses biologiske og
økologiske Forhold i en fremragende Grad havde
hans Interesse; han vilde have Landet grundig
botanisk undersøgt paa en anden Maade end
den ældre, rent floristiske. Væsentlig Bidrag
hertil har han selv leveret ved forskellige
Ekskursionsberetninger og Vegetationsskildringer og
ved det stort anlagte Værk: »Dansk Plantevækst«,
hvoraf er udgivet 3 Bd., »Strandvegetation«
(1906), »Klitterne« (1907) og »Skovene«
(1916—1919). En almindelig, morfologisk-anatomisk
Skildring af Strandplanter har W. givet i sit
Arbejde »Halofyt-Studier« i Vidensk. Selskabs
Skrifter 1897. Den første, økologiske
Plantegeografi, behandlende hele Jordens
Vegetationsformationer i store Træk, udgav W. allerede
1895, »Plantesamfund«; den er et banebrydende
Arbejde, som har været vejvisende for mange
Botanikere i andre Lande, ikke mindst i
Amerika, hvor det første økologiske Professorat er
oprettet netop inspireret af W.'s Arbejder.
Saavel paa Tysk som paa Engelsk er udgivet meget
forøgede Udgaver af dette Værk; ogsaa 2
russiske Bearbejdelser foreligger. Resten af sit Liv
syslede W. især med planteøkologiske Studier,
og adskillige Arbejder fremkom herom, saaledes
»Om Planterigets Livsformer« (1908) og hans
sidste Publikation »Økologiens Grundformer«
(1923). 1877 blev W. Medlem af Videnskabernes
Selskab og var siden 1889 valgt ind i
Carlsbergfondens Bestyrelse. Slægten <i>Warmingia</i> af
Orchideernes Familie er af Reichenbach den Yngre
opkaldt efter ham. (<sp>Litt</sp>.: <sp>L. Kolderup
Rosenvinge</sp> m. fl.: »Eugenius Warming«
[Botan. Tidsskrift 39 Bd, 1924]; <sp>Carl
Christensen</sp>, »Den danske Botaniks Historie«).
<i>(V. A. P.). A. M.</i>
</chapter>

<chapter name="Varming, Kristoffer Nyrop">
<b>Varming,</b> <sp>Kristoffer Nyrop</sp>, dansk
Arkitekt, f. 14. Febr 1865 i Øster Alling
Præstegaard i Randers Amt, lærte
Tømmerhaandværket og blev 1885 optaget paa Kunstakademiet,
hvorfra han fik Afgang 1892. 1894 erhvervede
han Akademiets lille Guldmedaille. V. har som
Konduktør ledet Arbejdet ved Rigshospitalets
Opførelse. Af hans egne Arbejder kan nævnes:
Serumlaboratoriet ved Landbohøjskolen,
Solbjerg Kirke, Kingos Kirke, Realskolen i
Næstved, Sindssygehospitalet i Nykjøbing S., og
Universitetets fysiologiske Institut ved Nørre
Allé bag Rigshospitalet. Til Opførelsen af
sidstnævnte Bygning er Midlerne skænket af <i>The
Rockefeller fondation and international
education Board</i> i Amerika. Desuden har han i
Jylland bygget adskillige Landsbykirker. V. var
R-edaktør af »Architekten« fra 1905—11 og blev
udnævnt til kgl. Bygningsinspektør 1923.
<i>C. B-r.</i>
</chapter>

<chapter name="Warminster">
<b>Warminster</b> ['wå.<sub>ə</sub>minstə], gammel
Handelsby i det sydlige England, Wiltshire, paa den
