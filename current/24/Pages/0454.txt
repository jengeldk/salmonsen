Ledelse, som i det væsentlige faar
Kandidatopstillinger i deres Haand. Overhovedet medfører
Forholdstalsvalgmaaden, at der kun vanskeligt
sker nogen Forandring i Partiernes
Styrkeforhold, og at Landets Politik bestemmes af
Forhandlinger mellem Partierne og ikke af det
Parti, som til enhver Tid kan samle Flertallet
omkring sig. Der har derfor ogsaa hævet sig
Røster om paany at vende tilbage til det direkte
V. i Enmandskredse.

Paa tilsvarende Maade som ved
Folketingsvalg sker nu V. af de Valgmænd, som vælger
Landstingsmændene, samt V. af kommunale
Repræsentanter.

Søfolk, der som Skibsførere eller
Mandskab farer til Søs i eget Skib eller har
faaet Befaling eller ved Kontraktsforhold er
bundne til at forrette Tjeneste paa et Skib, og
som derved er forhindrede fra at komme
personligt til Stede paa Afstemningsstedet, kan ved
Folketingsvalg eller Valgmandsvalg indsende
deres Stemmeseddel til den Kommunalbestyrelse,
paa hvis Valgliste de staar opført. Stemmesedlen
er hvid uden Paategning og skal ved
Folketingsvalg indeholde Navnet paa en Kandidat,
der er opstillet i Kredsen med Tilføjelse af
Partibetegnelse, eller paa et Parti. Ved
Valgmandsvalg skal Stemmesedlen lyde paa det
Bogstav, hvormed den Liste, som han stemmer paa,
betegnes. Med Stemmesedlen, der er
indesluttet i en Konvolut, indsendes et Følgebrev, som
indeholder Bevidnelse af, at den er udfyldt i
Enrum, samt Oplysning om Vælgerens Navn,
Stilling og Bopæl i Kommunen og Grunden til,
at han ikke personlig kan afgive Stemme.
<i>(E. E.). A. N.</i>
</chapter>

<chapter name="Valga">
<b>Valga,</b> lettisk <sp>Valka</sp>, tysk <sp>Walk</sp>, estisk
By beliggende paa Grænsen mellem Estland og
Letland. 10000 Indb. En stor Del af den til
Byen hørende Jord tilhører Letland til stor
Ulempe for mange af Indbyggerne, der saaledes
faar deres Ejendom i to Stater. V. ligger paa
Banen, der fra Riga fører til Pskov og ved
Banelinien Tallinn—Tartu—V. Byen driver
Handel med Hør, Hamp, Korn og Voks. V., der er
beliggende paa den estisk-lettiske Sproggrænse,
afstodes 1920 af Letland til Estland.
<i>N. H. J.</i>
</chapter>

<chapter name="Valgbarhed">
<b>Valgbarhed</b> er Betegnelsen for, at en
Person er i Besiddelse af de Egenskaber, der
kræves for at kunne vælges til en offentlig
Forsamling. Valgbarhedsbetingelserne er nu de
samme som Valgretsbetingelserne, dog skal man
ved Valg til Landstinget have Bopæl i den
Landstingskreds, hvori man opstilles.
<i>A. N.</i>
</chapter>

<chapter name="Valgbestyrelse">
<b>Valgbestyrelse.</b> Ved Valg til Rigsdagen
vælges i hver Opstillingskreds en V., der i
Kjøbenhavn og paa Frederiksberg bestaar af 5 af
Kommunalbestyrelsen valgte Medlemmer og
uden for disse Kommuner af Udsendinge fra de
Kommuner, der hører til Opstillingskredsen.
Hver Kommune vælger eet Medlem for hver
1500 Indbyggere. V. forbereder Valget,
modtager Kandidatanmeldelser, kundgør Dagen og
Tiden for Afstemningen, og tilvejebringer
Stemmesedler og Konvolutter. Er der kun eet
Afstemningssted i Opstillingskredsen, leder V.
Valget.
<i>A. N.</i>
</chapter>

<chapter name="Valgbog">
<b>Valgbog</b> kaldes den Protokol, hvori
Valgbestyrelsen indfører Beretning om Valgbestyrelse,
Valghandlingen og Valgets Udfald, og hvoraf
Afskrift sendes den Forsamling, om hvilken
Valget har drejet sig.
<i>A. N.</i>
</chapter>

<chapter name="Valgbrev">
<b>Valgbrev</b> kaldes det Dokument, som tjener
til Bevis for, at den paagældende Kandidat er
lovlig valgt. Det udfærdiges og underskrives af
Valgbestyrelsen og afgives til den valgte
Repræsentant, der afleverer det til den
Forsamling, hvoraf han er blevet Medlem. V.'s
Gyldighed undersøges af Forsamlingen (V.'s
Prøvelse).
<i>A. N.</i>
</chapter>

<chapter name="Valgdag">
<b>Valgdag,</b> den Dag, paa hvilken et offentligt
Valg skal foretages. Naar almindelige Valg til
et af Rigsdagens Ting skal foretages, enten
fordi Valgtiden er udløbet, eller fordi Tinget er
opløst, fastsættes V. ved et kongeligt aabent
Brev. Ved enkelte Valg fastsættes den af
vedkommende Minister. Naar Valg skal foretages
til kommunale Raad (Borgerrepræsentationen,
Byraad, Ligningskommissioner), fastsættes V. af
Valgbestyrelsen, ved overordentlige Valg af
Kommunalbestyrelsen.
<i>A. N.</i>
</chapter>

<chapter name="Valgdistrikt">
<b>Valgdistrikt</b> kaldes i Norge den højeste
Valgenhed, idet Landet er delt i 29 V., hvoraf
de 18 er Landdistrikter (Fylkerne) og 11
Byvalgdistrikter. Flere Købstæder — med
Undtagelse af de to største Byer Oslo og Bergen —
danner tilsammen et V. Landdistrikterne har
fra tre til otte Repræsentanter, Byerne fra tre
til syv.
<i>K. F.</i>
</chapter>

<chapter name="Valgius Rufus, Gajus">
<b>Valgius Rufus,</b> <sp>Gajus</sp>, romersk Digter,
var Konsul Aar 12 f. Kr. og Ven af Horats, af
hvem vi har et Digt til ham. Han skrev Elegier
og Epigrammer og bearbejdede Grækeren
Apollodoros' Retorik. Hans Skrifter er alle tabte.
<i>H. H. R.</i>
</chapter>

<chapter name="Valgkandidat">
<b>Valgkandidat</b> kaldes den Vælger, paa
hvilken der kan afgives Stemme ved et Valg. For
at være V. ved Folketingsvalg skal V. have
indgivet skriftlig Anmeldelse til Valgbestyrelsen og
være anbefalet af mindst 25 Vælgere i Kredsen.
Ingen V. maa opstille sig i flere end een Amts-
eller Storkreds eller opstille sig som Kandidat
for mere end eet Parti.
<i>A. N.</i>
</chapter>

<chapter name="Valgkomiteen">
<b>Valgkomiteen,</b> en af hvert Storting nedsat
Komité, bestaar af 37 Medlemmer. Den
bestemmer Sammensætningen af Stortingets faste
Komiteer og opnævner, i Fællesmøde med den
Komité, som har Forberedelsen af Sager
vedrørende Bankvæsenet, de aarlige
Eftersyns-Komiteer ved Norges Bank. Endelig afgiver
den Indstilling om alle andre Valg, som
Stortinget overdrager den at forberede, f. Eks.
Valg af Bestyrere i Norges Bank og
Hypotekbanken.
<i>K. F.</i>
</chapter>

<chapter name="Valgkonsul">
<b>Valgkonsul,</b> se <sp>Konsul</sp>.
</chapter>

<chapter name="Valgkreds">
<b>Valgkreds</b> kaldes det større eller mindre
Omraade, være sig en Landsdel eller et enkelt
Bykvarter, for hvilket et Valg foretages. V.
deles undertiden i særskilte Afstemningskredse.
V. kaldes ogsaa Opstillingskreds.
<i>(E. E.). A. N.</i>
</chapter>

<chapter name="Valgliste">
<b>Valgliste</b> (norsk <sp>Mandtal</sp>), den forud for
Valget, i Reglen hvert Aar udarbejdede
Fortegnelse over alle de Beboere i Kredsen eller
Kommunen, som har Valgret. Paa en Tillægsliste
