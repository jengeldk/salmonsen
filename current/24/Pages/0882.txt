at der — foruden Tilstaaelse af Orlov og
delvise Afløsninger for Sikringsstyrkens Mandskab
— blev foretaget <sp>Indskrænkninger af
Sikringsstyrken</sp>. De første større
Indskrænkninger skete i 1915 og da saaledes, at
Styrken af Indkaldte ved Vaabnene i Novbr
var nedbragt til c. 33000 Mand, en Ordning,
der opretholdtes til Febr 1917, hvorefter
Styrken yderligere reduceredes med c. 1/4, saaledes
at den derefter kun talte c. 23000 Mand. —
Kort efter Vaabenstilstandens Indtrædelse (den
11. Novbr 1918) begyndte en stærkere
Reduktion af Sikringsstyrken, der ved successive
Hjemsendelser i Tiden fra Decbr til Marts
nedbragtes til c. 9000 Mand, og den 31. Marts 1919
ophævedes Sikringsstyrken helt.

Foruden Indkaldelse af Sikringsstyrken blev der
i 1914 ogsaa truffet andre Foranstaltninger for
at øge Forsvarsberedskabet. Den vigtigste af disse
var, at Kjøbenhavns Befæstning blev sat i
Forsvarsstand, dog med Udeladelse af nogle af de
kostbarere Foranstaltninger (særlig
Rydningsarbejde). Allerede i de første Augustdage var
der blevet tilstaaet Overkommandoen 200000
Kr. til Armeringsarbejder paa Fæstningen, og
den 18. Aug. blev der i samme Øjemed
yderligere tilstaaet 1 1/2 Mill. Kr. Til forskellige
Anlæg ved Limfjorden blev der den 28. Aug.
tilstaaet 30000 Kr. Senere blev der tilstaaet
yderligere Beløb i disse Øjemed.

Imidlertid kom Spørgsmaalet om, hvorvidt
Kjøbenhavns Befæstning var tilstrækkelig over
for en med langtrækkende Skyts forsynet
Angriber efterhaanden mere og mere i Forgrunden
og forte i 1915 til Anlægget af den saakaldte
<sp>Tunestilling</sp> mellem Roskilde Fjord og
Køgebugt for at hindre en eventuel Fjendes
Fremtrængen mod Hovedstaden fra Syd og Vest.
I Tilslutning til Arbejderne i Tunestillingen blev
der truffet Forberedelser til hurtig Udførelse
af Arbejder, der skulde bidrage til at
vanskeliggøre en fjendtlig Overgang over Roskilde
Fjord. Udgifterne til Bygning af Stillingen
beløb sig til c. 1 Mill. Kr., men hertil kom meget
betydelige Udgifter til Vedligeholdelse, til
Erstatninger til Lodsejerne o. l. samt til den
senere Sløjfning af Værkerne, saaledes at
Stillingen i alt kom til at koste c. 5 Mill. Kr.
— <sp>Hærens Materiel</sp> blev under
Sikringsperioden væsentlig forøget og forbedret. Af det
saaledes tilvejebragte Materiel skal anføres:
c. 25000 Geværer, c. 1000 Rekylgeværer, c. 30
Mill. Geværpatroner, 23 Stkr Luftmaalspiecer,
c. 100000 Patroner til Feltskyts o. s. v.

<sp>Hærens Opgaver</sp> i Sikringsperioden
omfattede Neutralitetsbevogtning af
Landgrænsen og Kysten, alt under Samvirken med
Flaaden, men fremfor alt <sp>sammen med denne</sp>
at <sp>forsvare Landet</sp> mod fjendtligt
Angreb, det, som Danmark var saa lykkeligt at
undgaa.

Forstaaelsen af, at dette var Sikringsstyrkens
egentlige Opgave var da ogsaa trængt stærkt
ind i Nationen, ikke mindst i de ledende
Kredse, og dette fandt Udtryk i, at Forsvaret
faktisk blev meget betydelig forstærket i
Løbet af Sikringsperioden. Om de
materielle Foranstaltninger er der allerede talt i
det foregaaende, men ogsaa i personel
Henseende blev der gjort meget og ofret betydelige
Summer. Rekruttilgangen blev stærkt forøget,
og Hærens Rammer styrket bl. a. ved
Antagelse af et stort Antal Befalingsmænd til
frivillig Tjeneste. Mobiliseringsstyrken
(Krigsstyrken), der ved Krigens Udbrud beløb sig til
c. 120000 Mand, forøgedes derved betydelig og
talte den 1. Jan. 1918 c. 180000 Mand (heraf
134000 Ø. f. Store Bælt).

Det siger sig selv, at Sikringsstyrken og de
Foranstaltninger, der fulgte med, kostede
Landet betydelige pekuniære Ofre. I alt anslaas
Udgifterne til Forsvarsforanstaltningerne til
Lands til 287 1/2 Mill. Kr., heraf c. 49 Mill. Kr.
til Materiel, c. 17 Mill. Kr. til Befæstningsanlæg,
c. 24 Mill. Kr. til Hestehold, Resten
hovedsagelig til Personel. Disse store Udgifter, der dog
maa ses i Forhold til Pengenes mindre Værdi
under Krigen, er imidlertid smaa i Forhold til,
hvad en Krig vilde have kostet Landet.

<sp>Forsvarsforanstaltninger
til Søs</sp>.

Da Verdenskrigen udbrød i Begyndelsen af
Aug. 1914 erklærede Danmark sig neutral, og
var derved som kontraherende Part i
Haagerkonventionen af 1907 forpligtet til at iagttage de
i denne Konvention fastsatte Regler for neutrale
Magters Rettigheder og Pligter under Søkrigen.
Disse, der for Danmarks Vedkommende er
bekendtgjort af Udenrigsministeriet den 20. Jan.
1910, blev nærmere udformet ved kgl.
Anordning af 20. Decbr 1912 samt ved enkelte mindre
Love i Begyndelsen af Krigen.

De vigtigste Bestemmelser med Hensyn til
Danmarks Neutralitet under Krig mellem
fremmede Magter er følgende: Adgang til
Kjøbenhavns Havn og Red samt til nærmere angivne
Farvandsafsnit er forbudt de krigsførendes
Krigsfartøjer. Alle fjendtlige Handlinger paa
dansk Søterritorium er strengt forbudt. Det er
forbudt de krigsførende Magters Krigsskibe at
forblive længere paa dansk Søterritorium end
24 Timer, med mindre Opholdet skyldes Havari
eller Havets Tilstand, og de skal i saa Tilfælde
sejle bort, saa snart Aarsagen til Forsinkelsen
er ophørt, eller efterfølgende Bestemmelser
forhindrer dét. Opholder Krigsskibe fra begge de
krigsførende Parter sig samtidig i en dansk
Havn eller paa en dansk Red, skal der forløbe
mindst 24 Timer mellem Afsejlingen af den ene
eller den andens krigsførendes Skibe, ligesom
et Kri|gsskib først maa afsejle 24 Timer efter
Afsejlingen af et Handelsskib førende
Modstanderens Flag. Paa dansk Territorium maa de
krigsførende Magters Krigsskibe ikke foretage
Udbedring af Skader, der kan forøge deres
militære Styrke, forny eller forøge deres
militære Forraad eller Udrustning, komplettere
deres Besætninger, indtage mere Proviant end
der udkræves til Komplettering af deres
normale Forraad i Fredstid eller indtage mere
Brændsel end nødvendigt til Efterfyldning af
deres Kulkasser og Oliebeholdere. Der forbydes
de krigsførende at indbringe Priser i dansk
Havn eller paa dansk Red uden i nærmere
angivne Nødstilfælde samt at oprette Baser eller
anlægge traadløse Telegrafstationer paa dansk
