Prittwitz, Chefen for Rigstropperne, den Dag
beordrede den hannoveranske Brigade, General
Wynechen, til at afløse det foran Ullerup paa
Forpost staaende Detachement under
Oberstløjtnant Forbech, og samtidig skyde
Forposterne længere frem imod det danske Armékorps,
General Krogh, der med to Brigader indtog en
Stilling foran Dybbøl Banke med Forposter fra
Avnbøl til Alssund (2. Forstærkningsbataillon,
deraf 1. Kompagni i Ullerup; Hovedposten, 5.
Reservebataillon, Ø. f. denne By). Den fjendtlige
Brigade, forstærket med 4 Batterier,
afmarcherede Kl. 6 3/4 Morgen fra Søgaard over Felsted
mod Borup, hvor Wynechen fik Ordre til kun
at kaste de Danske ud af Adsbøl, men han
havde dengang alt sendt sin Avantgarde 1. og 3.
lette Bataillon mod Ullerup, hvilke noget efter
Middag med Voldsomhed kastede de danske
Forposter tilbage og ud af Byen, hvorefter disse
optoges af Hovedposten, der var rykket noget
frem. En hidsig Kamp opstod, men Fjendens
Overlegenhed tvang de Danske yderligere
tilbage. Oberst Krabbe, der med Resten af sin
Brigade, 1. Reserve Bataillon, 3. Reservejægerkorps
og Batteriet Dinesen, havde Kvarter i Vester
Dybbøl, lod paa Melding om det skete blæse
Alarm og sendte Kl. 1 1/4 2 Kanoner af Batteriet
under Dækning af 1. Kompagni af 1. Reserve
Bataillon frem ad Aabenraa-Vejen, og da disse
beskød Fjenden med Virkning, og 1. Reserve
Bataillon var kommen i Forbindelse med 3.,
medens et Peloton af 2. Reserve Bataillon fra
Vester Snogbæk ogsaa trængte frem, kastedes
Fjenden tilbage ud over Philipsborg, idet dog
Kanondelingen standsedes af et fjendtligt
Batteri SV. f. Ullerup.

Tabet af denne By havde foranlediget
Brigaden Thestrup's Forposter til at rømme
Avnbøl, men paa Melding herom beordredes
Batteriet Marcussen i Stilling ved Nybøl Mølle,
medens 2 Delinger af 1. Reservejægerkorps sendtes
frem for at besætte Byen paa ny; herimod var
imidlertid en Bataillon af Fjendens Gros ved
Borup sendt frem, og efter en heftig Kamp maatte
Byen rømmes, hvorefter de foran Ullerup
kæmpende fjendtlige Batailloner paa ny gik frem
og kastede de Danske, hvilke optoges af
Dinesen's 2 Kanoner, der var blevne forstærkede
med to andre. Generalmajor Wynechen vilde
paa dette Tidspunkt (Kl. 2) afbryde Kampen,
men General Bülow, som var kommen til Stede
ved Sottrup Kirke og derfra fulgte
Fægtningens Gang, besluttede nu at gaa frem til
Angreb. Han lod 3. Reservejægerkorps rykke mod
Ullerup, hvorved de i Kamp værende danske
Tropper bevægedes til at rykke frem paa ny;
navnlig truede 2. Forstærkningsbataillon, der
fra Vest Snogbæk bevægede sig mod U.,
Fjendens Retrætelinie; vistnok forstærkedes hans
venstre Fløj med en Bataillon og noget Artilleri,
men Kl. 5 besluttede Wynechen, der troede at
have en betydelig Overmagt lige over for sig, at
afbryde Kampen, idet han forinden lod en
Bataillon af 5. Regiment foretage et heftigt Angreb
mod de Danskes højre Fløj, hvorefter først
Avnbøl og derefter U. rømmedes.

Hertil bidrog ogsaa, at General Bülow Kl. 4 1/2
beordrede Brigaden Thestrup til at lade Garden
gaa frem mod Avnbøl; efter at Byen var tagen,
forfulgtes Fjenden med Kraft, og ligeledes fandt
i U. endnu en heftig Kamp Sted, idet Wynechen
satte sin sidste Reserve, en badensisk Bataillon,
ind, hvis Angreb blev afvist med stort Tab. Kl. 7
havde de Danske indtaget den oprindelige
Forpoststilling, og Kampen ophørte.

De Danske mistede af Døde: 3 Officerer og 53
Mand, af Saarede: 14 Officerer og 122 Mand, af
Fanger: 1 Officer og 17 Mand; Fjenden af Døde:
3 Officerer og 24 Mand, af Saarede 9 Officerer
og 177 Mand, af Fanger 22 Mand. Dagen havde
bragt de danske Vaaben en smuk Sejr, idet
Danskerne med kun 4 3/8 Bataillon og 6 Kanoner
havde trængt Fjendens 8 Batailloner og 16
Kanoner tilbage. 3. Reservejægerkorps vandt
Hædersnavnet Ullerup Jægere.
<i>(P. Nw.). O. F.</i>
</chapter>

<chapter name="Ullevaal">
<b>Ullevaal,</b> Gaard i Vestre Aker, Akershus
Fylke, var i Middelalderen delvis Bispegods,
men kom senere under Kronen, som solgte den
til Private. 1793 gik den fra Bernt Anker over
til den Collett'ske Familie, som der udfoldede et
luksøriøst og glimrende Selskabsliv. (<sp>Litt</sp>.:
<sp>Alf Collett</sp>, »Familien Collett og
Christianialiv i gamle Dage«).
<i>M. H.</i>
</chapter>

<chapter name="Ullevaal Haveby">
<b>Ullevaal Haveby</b> ligger i Aker Herred straks
N. f. Oslo Bys Grænse paa den gamle U. Gaards
Grund. Smuk villamæssig Bebyggelse, opført til
Dels med Laan fra Oslo Kommune. Havde
(1926) 2535 Indb. Elektrisk Sporvej aabnet frem
til U. 1926.
<i>M. H.</i>
</chapter>

<chapter name="Ullevaal Sygehus">
<b>Ullevaal Sygehus</b> tilhører Oslo Kommune
og ligger straks N. f. Byen ved elektrisk
Sporvej. Den første Bygning blev paabegyndt 1885
og omfattede Epidemiafdelingen. 1891 blev
fremsat Plan for et nyt almindeligt Sygehus. Dette
kom efterhaanden til at omfatte 9 forskellige
Afdelinger: I Epidemiafdelingen, II og III
Kirurgiske Afdelinger, IV a og IV b
Hudsygeafdelinger, V Plejeafdeling for kirurgiske
Rekonvalescenter m. v., VI Psychiatriske Afdeling,
VII, VIII og IX Indre medicinske Afdelinger.

U. S. har 2000 Senge og har (1927) 46 Læger
og 470 Sygeplejersker. Sygebetjeningen (Læger,
Sygeplejersker og Plejere) tæller tilsammen 680
Personer. Naar Køkkenbetjening og Vaskeri,
Elektricitetsarbejdere og Dagarbejdere
medtages, beskæftiger U. S. 950 Mennesker. Sygehusets
Bygninger m. v. dækker et Areal paa 330 Maal,
og de har tilsammen kostet 22 Mill. Kr.
Budgettet for 1926—27 er paa 4830000 Kr.

Det øverste Styre er nu Raadmanden for 5te
Afdeling, d. v. s. for Sundhedsvæsen og
Sygehuse. Den tidligere Direktørstilling blev ophævet
1924. Til U. S. er knyttet en Røntgenafdeling, et
patologisk Laboratorium, samt en Bolig for 360
Sygeplejersker, som hver har eget Værelse, med
en 3-aarig Elevskole. Hvert Aar optages 108
nye Elever, som alle er lønnet. Adgang for alle,
men svær Konkurrence. U. S. er et af Nordens
største og mest moderne Sygehuse.
<i>M. H.</i>
</chapter>

<chapter name="Ullman, Gustav">
<b>Ullman,</b> <sp>Gustav</sp>, svensk Forfatter, f. 12.
Juni 1881, Student 1900, men opgav videre
Studeren for udelukkende at vie sig Forfatterskabet.
Han debuterede 1903 med »Västkust«, og efter
denne lovende Digtsamling fulgte
Novellesamlingerne »Ungt folk« (1904) og »Fast mark«
(1905). Derpaa har han snart udgivet
