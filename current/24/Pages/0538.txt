Artikler, Kunstanmeldelser og Kroniker i
Dagblade og Tidsskrifter og udgivet en Række
Bøger, blandt hvilke de vigtigste er: »Den
æstetiske Opfattelse af Kunst« (1906), »Rafael og
Michelangelo« (1908), »Grækernes Syn paa
Kunst« (1914), »Rafaello da Urbino« (1919),
»Italien og den store Stil« (1921), »Kai Nielsen«
(1926), »Architekturens Historie«, I (1927).
Udpræget Æstetiker, selv et Stykke af en
udøvende Kunstner, hører han til den Retning i
Kunstforskningen, der i Modsætning til det
foregaaende Slægtled lægger Hovedvægten paa
det rent æstetiske, ikke mindst Linje og Form.
Tidligt blev han den hjemlige Bannerfører for
Forstaaelsen af Barokkens Arkitektur og har
derved faaet stor Betydning for den danske
Bygningskunsts Udvikling. Med særlig
Forkærlighed har han studeret de største
Kunstperioder og deres æstetiske Filosofi. Hans Arbejder
er stærkt prægede af hans begejstrede og iltre
Personlighed, selvstændigt kæmpende med
vanskelige Æmner, altid idérig og inciterende.
<i>C. A. J.</i>
</chapter>

<chapter name="Vanse">
<b>Vanse,</b> se <sp>Lista</sp>.
</chapter>

<chapter name="Vansittart, Henry">
<b>Vansittart</b> [vän'sitət], <sp>Henry</sp>, engelsk
Guvernør i Indien (1732—70), var f. i London af
en Handelsslægt, hvis Familienavn stammer
fra Byen Sittard i Limburg. Hans Bedstefader
var kommet som Købmand til England fra
Danzig. V. indtraadte 1745 i det engelsk-ostindiske
Kompagnis Tjeneste, hvorved han stiftede
Bekendtskab med Lord Clive og gjorde en hurtig
Karriere. 1760 blev han Kompagniets Guvernør
over Bengalen. Han optraadte haandfast over
for det indfødte Fyrstehus og styrkede den
engelske Indflydelse i Provinsen. Derimod
formaaede han ikke at afvænne Kompagniets
Funktionærer med den demoraliserende Skik
at drive private Forretninger, tog derfor sin
Afsked og vendte tilbage til England. 1769 blev
han en af Kompagniets Direktører efter 1768 at
have vundet Sæde i Parlamentet.
<i>H. J-n.</i>
</chapter>

<chapter name="Vansittart, Nicolas">
<b>Vansittart</b> [vän'sitət], <sp>Nicolas</sp>, engelsk
Finansmand, (1766-1851), Søn af H. V., blev 1791
Sagfører og var 1796—1822 Medlem af
Underhuset. Optraadte som Forsvarer af Pitt's Politik
og sendtes i Febr 1801 i fortroligt Hverv til
Danmark for at drage det bort fra Forbundet
med Rusland, hvad dog ikke lykkedes. Han blev
derefter Finanssekretær indtil Apr. 1804, var
Jan.-Septbr 1805 Sekretær for Irland og paa ny
Finanssekretær Febr 1806—Marts 1807. V. vandt
uden at være særlig fremragende stor
Indflydelse i finansielle Spørgsmaal, blev Maj 1812
Skatkammerkansler, men maatte gaa af Decbr
1822; han blev derefter ophøjet til Peer som
Lord Bexley og var indtil Jan. 1828 Kansler for
Hertugdømmet Lancaster.
<i>(E. E.). H. J-n.</i>
</chapter>

<chapter name="Vansjø">
<b>Vansjø,</b> et 43 km<sup>2</sup> stort Vand et Par km Ø.
f. Moss, Østfold Fylke; den tilhører med en
Del Vaaler, Raade og Rygge Herreder.
Kystlinien er stærkt indskaaret, og der ligger
mange større og mindre Øer og Holmer i Søen.
Bredderne er lave og skovklædte. V. ligger 25
m over Havet og har Afløb gennem Mosselven
til Mossesundet ved Moss. Dybden er c. 37 m.
<i>M. H.</i>
</chapter>

<chapter name="Wanstead">
<b>Wanstead</b> ['wånsted], nordøstlig Forstad til
London, Essex, i Nærheden af Resterne af
Epping Skoven med flere Parker. (1921) 15297
Indbyggere.
<i>M. H-n.</i>
</chapter>

<chapter name="Vant">
<b>Vant</b> (Søv.), Tove, der tjener til at forstøtte
Master og Stænger til Siderne og agter over.
Masternes V. benævnes <sp>Under-V.</sp>; de udgaar
fra Mastetoppen og spreder sig nedefter; i
underste Ende har de enkelte Tove, der benævnes
<sp>Hovedtove</sp>, indbundet en Jomfru, der
surres til en lignende i Røstet eller paa Dækket. I
den nyere Tid anvendes Ansætningsskruer. Det
næstøverste V. benævnes Stænge-V.; det rækker
fra Toppen af Stangen til Randen af Mærset og
fortsættes skraat nedefter af Pytting-V.; oven
over Stænge-V. findes Bram-V. og endnu højere
oppe Boven-Bram-V.; disse udgaar fra
Bramstangens henholdsvis underste og øverste
Afsætning og ender ved Stængesalingen. For tillige
at kunne benyttes, naar man skal til Vejrs i
Rejsningen, er der tværs over Hovedtovene
spændt smækre vandrette Liner —
<sp>Vevlinger</sp> — saa at V. bliver til fastliggende
Rebstiger.
<i>(C. L. W.). C. B-h.</i>
</chapter>

<chapter name="Wantage">
<b>Wantage</b> ['wånt<sub>i</sub>dз], By i det sydlige
England, Berkshire, en ældgammel Landstad
beliggende ved Nordfoden af Lambourn Downs i
Vale of white Horse, har Mindesmærker for Kong
Alfred den Store og Biskop Butler, begge født
i W. (1921) 3886 Indbyggere. Jernværker,
Handel med Landbrugsprodukter. I Nærheden
Ashdown, hvor Edmund Jernside blev besejret af
Knud den Store, og hvor der findes gamle
Jordbefæstninger.
<i>(M. Kr.). M. H-n.</i>
</chapter>

<chapter name="Vante">
<b>Vante,</b> se <sp>Handsker</sp>.
</chapter>

<chapter name="vant' Hoff">
<b>vant' Hoff</b> [fant-'håf], se <sp>Hoff, J. H.</sp>
</chapter>

<chapter name="Vanthoffit">
<b>Vanthoffit</b> [fanthå'fit], et Mineral af
Sammensætning 3Na<sub>2</sub>SO<sub>4</sub>,MgSO<sub>4</sub>, der er fundet i
Form af farveløse, kornede Masser i Saltlejerne
ved Stassfurt.
<i>O. B. B.</i>
</chapter>

<chapter name="Vanua Balavu">
<b>Vanua Balavu</b> (<sp>Vanua Mbalavu</sp>), en af
Fidji-Øerne, i Exploringgruppen, 64,8 km<sup>2</sup> med
1000 Indbyggere og Havnen Loma-Loma.
<i>M. V.</i>
</chapter>

<chapter name="Vanua Lava">
<b>Vanua Lava,</b> den største af Banks-Øerne
med 2000 Indbyggere.
<i>M. V.</i>
</chapter>

<chapter name="Vanua Levu">
<b>Vanua Levu,</b> se <sp>Fidji-Øerne</sp>.
</chapter>

<chapter name="Vanves">
<b>Vanves</b> [vã.v], By i Frankrig, Dept Seine,
sydlig Forstad til Paris, 15600 Indbyggere. V.,
der er Station paa Paris—Versailles-Banen, har
Stenbrud, Blegerier og Fabrikation af
Kemikalier. Her findes et Fort, der tilhører
Hovedstadens ældre Fortrække, et Lyceum i det af
Fyrsten af Condé byggede Slot (1698) og en
Sindssygeanstalt.
<i>(M. Kr.). E. St.</i>
</chapter>

<chapter name="Vanvid">
<b>Vanvid,</b> en ikke mere benyttet Betegnelse
paa en Sindssygdomsform, nærmest svarende til
visse Forrykthedsformer. Angaaende disse se
<sp>Paranoia</sp>.
<i>H. H.</i>
</chapter>

<chapter name="Vanvitelli, Gasparo">
<b>Vanvitelli</b> [-'tæl.i], <sp>Gasparo</sp>, egentlig
<sp>Kasper van Wittel</sp>, hollandsk-italiensk
Maler, f. 1647 i Utrecht, d. 1736 i Rom, virkede
især i Neapel og Rom og gjorde Lykke med
Landskaber og Byprospekter (lidt à la
Bellotto): »Udsigt fra Rom« (Uffizi, Firenze),
»Landskab« (Palazzo Doria, Rom), »Venezia«
(Prado-Mus. i Madrid) m. v.
<i>A. Hk.</i>
</chapter>
