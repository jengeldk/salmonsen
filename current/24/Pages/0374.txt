har en glat Overflade, medens den øvre er
overdaadigt udsmykket med Relieffer, hvor
groteske Ansigter, Slangefigurer,
Menneskefigurer og geometriske Motiver forener sig til
en fantastisk Helhed. De fleste af Bygningerne
ligger paa pyramideformede Fundamenter, i
enkelte Tilfælde af en betydelig Højde;
Bygningerne selv bestaar derimod kun af eet
Stokværk. Hyppigst ligger 4 Bygninger samlede
omkring en firkantet Gaard; dette gælder
saaledes om det saakaldte »Nonnernes Hus«, hvis
mod Gaarden vendende Façader udmærker sig
ved en særlig rig Udsmykning med Relieffer,
og om »Duernes Hus«, hvis Hovedbygning er
prydet med en vældig Murkrone, hævende sig
i 9 kolossale Trekanter, af Form som en
Række fritstaaende Gavle. Alene ligger derimod
»Guvernørens Hus«, en imponerende
paladslignende Bygning, henved 100 m lang, 13 m
bred og over 8 m høj. Udvendig er Bygningens
øvre Halvdel hele Vejen rundt dækket af rige
Relief-Ornamenter. Hovedfaçaden, der vender
mod ØSØ., brydes af 9 Døre, som fører ind til
Bygningens mange Rum; disses Bredde
bestemmes af den primitive Hvælvings Vidde og
overstiger næppe 4 m, hvorimod Længden af
Rummene er indtil c. 20 m. (I U. som i andre
Maya-Byer anvendes en simpel
Hvælving-Konstruktion, bestaaende af vandrette Stenskifter,
der er skudt ind mod hinanden, saa at de
øverste kommer hinanden saa nær, at en
enkelt Sten til sidst kan lukke foroven). Desuden
har »Guvernørens Hus« to Portaabninger paa
hver Side, hvilket tyder paa, at ogsaa dette
Bygningsværk oprindelig var tænkt som
Begyndelsen til en Gruppe af fire Huse omkring
en firsidet Gaard. (<sp>Litt</sp>.: <sp>Charnay</sp>, <i>Les
anciennes villes du Nouveau Monde</i> [Paris 1884];
<sp>Holmes</sp>, <i>Archæological Studies among the
ancient cities of Mexico</i> [Chicago 1895]).
<i>G. Ht.</i>
</chapter>

<chapter name="Uytenbrouck, Moses van">
<b>Uytenbrouck</b> ['ö^yt<sub>ə</sub>(n)rå^uk]
(<sp>Uijtenbroech</sp>, <sp>Wtenbrouck</sp>), <sp>Moses van</sp>, holl.
Maler og Raderer, f. i Haag c. 1590, d. smst.
1648, 1620 optagen i sin Fødebys Lukasgilde,
1627 dets Dekan, uddannet i Italien under
Elsheimer, hvis Landskabskunst med Staffage hans
tidligere Arbejder staar temmelig nær; senere
bliver hans Billeder mere tørre i Udførelsen,
Farven mindre fin og varm. Af hans Værker
fremhæves: Landskab med Nymfer (Wien),
Landskab med Vandfald (Uffizi, Firenze), Juno,
Io og Argus (Augsburg), Bakkusoptog
(Braunschweig) o. l. Emner i Billeder i Kassel og i
Prag. I Kunstmuseet i Kbhvn er U.
repræsenteret ved »Maaneskinslandskab med den
barmhjertige Samaritan« (1625). U.'s Raderinger (med
bibelske og mytologiske Scener og Landskaber)
udmærker sig ved deres interessante, maleriske
Virkning og viser ham som en af Forløberne
for Rembrandt.
<i>(A. R.). A. Hk.</i>
</chapter>

<chapter name="Uz, Johann Peter">
<b>Uz</b> [ots], <sp>Johann Peter</sp>, tysk Digter, f. i
Anzbach 3. Oktbr 1720, d. i Nürnberg 12. Maj
1796. Han studerede Jura i Halle, hvor han
lærte Gleim at kende, blev 1748 Sekretær ved
Justitskollegiet i Anzbach, 1763 Assessor ved
den kejserlige Landsret i Nürnberg og 1790
dens Direktør. Han blev som Digter en
Anakreontiker af Gleim's Skole, udgav sammen
med Götz og Rudnik en Oversættelse af
Anakreon's Oder (Leipzig 1746). Hans Læredigte,
bl. a. »Versuch über die Kunst fröhlich zu sein«
(1760), virker nu tørre og stive. Hans Samtid
fremhævede især hans Bearbejdelse »Der Sieg
des Liebesgotts« efter Pope. U.'s »Lyrische
Gedichte« besørgedes udgivne af Gleim (1749); C.
F. Weisze udgav hans »Poetische Werke«
(1804). »Sämtliche poetische Werke« udgivet af
Sauer (1890). »Auswahl« ved Muncker (1895).
(<sp>Litt</sp>.: <sp>Henriette Feuerbach</sp>, »U. und
Cronegk« [1866]; <sp>E. Petzet</sp>, »J. P. U.« [1896];
<sp>Hamann</sp>, »J. P. U.« [1896]).
<i>C. B-s.</i>
</chapter>

<chapter name="Uzbeker">
<b>Uzbeker,</b> d. s. s. <sp>Usbeker</sp>.
</chapter>

<chapter name="Uzboj">
<b>Uzboj,</b> se <sp>Usboj</sp>.
</chapter>

<chapter name="Uzen">
<b>Uzen,</b> se <sp>Usen</sp>.
</chapter>

<chapter name="Uzerche">
<b>Uzerche</b> [y'zær∫], By i det sydlige Frankrig,
Dept Corrèze, malerisk beliggende ved Floden
Vézère, NV. f. Tulle, 3200 Indbyggere. Kirke fra
11.—12. Aarhundrede. Papirfabrikation,
Garverier.
<i>E. St.</i>
</chapter>

<chapter name="Uzès">
<b>Uzès</b> [y'zæ.s], By i det sydlige Frankrig,
Dept Gard, paa en Høj ved Floden Alzon, NNØ.
f. Nimes, Knudepunkt paa Banen
Paris—Lyon—Middelhavet, 4800 Indbyggere. U. har et
prægtigt Slot, der tilhører Hertugerne af U. og
stammer fra 11.—16. Aarhundrede, og et smukt
romansk Klokketaarn (12. Aarhundrede), der
er en Rest af den 1611 ødelagte Domkirke.
Byen har Silkeavl, Klædefabrikation, Tilvirkning
af Sejlvarer og Lervarer, Handel med Trøfler,
Vin og Olivenolie. U. er det gamle <i>Ucetia</i> og
var Bispesæde i 10.—17. Aarhundrede. For den
ved Abukir faldne Admiral Brueys, hvis
Fødestad var U., er der rejst en Statue.
Arrondissementet U. (8 Kantoner, 99 Kommuner) har
64600 Indbyggere.
<i>(M. Kr.). E. St.</i>
</chapter>

<chapter name="Užhorod">
<b>Užhorod</b> ['uзåråt] (magyarisk <sp>Ungvár</sp>),
By i det østlige Tsheckkoslovaki, Hovedstad i
den autonome Provins Ruthenien
(Podkarpatská Rus), ligger ved Laborecs Tilløb Uh (Ung)
og har (1921) 20601 Indb., hvoraf c. 37 %
Magyarer, 25 % Tschekkoslovaker, 18 % Jøder,
13,5 % Ruthenere og 2 % Tyskere. U., som
tidligere var befæstet, har en smuk Katedralkirke
(græsk-katolsk), er Sæde for Rutheniens
Guvernør og Centralforvaltning, har Garnison og et
Stats-Handelsakademi. Fabrikation af Møbler,
Kaffesurrogat, Eddike, Kemikalier.
<i>O. K.</i>
</chapter>

<chapter name="Užice">
<b>Užice</b> ['uзitse], <sp>Uschitze</sp>, <sp>Uschitza</sp>,
jugoslavisk By i Serbien, ligger 120 km SSV. f.
Belgrad i en romantisk skovklædt Kedeldal ved
Djetinja. 7000 Indb. U. har forfaldne
Fæstningsværker, der indtil 1862 holdtes besat af
Tyrkerne, og Byen driver en Del Klædeindustri. U. er
ved en Jernbane forbundet med Čačak.
<i>(H. P. S.). N. H. J.</i>
</chapter>

<chapter name="Uzifur">
<b>Uzifur,</b> se <sp>Usifur</sp>.
</chapter>

<chapter name="Uzundžovo">
<b>Uzundžovo</b> [uzundзåvå], <sp>Usundscha
Ova</sp>, By i Bulgarien, ligger 80 km ØSØ. f.
Philippopel, S. f. Maritsa og N. f. Højdedraget
U. O., der fra V. til Ø. strækker sig i en Bue
mellem Rhodope og Maritsa-Dalen. U., der har
c. 2000 Indbyggere, har store Markeder.
<i>(H. P. S.). N. H. J.</i>
</chapter>

<chapter name="Uzsokpasset">
<b>Uzsokpasset</b> ['uзok-] i Karpatherne mellem
Stryjdalen i Galizien og Ungdalen i Ungarn c.
870 m o. H., var under Verdenskrigen
