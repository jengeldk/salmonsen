Belastningen paa den rigtige Værdi, og Omformerne paa
Stationen standses automatisk, naar der ikke
mere er Brug for dem. Da hele Pasningen af
Stationen saavel som Siklingen af alle dens
enkelte Dele for Fejl og skadelig Opvarmning
skal ske automatisk, bliver Indretningen ret
kompliceret, og kostbar, men ikke desto
mindre opnaas der økonomisk Fordel ved disse
Stationer, idet man sparer
Betjeningsmandskabet. I Kbhvn findes en automatisk Understation
(paa Enghaveplads) forsynet med 2 Stk. 1000
kW. Etankeromformere. Fig. 1 viser i
Baggrunden Højspændingsrum og i Forgrunden
den automatiske Indretning for Igangsætning
af Omformerne; paa Fig. 2 ses disse i
Forgrunden og i Baggrunden Automaterne for
Jævnstrømsforsyningen og Spændingsreguleringen.

Den i Artiklen <sp>elektriske Maskiner</sp>
omtalte Kvægsølvensretter bestaar af en Glaskolbe,
hvori Lysbuen svinger imellem en af de 2
indsmeltede Anoder og den i Bunden anbragte
Kvægsølvskathode og kan taale en Belastning
pan 10 Ampèrer. Man bygger nu Glasensrettere
med indtil 6 Anoder til en Belastning paa 250
Ampèrer, Fig. 3. Til endnu større Belastninger
anvendes Ensrettere af Staal. En saadan er
vist paa Fig. 4 og 5 henholdsvis i Snit og i
Fotografi. Beholderen <i>B</i> er udført af Staal og
er omgivet af en vandkølet Støbejernskappe <i>K</i>.
I Bunden ligger i en Kvartsbeholder
Kvægsølvkathoden <i>Ka</i>. Anoderne <i>A</i> anbringes i et Antal
af 6 eller 12 og udføres af Staal omgivet med
isolerende Kvartshylstre. Oven paa Anoderne
findes Kølekapper <i>Kø</i>, som tjener til at
bortlede den overflødige Varme fra Anoderne.
Desuden findes der i Ensretteren forskellige
Hjælpeanoder til Indledning og Opretholdelse af
Lysbuen.

saadanne Ensrettere bygges nu til
Belastninger paa indtil 2000 Ampèrer og kan drives
med Jævnstrømsspændinger paa indtil 4000
Volt. De er i Besiddelse af god Virkningsgrad
og af en stor Overbelastningsevne, der gør dem
særligt anvendelige i Sporvejs- og Baneanlæg,
ligesom de bekvemt lader sig anvende i
Stedet for Omformere i de ovenfor beskrevne
automatiske Understationer.
<i>R. J. J.</i>
</chapter>

<chapter name="Understatssekretær">
<b>Understatssekretær</b> kaldes i England den
ved Siden af den egentlige Minister
(Statssekretær) staaende Medhjælper i Ledelsen af det
enkelte Ministerium, dels en fast (<sp>permanent</sp>),
nærmest svarende til vort »Direktør for
Ministeriet«, dels en »parlamentarisk«, som i den
politiske Forhandling kan tage Ordet paa
Ministerens Vegne, og som af gaar ved Ministerskifte. Da
en engelsk Minister kun kan give Møde i det Hus,
af hvilket han selv er Medlem, udtages U. som
oftest blandt Medlemmerne af det andet Hus.
I Frankrig og Italien har man fulgt det
engelske Forbillede, dels for at lette Ministrene det
parlamentariske Arbejde, dels for at uddanne
yngre Kræfter til mere fremragende Stillinger.
<i>(E. E.). K. B.</i>
</chapter>

<chapter name="Understemme">
<b>Understemme</b> kaldes, i Modsætning til
Overstemme og Mellemstemmer, den dybeste
Stemme, Bassen, i et flerstemmigt Musikstykke;
benyttes i øvrigt undertiden ogsaa om
Mellemstemmerne, med andre Ord om alle de andre
Stemmer end Overstemmen.
<i>(S. L.). W. B.</i>
</chapter>

<chapter name="Understyrmand">
<b>Understyrmand,</b> en lavere Charge i
Befalingspersonellet i et Handelsskib, en Art
Styrmandselev.
<i>C. B-h.</i>
</chapter>

<chapter name="Understøttelsesfondet for Blesserede og Faldnes Efterladte">
<b>Understøttelsesfondet</b> <sp>for Blesserede
og Faldnes Efterladte</sp> hedder i Norge
et ved frivillige Sammenskud oprettet Fond til
Fordel for de i Krigsaarene 1808 og 1809
Saarede og Faldnes Efterladte. Det bestyres af
Forsvarsdepartementet under Kontrol af en
Kommission. Formuen udgjorde 1926 4650875 Kr.
(»Norske Stiftelser«, Bind 2, S. 325 ff.).
<i>(K. F.). Wt. K.</i>
</chapter>

<chapter name="Understøttelsesforening, Kjøbenhavns">
<b>Understøttelsesforening, Kjøbenhavns,</b>
stiftet 1874 ved en Sammenslutning af lokale
kbhvn'ske Understøttelsesforeninger, er en
privat filantropisk Forening, der omspænder hele
Hovedstaden, og som fra sin første Dag under
vekslende Former har søgt at hjælpe værdige
trængende gennem frivillige Hjælpere og
frivillige Gaver i nøje Samarbejde med andre
offentlige og private filantropiske Faktorer. I
U.'s nuværende Grundregler er Formaalet for
Virksomheden at understøtte saadanne værdige
trængende, som ikke har Adgang til ad anden
Vej at erholde den fornødne Hjælp, og gennem
et omfattende Oplysningsarbejde at modarbejde
Tiggeri og Plattenslagere U. har delt
Hovedstaden i 20 Afdelinger, og hver af disse atter i
Kredse, som bestyres af Kredsbestyrere. Disse
har atter særlige Undersøgere til Hjælp. 1924
var der 88 Kredsbestyrere og 114 Undersøgere.
Hver Afdeling har sin Bestyrelse, og
Afdelingernes Formænd udgør sammen med
Foreningens Formand og 2 Næstformænd samt særlige
»tilkaldte« Foreningens Hovedbestyrelse, der er
Indehaver af den øverste Myndighed, afgør
dens almindelige Anliggender og leder dens
Pengevæsen. U.'s Formænd har været
Overpræsident <sp>V. Oldenburg</sp> (1874—77), General <sp>C.
Wolle</sp> (1877-83), Overpræsident <sp>Hilmar
Finsen</sp> (1883—85), Kammerherre <sp>C. St. A.
Bille</sp> (1885—86), Overretsprokurator <sp>T. F. W.
Steinthal</sp> (1886—88), Højesteretsassessor <sp>P.
C. Müller</sp> (1888—93), Nationalbankdirektør
<sp>R. Strøm</sp> (1893—1904), Overretssagfører <sp>Th.
Mørck</sp> (1904—06) og Oberst <sp>P. Fr. Rist</sp>
(1906—20). Nuværende Formand er Fabrikant
<sp>John Messerschmidt</sp>. I Aarenes Løb
har Foreningen ofte paataget sig særlige
Opgaver, navnlig virkede den som officiel
kommunal Hjælpekasse for Kbhvn fra 1904—21, og
under Verdenskrigen var U. og De
Samvirkende Menighedsplejer Hovedfaktorer i det
ekstraordinære Hjælpearbejde i Kbhvn, som
Krigen nødvendiggjorde. I øvrigt har U. altid
virket for at fremme en sagkyndig privat
Filantropi og Samarbejde mellem alle filantropiske
Faktorer i det frivillige Arbejde og inden for
Stat og Kommune, og en Række af
Hovedstadens og Landets betydeligste Filantroper har
arbejdet i U.'s Tjeneste. (<sp>Litt</sp>.: <sp>J. C.
Mogensen</sp>, »Den frie Fattigforsorg i Kbhvn og
Kbhvn's U.'s Historie« [1924]).
<i>A. Th. J.</i>
</chapter>

<chapter name="Understøttelsestropper">
<b>Understøttelsestropper,</b> se <sp>Soutiens</sp>.
</chapter>

<chapter name="Undersvovlsyre">
<b>Undersvovlsyre,</b> d. s. s.
<sp>Svovlundersyre</sp> eller <sp>Dithionsyre</sp> (s. d.).
</chapter>
