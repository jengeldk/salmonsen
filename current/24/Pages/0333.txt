Nr. 245 af 27. Maj 1908 og Lov Nr. 104 af 13.
Maj 1911, jfr. Lov Nr. 108 af 18. Apr. 1910).
<i>H. J.</i>
</chapter>

<chapter name="Urfa">
<b>Urfa,</b> <sp>Orfa</sp>, By i Tyrkiet, Hovedstad i
Vilajetet U., ligger NØ. f. Aleppo paa højre Bred af
Karatshai ved Foden af Top-Dagh-Højderne.
U., der angives at have 40000 Indb., er til Dels
anlagt terrasseformet og beherskes af et
Citadel, hvis Anlæggelse gaar tilbage til Kejser
Justinian. Byen omgives af mægtige Mure, der
ligeledes stammer fra den førislamitiske Tid, og
den har talrige Moskeer, blandt hvilke
fremhæves den som muhammedansk Valfartssted
berømte Abrahams-Moské, hvor Abraham's Ofring
siges at have fundet Sted. U. er en temmelig
vigtig Handelsby og driver desuden en Del
Væveri. Det herskende Sprog er Tyrkisk, men det
arabiske Sprogomraade begynder umiddelbart
S. f. Byen. Byen har betydelige franske og
amerikanske Missionsanstalter. U., der ogsaa
bærer Navnene <sp>Ruha</sp> og <sp>Urhoi</sp>, kaldtes af de
gamle Grækere <i>Kallirrhoe</i> og blev 216 e. Kr.
romersk Koloni. I Middelalderen hed den
<i>Edessa</i> og var paa Korstogenes Tid Hovedstad i
<sp>Riget Edessa</sp>, hvis franske Fyrster i øvrigt
sjælden residerede i Byen.
<i>(H. P. S.). M. V.</i>
</chapter>

<chapter name="Urfahr">
<b>Urfahr</b> ['u.rfa.r], By i Øvreøsterrig ved
venstre Bred af Donau lige over for Linz, med
hvilken den siden 1872 er forbunden med en
208 m lang Jernbro, har (1923) 15640
Indbyggere. Et biskoppeligt Gymnasium (<i>Collegium
petrinum</i>). Dyrkning af Grønsager,
Kvæghandel. U. har siden 1882 Stadsret. Distriktet U.
har (1923) 41417 Indbyggere.
<i>(Joh. F.). O. K.</i>
</chapter>

<chapter name="Urfaust">
<b>Urfaust</b> ['u.rfa^ust], Goethe's »Faust« i
Digtningens oprindelige Form, offentliggjort første
Gang af Erich Schmidt (Weimar 1887. 6.
Oplag 1905).
<i>C. B-s.</i>
</chapter>

<chapter name="Urfé">
<b>Urfé</b> [yr'fe], se <sp>d'Urfé</sp>.
</chapter>

<chapter name="Urfjederranke">
<b>Urfjederranke,</b> se <sp>Lianer</sp>.
</chapter>

<chapter name="Urformation">
<b>Urformation</b> ['u.r-] d. s. s. <sp>Urbjerg</sp>, se
<sp>arkæisk Gruppe</sp>.
</chapter>

<chapter name="Urfugle">
<b>Urfugle</b> (<sp>Tetrao</sp>) kaldes en Slægt af
polygame Hønsefugle med faa Arter hørende til
Gruppen <i>Tetraoninæ</i>, der kendes paa de
fjerklædte Fødder og den nøgne Plet omkring Øjet.
U. bebor særlig Naaleskovsbæltet i de kolde og
tempererede Egne. Det er anselige Fugle med
mørke Farver, forskellige hos Han og Hun,
hvorimod Sommer- og Vinterdragt er væsentlig
ens. Løbet er fjerklædt, derimod ikke Tæerne,
saaledes som hos de nærstaaende Ryper
(<i>Lagopus</i>). I Europa lever to Arter: <sp>Urfuglen</sp>
(Urhane, -høne, Aarhane, Aarkok, norsk:
Aarfugl eller Orre) (<i>Tetrao tetrix</i> L.) af Størrelse
som en tam Høne, er sort af Farve med blaalig
Metalglans, medens Underhaledækfjer og to
Baand tværs over Vingen er hvide;
ejendommelig er Halens Lyreform, der opstaar ved, at
nogle af de yderste Styrefjer er forlængede og
bøjede udad efter Kanten. Hunnen er noget
mindre, brunlig, paa Oversiden med mørkere,
paa Undersiden med lysere Tværpletter. U.
bebor en stor Del af Europa og Asien, i
Mellemeuropa særlig Bjergegne, i Nordeuropa ogsaa
flade Strækninger. I Norge yngler U. i den
største Del af Landets Skovegne, gaar paa Fjeldene
op i Birkebæltet; i Danmark yngler den i
Jyllands Hedeegne; medens den for en Del Aar
siden næsten var udryddet her, er den nu efter
en stærk Fredning tiltaget betydelig i Tal. Et
Par Steder paa Sjælland, hvor den kunstig var
indført (Tisvilde Hegn, Holmegaards Mose), er
den atter forsvundet. U. holder sig oftest i
Udkanten af Skove, helst saadanne, der er ret

<img>Fig. 1. Urhane (<i>Tetrao tetrix</i>), Han og Hun.</img>

<img>Fig. 2. Tjurer (<i>Tetrao urogallus</i>), Han og Hun.</img>
