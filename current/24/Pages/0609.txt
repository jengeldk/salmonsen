et vandigt. Men det var hermed givet, at det
ikke kunde være Spirochæte-Æggehvidestoffer,
der var virksomme (thi disse vil ikke opløses i
Alkohol). Kort efter viste sig yderligere, at
ogsaa alkoholisk Udtræk af Hjertemuskulatur af
Menneske (uanset om syfilitisk eller ikke),
Marsvin, Okse etc. var fortrinligt i Metoden som
Erstatning for det vandige Spirochæteudtræk.

W. R. maa saaledes betragtes som noget for
sig selv, og kan ikke siges at være blot et
Særtilfælde inden for Komplementbindingsmetoden.
Det har senere endog vist sig, at Ekstrakt eller
Suspension af <i>Spirochæte pallida</i> virker langt
svagere end de omtalte alkoholiske Ekstrakter
af lipoidholdige Organer som Hjerte og Lever.

W. R.'s Betydning er først og fremmest den
diagnostiske Paavisning af foreliggende
Infektion med Syfilis. Visse Indskrænkninger maa
dog gøres. Saaledes findes af og til + W. R.
ogsaa ved Tilstande, der intet har med Syfilis
at gøre (saaledes Spedalskhed,
Tropesygdommen Framboésia, enkelte Tilfælde af
Skarlagensfeber etc.). Som Regel kan man dog med
Sikkerhed udskille de nævnte Tilstande, og
Værdien af + W. R. bliver da et overmaade
vigtigt Symptom.

Manglende (»negativ«) Reaktion <sp>kan</sp> findes,
hvor Syfilis foreligger, nemlig i Sygdommens
første Periode, ofte endog i Perioden mellem
det specifikke Saars (Chanserens) Fremkomst og
Udbrudet af det saakaldte sekundære Udbrud
(Papler, Pletter etc.). Endvidere kan
Reaktionen være »negativ« som Følge af Behandling.
Men ofte er manglende (negativ) Reaktion blot
et forbigaaende Fænomen, og Patienten møder
paa ny hos Lægen baade med positiv Reaktion
og en eller anden af de talrige Manifestationer,
hvorunder Syfilis kan optræde.

Reaktionens Styrke kan ikke siges at staa i
Forhold til Infektionens Alvorlighed, men den
gradvise Svinden af Reaktionen giver et godt
Holdepunkt for, at en <sp>institueret</sp>
Behandling er virksom. W. R. er i nyere Tid søgt
erstattet — til Dels paa Grund af den noget
komplicerede Udførelse, der rummer talrige
Fejlkilder — af simplere, lettere udførlige Metoder
(navnlig forskellige Fældningsmetoder). Se i
øvrigt under <sp>Syfilis</sp> og
<sp>Komplementbinding</sp>.
<i>O. T.</i>
</chapter>

<chapter name="Vasseur, Léon">
<b>Vasseur</b> [va'sö.r], <sp>Léon</sp>, fransk Musiker
(1844—1917), blev 1870 Organist ved
Katedralen i Versailles, samt Orkesterchef i
Folies-Bergère og har skrevet, især for »Bouffes
Parisiens«, en Række Operetter, af hvilke navnlig
en af de tidligste, <i>La timbale d'argent</i>, gjorde
Lykke. V. har ogsaa komponeret en Del
Kirkemusik.
<i>W. B.</i>
</chapter>

<chapter name="Vass herred">
<b>Vass herred,</b> se <sp>Vats</sp>.
</chapter>

<chapter name="Vassijaure">
<b>Vassijaure</b> [-ja^u-]. 1) lille Sø i Lappland,
Sverige, Vest for Torne träsk. 2) Station paa
Jernbanen Kiruna—Riksgränsen. Her oprettedes
paa Forslag af Fr. Svenonius »V.'s
naturvetenskapliga station«, som 1905 begyndte med en
meteorologisk Station. Denne nedbrændte 1910.
1912 flyttedes den til Abisko (386 m over
Havet) ved Torne träsk og hedder nu »Abisko
naturvetenskapliga station«. 1919 deltes
Stationen i to Afdelinger, en geofysisk og en
geologisk-biologisk. Her findes opstillet flere
Seismografer.
<i>M. H-n.</i>
</chapter>

<chapter name="Vassilkov">
<b>Vassilkov,</b> d. s. s. <sp>Vasilkov</sp>.
</chapter>

<chapter name="Vassim">
<b>Vassim,</b> se <sp>Basim</sp>.
</chapter>

<chapter name="Wassulu">
<b>Wassulu,</b> Samory's (s. d.) Rige i det vestlige
Sudan.
</chapter>

<chapter name="Wassy sur Blaise">
<b>Wassy sur Blaise</b> [va'si-syr-blæ.z], By i
det nordlige Frankrig, Dept Haute-Marne, ved
Blaise (Biflod til Marne), NNV. f. Chaumont,
3700 Indbyggere. Jernværker, Højovne Kirke
fra 11.—16. Aarhundrede. 1562 myrdedes c. 60
Protestanter i W., og dette blev Signalet til de
blodige Religionskrige i Frankrig.
Arrondissementet W. (8 Kanton'er, 145 Kommuner) har
69500 Indbyggere.
<i>E. St.</i>
</chapter>

<chapter name="Vasto">
<b>Vasto,</b> <sp>Vasto d'Ammone</sp>, By i det
mellemste Italien, Provins Chieti, ligger 55 km
SØ. f. Chieti ved en Bugt fra Adriaterhavet
S. f. Punta della Penna. (1911) 14850
Indbyggere. Den ligger ved den østlige Længdebane
gennem Italien og driver Fiskeri og
Kystskibsfart. V., der i Oldtiden hed <sp>Histonium</sp>, led
1716 stor Skade ved et Jordskælv og ligeledes
1816 ved en Jordindstyrtning.
<i>(H. P. S.). C. A.</i>
</chapter>

<chapter name="Wa-Suaheli">
<b>Wa-Suaheli,</b> se <sp>Suaeli</sp>.
</chapter>

<chapter name="Vasu'er">
<b>Vasu'er</b> (»de straalende«) er i den indiske
Mytologi Betegnelse for en særlig Klasse af
Guder (jfr. <sp>Gana</sp>'er); som deres Fører nævnes i
Veda'erne Indra, senere Agni eller Vishnu, men
hverken deres Navne eller Antal angives
bestemt; i den senere Litteratur nævnes 8 V., der
sammen med <sp>Dyaus</sp> (Himmel) og <sp>Pr thivi</sp>
(Jord), samt 11 <sp>Rudra</sp>'er og 12 <sp>Aditya</sp>'er
udgør det ofte omtalte Antal af 33 Guder, men
Listen over deres Navne varierer en Del.
(<sp>Litt</sp>: <sp>J. Muir</sp>, <i>Original Sanskrit Texts</i>
[Bd V.]; <sp>V. Fausbøll</sp>, <i>Indian Mythology</i>
[1902]).
<i>D. A.</i>
</chapter>

<chapter name="Vat">
<b>Vat</b> kaldes sammenhængende flade Stykker
af ikke sammenspundne, men kun løst mellem
hverandre liggende Filtre af forskellige
Tekstilstoffer, saaledes at man dog, naar intet andet
tilføjes, med V. altid mener <sp>Bomuldsvat</sp>.
Dette fremstilles paa særlige Maskiner i mange
forskellige Kvaliteter og benyttes som
Mellemfor i Kaaber o. l., til Stopning af Sengetæpper
o. a. og bliver til dette Brug ofte bestrøget paa
den ene eller begge Sider med Lim e. l., der
tjener til at holde sammen paa Stykkerne. En
udstrakt Anvendelse finder ogsaa ulimet V.
under Navn af <sp>Sygevat</sp> eller
<sp>hygroskopisk Bomuld</sp>, der er fremstillet ved
Affedtning af Bomulden, saaledes at denne bliver
stærkt vandsugende, navnlig til Forbinding, ofte
efter at være <sp>steriliseret</sp>, sjældnere efter
at være imprægneret med forskellige
Desinfektionsmidler.
<i>K. M.</i>
</chapter>

<chapter name="Vat (Maaleenhed)">
<b>Vat</b> [fat] (<sp>Fad</sp>), nederlandsk Hulmaal =
1 hl; i De Forenede Stater for Kul = 1/4
Chaldron = 327,05 l; i England en Vægt af 3/10 t =
304,81 kg.
<i>(N. J. B.). H. J. N.</i>
</chapter>

<chapter name="Vata">
<b>Vata,</b> se <sp>Vayu</sp>.
</chapter>

<chapter name="Watelet, Louis Étienne">
<b>Watelet</b> [va'tlæ], <sp>Louis Étienne</sp>, fransk
Maler og Litograf, f. 1782 (1780) i Paris, d. 1866
smst. W. begyndte som Landskabsmaler i den
herskende Stil, han malede historiske
Landskaber med den gængse Staffage; snart gik han
dog over til at portrættere Naturen og malede
en Mængde dygtige, delvis naturalistiske
