1918 paa Betingelser, der bl. a. krævede den
tyske Sømagt underkastet de Allieredes og
Nordamerikas Kontrol, enten afvæbnet i
Basishavn eller udleveret og interneret i allierede
ell. neutrale Havne. Den 21. Novbr Kl. 9 Form.
mødtes den engelske og den Del af den tyske
Slagflaade, der skulde
interneres — ialt 70
Enheder — c. 40 Sømil Ø.
f. Firth of Forth. Den
tyske Flaade blev
modtaget af en engelsk
Krydsereskadre og ført ned
gennem to Kolonner,
dannet af Storflaadens Skibe,
hvorefter disse
kontramarcherede og fulgte den
tyske Flaade til Firth of
Forth. De tyske Skibe
spejlede under det gamle
tyske Orlogsflag, da
Englænderne havde nægtet
at anerkende det røde
Flag, ligesom de ikke
vilde konferere med Soldaterraadene. Efter
Ankringen blev Skibene overgivet og
Flagene nedhalet. Næste Dag afgik de tyske
Skibe under Eskorte til Scapa Flow, og
Besætningerne, med Undtagelse af det til Skibenes
Vedligeholdelse nødvendige Mandskab, blev
sendt hjem. Flaaden forblev under Kommando
af Admiral v. Reuter, der havde sit
Kommandotegn vajende i Slagskibet »Kaiser Friedrich der
Grosse«. Paa lignende Maade blev alle de tyske
Undervandsbaade, der kunde sejle, overleveret
og anbragt i Harwich. Der blev inden Aarets
Udgang afleveret 113 Undervandsbaade, af
hvilke 36 gik til de andre Allierede og til
Nordamerika.

Samme Dag, som Vaabenstilstanden skulde
udløbe — den 21. Juni 1919 — og afløses af
Fred, sænkede Admiral Reuter efter
forudgaaende Aftale med sine Chefer og Officerer den
tyske Flaade i Scapa Flow, medens største
Delen af Bevogtningsflaaden var til Søs i
Øvelsesøjemed. Admiral Reuter, der var uden
direkte Forbindelse med Tyskland, og kun
kendte til Forholdene gennem engelske Aviser, der
tilflød ham periodevis, vidste ikke, at
Vaabenstilstanden var forlænget til den 23., hvorfor han
mente sig berettiget til at sænke Flaaden paa
et Tidspunkt, hvor Krigstilstand atter var
indtraadt. De Allierede gjorde den tyske Stat
ansvarlig for Admiralens Handling og forlangte
yderligere udleveret 5 Krydsere, Flydedokker,
Bugserbaade og Muddermaskiner. De sænkede
Skibe er nu (1927) under Optagelse.

Østerrig-Ungarn maatte ved
Vaabenstilstanden Begyndelse udlevere 15 Undervandsbaade
samt 33 Enheder af alle Slags, hvoriblandt 3
Slagskibe.

<sp>Freden</sp> med Tyskland blev undertegnet i
Versailles den 24. Juni 1919. Ved denne blev
det bestemt, at Tysklands Flaade for
Fremtiden kun maatte bestaa af 6 mindre Slagskibe
(à 13000 t), 6 lette Krydsere, 12 Jagere og 12
Torpedobaade samt forskellige Specialskibe.
Det blev Tyskland forment at have
Undervandsbaade og dertil hørende Materiel.
Flaadens Personale maa ikke overstige 1500
Officerer og Dæksofficerer og 15000 Mand. Resten af
Flaaden blev ødelagt eller udleveret. Ved
Freden med Østerrig blev dette udelukket fra
Havet og Flaaden udleveret.

De forskellige krigsførende Flaaders Tab
under Krigen er samlet i nedenstaaende Tabel.
<table>
<td c>Skibstyper<td>Nordamerika<td>England<td>Frankrig<td>Italien<td>Japan<td>Allierede<br>tilsammen<td>Tyskland<td>Østerrig<td>Centralmagterne<br>tilsammen
<td>Slagskibe<td r>»<td r>13<td r>4<td r>3<td r>1<td r>21<td r>13<td r>4
<td>Slagkrydsere<td r>»<td r>3<td r>»<td r>»<td r>»<td r>3<td r>1<td r>»<td r>1
<td>Krydsere<td r>1<td r>25<td r>5<td r>2<td r>4<td r>37<td r>24<td r>2<td r>26
<td>Monitorer<td r>»<td r>6<td r>»<td r>»<td r>»<td r>6<td r>»<td r>8<td r>8
<td>Jagere<td r>2<td r>64<td r>14<td r>10<td r>3<td r>93<td r>45<td r>5<td r>50
<td>Torpedobaade<td r>»<td r>10<td r>8<td r>5<td r>1<td r>24<td r>62<td r>4<td r>66
<td>Undervandsbaade<td r>1<td r>50<td r>14<td r>8<td r>»<td r>73<td r>178<td r>8<td r>186
</table>

Af Personel havde den engelske Flaade et
Tab paa 39547 Mand (Døde, Saarede og
Fangne), den tyske paa 71659.

Under Krigen var de neutrale Magters
Søværn beskæftiget med Udførelsen af de Pligter,
Neutraliteten paalagde dem i Henhold til
Folkeret og Konventioner, samt med
Beskyttelsen af deres Søveje. Særlig i de omkring de
egentlige Søkrigsskuepladser liggende Lande
blev der lagt stærkt Beslag paa Flaadernes
Personel og Materiel, der maatte holdes helt
paa Krigsfod.

<img>Fig. 17. Tysk Slagskib under Sænkning i Scapa Flow.</img>

(<sp>Litt</sp>.: <sp>Dansk</sp>: <sp>Augsburg</sp>, »Slaget i
Nordsøen 31. Maj 1916« (»Tidsskrift for Søvæsen«
[Kbhvn 1920]); »Jagerkampene Natten efter
Slaget i Nordsøen den 31. Maj 1916«
(»Tidsskrift for Søvæsen« [Kbhvn 1925]);
<sp>Bangsbøll</sp>, »Undervandsbaadsvaabnet under
Verdenskrigen« (»Tidsskrift for Søvæsen« [Kbhvn
1921, 1922 og 1923]); <sp>C. Hammerich</sp> og <sp>S.
Jessen</sp>, »Den militære Situation ved Krigens
Udbrud« [Kbhvn 1919]; <sp>Jensen Tusch</sp> og
