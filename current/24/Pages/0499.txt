V. opfører i smaa, vegetationsfyldte Damme
sine ejendommelige, klokkeformede Boliger,
som, alt efter den Brug der skal gøres af dem,
har forskellig Form og Udseende. De to Køn
opfører hver sin Bolig. Den Form, der er mest
i Overensstemmelse med de Boliger, som
findes hos nærstaaende Slægter, er de saakaldte
Klokker, som V. skjuler sig i og søger hen til,
naar den ikke er paa Fangst eller paa anden
Vis beskæftiget. Disse Klokker anbringes ofte
i Hulheder af Træ eller Sten, i Sneglehuse,
men kan ogsaa, særlig hvor Overfladens
Vegetation er overmaade rig, anbringes i denne
støttet og delvis beklædt af Vegetationen. Alle
disse Klokker er altid meget nær Overfladen
og rager ofte op over denne, hvorfor de ogsaa
er blevne betegnede som Luftklokker; fælles for
dem alle er, at de er aabne forneden. I
Modsætning til disse staar de Klokker, hvori V.
skifter Hud, og hvori Overvintringen foregaar.
Disse Klokker ligger gerne dybere i Vandet og
er lukkede. Ofte anvendes ogsaa i begge
Tilfælde et Sneglehus, hvis Aabning i saa Fald
tilspindes. Ægkokon'erne aflægges vistnok
fortrinsvis i de saakaldte Luftklokker nær
Overfladen; i den nederste Del af disse tager
Ungerne Ophold efter Klækningen, indtil
Bagkroppens Haarbeklædning er vokset frem.
Ægkokon'er er i øvrigt ogsaa paaviste i Klokker af
Overvintringsklokkernes Type.

Forholdet ved Dannelsen af Klokken er
overalt i sine ledende Principper det samme. Dyret
spinder først en Del Alger sammen og stiger
fra disse ad Traade op til Overfladen; den
stikker da Bagkroppen kun ganske lidt op over
denne, idet bageste Benpar ligger krydset op
over Ryggen. Ved da pludselig med stor Kraft
at svømme nedad river den Luften med sig og
holder den fast med bageste Benpar.
Ankommen til Klokken giver den Slip paa Luftblæren,
der fastholdes af Spindet. Saaledes vedbliver
den, til Klokken er fyldt. Skal Dyret hente Luft
til Brug for sin egen Respiration, stikker det
Bagkroppen højt op af Vandet, gaar ganske
langsomt ned og betjener sig under Svømningen
af alle 4 Benpar. Kokon'erne dannes fortrinsvis
Foraar og Efteraar. Overvintringen foregaar
bl. a. i tomme Sneglehuse eller i
Overvintringsklokkerne, der om Vinteren med Vegetationen
synker til Bunds og i Foraarstiden atter gaar
til Vejrs.
<i>C. W-L.</i>

<img>Vandedderkop (<i>Argyroneta aquatica</i>) med Rede.</img>
</chapter>

<chapter name="Wandel, Carl Frederik">
<b>Wandel,</b> <sp>Carl Frederik</sp>, dansk Søofficer,
f. 15. Aug. 1843. Han blev Officer 1863,
Kommandør 1892, Kontreadmiral 1899 og
Viceadmiral 1905. Afsked 1911. 1864 gjorde han Tjeneste
i Skonnerten »Absalon« i Østersøeskadren,
1865—67 var han i fransk Orlogstjeneste og deltog
her i Ekspeditionen til Mexiko. 1876—78 Fører
af Postskibet til Island, 1880 deltog han i en
amerikansk Havundersøgelsesekspedition,
1881—86 Chef for Marineministeriets Sekretariat og
Kommandokontor, 1886—88 Leder af
Søopmaalingerne i danske Farvande, 1889—98 Direktør
for Søkort-Arkivet. W. var derhos jævnlig
udkommanderet som Chef, bl. a. 1884 og 1897 for
Panserskibet »Helgoland«, 1895 og 1896 for en
videnskabelig Ekspedition med »Ingolf« til
Grønland, 1898 for Fregatten »Fyn« til
Middelhavet, senere har han været Chef for Kbhvn's
flydende Defension og derefter gentagne Gange
Chef for Øvelseseskadrerne og 1905 for den
Eskadre, der førte Kong Haakon til Norge.
1901—08 Tilforordnet ved Forsvarskommissionen af
1901. 1890 ansattes han som Formand i
Kommissionen til Undersøgelse af danske Farvande;
s. A. blev han Medlem af og 1895 Formand i
Kommissionen til geologiske og geografiske
Undersøgelser i Grønland. Fra 1914—27 Præsident
i det kgl. geografiske Selskab, derefter
Ærespræsident. Ved flere Lejligheder er W. optraadt
som Forfatter af hydrografiske Arbejder; han
har endvidere skrevet: »Søkrigen i de danske og
norske Farvande 1807—14« (1915), »Danmark
og Barbareskerne 1746—1845« (1919), »Nogle
Livserindringer« (1923), »Dansk Handelsforsøg
paa Levanten i det attende Aarhundrede« (1927).
<i>(C. L. W.). C. B-h.</i>
</chapter>

<chapter name="Wandel, Sigurd">
<b>Wandel,</b> <sp>Sigurd</sp>, dansk Maler, f. i Kbhvn
22. Febr 1875. Elev af Akademiet 1892—95, af
Zahrtmann 1895—1904. Udstillede første Gang
1897. Maler Landskaber og Portrætter, navnlig
Interiører med Familiegrupper, ogsaa større
repræsentative Portrætgrupper, som f. Eks. af
Udstillingskomiteen (tilhører denne). Vandt
Aarsmedaillen 1908 for »Figurgruppe« og 1910 for
»Morgenmaaltid«, hvorved han blev Medlem af
Akademiets Plenarforsamling. 1908—19 Lærer
ved Akademiets Klasser for Kvinder, 1912
Medlem af Akademiraadet, 1908—17 af
Udstillingskomiteen. 1920 Professor ved Akademiet.
Arbejder af ham findes i Kunstmuseet,
Hirschsprung's og Johan Hansen's Museer samt i flere
Provinsmuseer.
<i>P. J.</i>
</chapter>

<chapter name="Wandel Hav">
<b>Wandel Hav,</b> c. 82° n. Br., Havet ud for
den nordøstligste Del af Grønland, fra hvilket
udgaar to af Grønlands største Fjorde, nemlig
Independence Fjord og Danmarks Fjord.
Navnet er givet af »Danmark-Ekspeditionen
1906—08« efter Viceadmiral C. F. Wandel.
<i>G. F. H.</i>
</chapter>

<chapter name="Vandelsattest">
<b>Vandelsattest,</b> Bevidnelse af, at en Person
har ført et pletfrit Levned, vil i mangfoldige
Tilfælde blive krævet baade af offentlige
Myndigheder og Private som Betingelse for
Opnaaelse af Stillinger, Legater eller andre
Begunstigelser. V. kan være af positivt Indhold
(Bevidnelse af, at den Paagældende har visse
Egenskaber) eller negativt (Bevidnelse af, at
der ikke er Attestanten noget ufordelagtigt
bekendt om den Paagældende). Attestanten kan
være en Privatperson eller offentlig
Tjenestemand (særlig Politifunktionærer). Om V.'s Form
