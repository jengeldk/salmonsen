Verhältnis zu Erasmus und dem Humanismus«
[Leipzig 1909]).
<i>E. G.</i>
</chapter>

<chapter name="Valdés Leal">
<b>Valdés Leal</b> [wal'dæs-læ'al], se <sp>Leal</sp>.
</chapter>

<chapter name="Va desier og Valdez, P.">
<b>Va desier</b> og <b>Valdez</b>, <sp>P.</sp>, se <sp>Valdensere</sp>.
</chapter>

<chapter name="Waldheim">
<b>Waldheim</b> ['valtha^im], By i Fristaten Sachsen,
Kreishauptmannschaft Leipzig, 48 km V. f.
Dresden, har (1925) 12395 Indb., Amtsret, Tugthus;
Fabrikation af Cigarer, Møbler, Butiksinventar,
Trikotage, Skotøj, livlig Kornhandel. I
Nærheden det gamle Slot Kriebstein.
<i>(Joh. F.). O. K.</i>
</chapter>

<chapter name="Waldheimia">
<b>Waldheimia</b> [-'ha'j-], se <sp>Armfødderne</sp>.
</chapter>

<chapter name="Valdhorn">
<b>Valdhorn,</b> d. s. s. <sp>Naturhorn</sp>,
<sp>Stophorn</sp> (fransk <i>Cor de chasse</i>), se <sp>Horn</sp>.

<img>Valdhorn</img>
</chapter>

<chapter name="Valdieri">
<b>Valdieri</b> [val'd<sub>i</sub>æri] (fransk <sp>Vaudier</sp>), By
i det nordvestlige Italien, Provins Cuneo, ligger
20 km SV. f. Cuneo 757 m over Havet paa en
Terrasse paa Sydsiden af Monte Boretto.
(1911) 3020 Indbyggere. V. har Marmorbrud, og
6 km fra Byen ligger 1346 m over Havet
V.-Badene med svovl- og magniumholdige
Mineralkilder, der allerede var kendte og udnyttede
af Romerne.
<i>(H. P. S.). C. A.</i>
</chapter>

<chapter name="Waldis, Burkart">
<b>Waldis</b> ['valdes], <sp>Burkart</sp>, tysk
Fabeldigter, f. omkring 1490 i Allendorf i Hessen, d.
i Abterode 1556. Han var først
Franciskanermunk, men gik over til Protestantismen og
bosatte sig i Riga. Han foretog senere lange
Rejser, deltog ung i Tidens politiske og religiøse
Stridigheder og kom i Fængsel. W.'s
Fastelavnsspil »De Parabell vom verlorn Szohn«
(1527) blev opført i Riga (udgivet paa ny af G.
Milchsack 1881), men det var især »Esopus.
Gantz New gemacht und in Reimen gefazst«
(Frankfurt 1548, udgivet paa ny af H. Kurz 1862
og af Jul. Pittmann 1882), der med sine Fabler
og Fortællinger, bearbejdede dels efter Æsop,
dels efter andre Forfattere, vakte
Opmærksomhed og ofte blev anvendt af senere
Fabeldigtere. Af hans andre Arbejder maa nævnes
Bearbejdelsen af Theuerdank, »Thaten des
streitbaren Theuerdank New zugericht« (1553), og
hans satiriske Digt »Herzog Heinrichs von
Braunschweig Klagelied« (udgivet paa ny af F.
Koldewey i »Hallesche Neudrucke« 1883). 1542
vendte W. tilbage til sin Hjemstavn Hessen og
blev Præst i Abterode. (<sp>Litt</sp>: <sp>G.
Milchsack</sp>, »B. W.« [1881]; <sp>E. Martens</sp>,
»Entstehungsgeschichte von B. W.'s Esop« [1907]).
<i>C. B-s.</i>
</chapter>

<chapter name="Valdivia">
<b>Valdivia</b> [wal-], Provins i det sydlige Chile,
strækker sig mellem Provinserne Cautin og
Llanquihue fra Stillehavskysten til
Hovedcordillerens Kam, og omfatter et Stykke af den
lavere Kystcordillere, inden for denne et Stykke af
den store chilenske Længdedal og neden for
denne Hovedcordillerens Vestskraaning, ved hvis
Fod der ligger flere store Søer. Prov. udmærker
sig ved sin milde Vinter og kølige Sommer.
Hovedstaden V. har 7,2° og 16,1° i
Middeltemperatur for Juli og Januar. Nedbøren er meget stor,
i Byen 266,7 cm aarlig, mest om Vinteren, men
ogsaa Sommeren er regnrig. V. er endnu rig
paa yppig, stedsegrøn Skov, men meget af
Landet er indtaget til Agerland. Paa Grund af
Sommerens Kølighed kan kun mellemeuropæiske
Frugttræer modnes, medens man i Haverne ser
træagtige Bregner og blomstrende Fuchsier.
Kvæget græsser i Skovene baade Sommer og
Vinter. Der produceres navnlig Tømmer og
Mejeriprodukter. Hovedstaden V. ligger ved den
sejlbare Rio Callecalle, 25 km oven for dens
Munding, og har (1920) 26854 Indb., Bryggerier,
Brænderier, Slagterier og Garverier. Større
Skibe maa ankre ved V.'s Udhavn, Puerto de
Corral, ved Rio Callecalles Munding. V.
grundlagdes 1551 af Pedro de Valdivia, ødelagdes af
Araukanerne 1559, genopbyggedes 1644.
<i>M. V.</i>
</chapter>

<chapter name="Valdivia">
<b>Valdivia</b> [wal-], de Underlædersorter, der
garves i Chile ved Hjælp af det her fremstillede
Garvemiddel <sp>Perseabark</sp>. V. benyttes i
stor Udstrækning i Skandinavien baade til
Bindsaaler og Saaler; det kendes let paa sin stærkt
rødbrune Farve.
<i>K. M.</i>
</chapter>

<chapter name="Waldkirch">
<b>Waldkirch</b> ['valtkerk], By i den tyske
Fristat Baden i Kredsen Freiburg, Hovedstad i
Amtsdistriktet W., 13 km NNØ. f. Freiburg ved
Elza, ved Foden af Kandel (1241 m), har (1925)
5245 Indbyggere, Amtsret, stor Opdragelses- og
Undervisningsanstalt, Industriskole, Bomulds-
og Silkeindustri, Fabrikation af Orgler, Sliberi
af Glas og Ædelstene. Paa Schlossberg Ruinen
Kastelburg.
<i>(Joh. F.). O. K.</i>
</chapter>

<chapter name="Waldkirch, Henrik">
<b>Waldkirch,</b> <sp>Henrik</sp>, Bogtrykker og
Forlagsboghandler i Kbhvn, d. i Kbhvn 1629,
indvandrede c. 1586 fra Tyskland, drev fra 1598
til sin Død selvstændigt Bogtrykkeri i Kbhvn
og var 1599—1623 Universitetsbogtrykker. Han
udfoldede en betydelig Virksomhed og udsendte
adskillige større Værker, bl. a. trykte og
forlagde han flere Bind af Huitfeldts
Danmarkskrønike. Typografisk set har han ikke haft
synderlig Betydning, men hans Forretning var
den største i sin Art her i Landet i det 17.
Aarh.'s Begyndelse.
<i>C. S. P.</i>
</chapter>

<chapter name="Waldmüller, Ferdinand Georg">
<b>Waldmüller</b> ['valtmøl<sub>ə</sub>r], <sp>Ferdinand
Georg</sp>, østerrigsk Maler, f. 1793 i Wien, d.
1865 smst, Elev af Maurer og Lampi. Han har
i en Række Genrebilleder med Lune skildret
østerrigsk Folkeliv og, lidt sødligt, Børnenes
Verden; hans ret faatallige Landskaber
(»Prater-Landskab« etc.) er fremragende,
naturfriske og sollysende Arbejder. W.'s hvasse
Angreb paa Wiens Akademiundervisning
berøvede ham (vel ogsaa i Forbindelse med hans
vel flotte Skalten med gamle Museumsbilleder
som Grundlag for hans Elevers Forsøg) hans
Lærerstilling, men gav i Virkeligheden Stødet
til dens Reformering, og 1864 blev han igen
Professor. W.'s store maleriske Evne og skarpe
levende Karakteristik (Portræt af Fyrst
Rasumoffsky, Beethoven o. m. a.) har særlig efter
hans Død og gennem nyere Tiders
Kunstforskning skaffet ham en Hædersplads i Østerrigs
Kunst; i sin Portrætkunst staar han i Gæld til
Englænderen Lawrence. I Wiens Hofmuseum
