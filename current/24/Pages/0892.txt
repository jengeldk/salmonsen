(eventuelt 35 % mod tidligere 150 % for Vine over
3 Kr.). Loven forlængedes til 31. Marts 1922
(L. 22. Decbr 1920).

<sp>Øl</sp>. Ølskatten udvidedes og forhøjedes ved
L. 13. Oktbr 1917, saaledes at Øl med over
2 1/4 Vægtprocent Alkohol beskattedes med 18
Kr. pr. hl mod tidligere 9 1/2 Kr. og det
tidligere skattefri Øl under denne Grænse med
5 Kr. 70 Øre pr. hl. Loven forlængedes
væsentligt uforandret ved flere Love til 31. Marts
1922. Ved L. 1. Apr. 1922 ændredes
Bestemmelsen om Skattelettelser, men Loven
fornyedes i øvrigt uforandret.

<sp>Tobak</sp>. Ved L. 13. Oktbr 1917 forhøjedes
Tobaksskatten midlertidigt med en Afgift paa
Omsætningen af Cigarer og Cigarillos mellem
Fabrikant eller Importør og Detailhandelen.
Afgiften stiger fra 10 % for Cigarer til en
Værdi af mellem 90 og 110 Kr. pro Mille til
33 1/2 % for Cigarer til over 200 Kr. pro Mille.
Samtidig forhøjedes Stempelafgiften af
Cigaretter (kun for de dyreste). Indførselstolden af
Tobak og Afgiften for Dyrkning af Tobak.
Loven indeholdt endvidere Bestemmelse om, at
Arbejdere, der blev ledige i Anledning af
Beskatningen, kunde faa Erstatning.

Ved L. 21. Decbr 1918 forhøjedes Satserne
yderligere (dog med en Nedsættelse for de
billigste Varer) og var nu 5 % for Cigarer til
75 Kr. og 50 % for Cigarer til over 200 Kr.
pr. 1000, ligesom de øvrige Afgifter forøgedes.
Ved L. 4. Oktbr 1919 og 22. Decbr 1920
forlængedes Loven til 31. Marts 1922. Ved L. 18.
Febr 1922 og 24. Apr. 1923 ændredes Satserne
i Enkeltheder.

Ved L. 12. Juni 1922 indførtes en Afgift til
Statskassen af <sp>Omsætningen i Kafeer,
Restaurationer, Hoteller</sp> m. v. paa
10 % af Omsætningens Beløb. Samtidig
indførtes en <sp>Omsætningsafgift af
Chokolade og Sukkervarer</sp> paa 25 %
af Varernes Værdi (en-gros-Prisen).

<sp>Børsskat</sp>. I Oktbr 1915 fremsattes
Forslag om en særlig Stempelafgift ved
Omsætning af offentlige Værdipapirer, idet den store
Børsomsætning frembød sig som et
velkomment og populært Skatteobjekt. Efter L. 20.
Decbr 1915 skal der ved Overdragelse af
Aktier og lignende offentlige Værdipapirer (ikke
Obligationer) betales en Stempelafgift paa 40 Øre
pr. 200 Kr. af de overdragne Papirers
samlede Værdi. Samtidig forhøjede denne Lov
den gældende Stempelafgift for Aktier og
Andelsbeviser (13. Maj 1911) fra 2/3 respektive
1/2 % til 1 %, Børsskattens Satser
forhøjedes ved L. 19. Aug. 1916 til 80 Øre pr.
200 Kr. Loven udløb 31. Marts 1917, indførtes
paa ny ved L. 26. Oktbr 1917. Ved L. 21. Decbr
1918 forhøjedes Satsen til 1 Kr; fra 1. Apr.
1922 gøres Afgiften fast, men nedsættes til
60 Øre pr. 200 Kr. Skatten indbragte i 1916:
14,1; 1917: 9,1; 1918: 31,4; 1919: 16,9; 1920: 5,1
og i 1921: 1,7 Mill. Kr.

Ved L. 13. Oktbr 1917 indførtes en <sp>Afgift
paa Salg af ædle Stene og
Smykker</sp>. Loven bortfaldt 31. Marts 1922.

Stempelafgiften af <sp>Spillekort</sp> forhøjedes
ved L. 25. Oktbr 1918 fra 25 Øre til 1 Kr pr.
Spil.

Ved L. 4. Oktbr 1919 paalagdes der
<sp>Lystfartøjer</sp> en Afgift paa fra 4 pCt. af
Værdien mellem 4000 Kr. og 10000 Kr. Loven
bortfaldt som finansielt betydningsløs den 31. Marts
1921.

<sp>Forlystelsesskatten</sp> i Henhold til L.
af 1911 fordobledes ved L. 4. Oktbr 1919, hvilke
Satser med enkelte Nedsættelser forlængedes
(L. 22. Decbr 1920). Ved L. 17. Marts 1922 om
Biografteatervæsenets Ordning indførtes en
aarlig Afgift af Teatrene.

Ved L. 22. Decbr 1920 udvidedes
Klasselotteriets Antal af Lodder fra 130000 til
160000 samtidig med, at Prisen og
Stempelafgiften forøgedes.

<sp>Motorafgift</sp>. Ved L. 20. Marts 1918, jfr.
L. 6. Maj 1921, sattes den aarlige Afgift af
Motorvogne til 10, 14 eller 18 Kr. pr. H. K. for
Vogne med indtil 6, 6—12 eller over 12 H. K.
Afgiften tilfaldt i det væsentlige Kommunerne.
Ved midlertidig L. 4. Oktbr 1919 paalagdes
en <sp>Særafgift til Staten af
Motorkøretøjer</sp> paa fra 200 Kr for Vogne med
under 8 H. K. til 1200 Kr for Vogne med over
28 H. K., for Lastvogne 100 Kr. og for
Motorcykler fra 50 til 300 Kr. Loven gjaldt til 31.
Marts 1921, men forlængedes ved L. 22.
December 1920 til 30. Juni 1921; en anden L. 4.
Oktbr 1919 forhøjede Tolden paa Motorvogne
fra 10 Øre pr. kg til 1 Kr. 65 Øre + 5 %
af Værdien.

<sp>Stempelloven af 1911</sp> ændredes
ved L. 25. Oktbr 1918 om Beregning af
Stempelafgift og Tinglysningsafgift ved
Overdragelse af fast Ejendom, og ved L. 1. Apr. 1922 om
Stempelafgift gennemførtes den længe udsatte
Revision af Stempelloven af 1911, Taksterne
forhøjedes f. Eks. for Stempling af Veksler,
Slutsedler og lignende til det dobbelte, for
Næringsbeviser med 50 % og for
Klasselotterisedler med 150 %.

L. 4. Oktbr 1919 ophævede Bestemmelsen
om, at de første 10 % af Værdistigningen var
fritaget for <sp>Jernbaneskyld</sp>.

Ved L. 25. Novbr 1921 om Ændring af
<sp>Toldsatserne</sp> for visse Luksusvarer indførtes
betydelige Forhøjelser for en hel Række
Varer med Luksuskarakter, særlig
Konfektionsvarer med Silke, Guld- og Sølvvarer, Pelsvarer
m. m. Samtidig ændredes Tolden for næsten
alle disse Varer fra Vægt til Værditold med
Satser fra 10—25 %. Loven forlængedes flere
Gange, ændredes noget ved L. 31. Maj 1922
og videreførtes ved Toldloven af 1924.

Ved L. 13. Oktbr 1917 forhøjedes
<sp>Statsbanernes Gods- og Persontakster</sp>
med c. 25 %, II. Kl.'s Billetpriser dog 30 %.
Ved L. 21. Decbr 1918, jfr. L. 4. Oktbr 1919,
foretoges en omfattende og betydelig Forøgelse
af Statsbanernes Takster.

Ved L. 19. Juni 1920 forhøjedes
Persontaksterne med 33 1/3 %, Godstaksterne med 50 %.
Ved L. 13. Marts 1922 blev Taksterne Genstand
for en gennemgribende Revision. Billetprisen
for III. Kl. nedsattes med 10—12 %, og Taksten
