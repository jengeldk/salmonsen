og karakterløse Fremstillinger i en teknisk
ulastelig Udførelse. Ogsaa religiøse Billeder har
han malet; i Kunstmuseet i Kbhvn er saaledes:
»Johannes Døber prædiker i en Skov« (1618).
<i>(A. R.). A. Hk.</i>
</chapter>

<chapter name="Uitlanders">
<b>Uitlanders</b> ['ö^ytland<sub>ə</sub>rs], Boernes Betegnelse
paa de Udlændinge (Englændere, Amerikanere
o. a.), der indvandrede i Transvaal, da man
fandt Guld, men som ikke havde Borgerret.
Det var U.'s Stridigheder med Boerregeringen,
der gav Anledning til den store sydafrikanske
Krig mellem England og Boerrepublikkerne.
<i>C. A.</i>
</chapter>

<chapter name="Uj">
<b>Uj,</b> <sp>Ui</sp>, Flod i dst østlige Rusland, udspringer
paa Østsiden af Ural i Baschkir Republikken og
strømmer Ø. paa. Dens nedre Løb danner
Sydgrænsen for Guvernementet Tscheljabinsk, indtil
den udmunder i venstre Bred af Tobol. U. er
411 km lang og løber for største Delen gennem
Steppe. Langs Floden ligger en af 8 Forter
bestaaende Fæstningsrække, den Ujskajiske Linie,
der er anlagt imod Kirgiserne.
<i>(H. P. S.). N. H. J.</i>
</chapter>

<chapter name="Ujaragsuit">
<b>Ujaragsuit,</b> Grønlands Vestkyst (64 3/4° Br.),
en lille Fjord i det indre af Godthaab Fjord.
Her er en Lakseelv, frodig Vegetation og
talrige Nordboruiner, deriblandt Distriktets bedst
bevarede Ruin, der er forsynet med
Skydeskaar, samt en Kirkeruin med
Kirkegaardsgærde. U. er identificeret som Nordboernes
Anavik. — Hans Egede besøgte 1723 denne
Fjord, hvor Grønlænderne fra hele Godthaabs
Egnen den Gang samlede den i rigelig Mængde
forekommende Vegsten (deraf Navnet U., der
betyder »de store Sten«), der forarbejdedes til
Lamper og Gryder, hvilke de tuskede bort til
Folk fra andre Egne af Landet, hvor der ikke
findes Vegsten.
<i>G. F. H.</i>
</chapter>

<chapter name="Ujejski, Kornel">
<b>Ujejski,</b> Kornel, polsk Digter, f. 1823, d.
1897. Efter Opstanden i 1863 maatte U. flygte
til Udlandet, men kom senere tilbage og
indvalgtes i 1876 i det østerrigske Herrehus.
Inspirationen til hans første Digtsamling <i>Skargi
Jeremiego</i> (Jeremias' Klagesange) (1847) er
hentet fra Bondeopstanden i 1846; senere udkom
bl. a. <i>Zwiędłe liście</i> (Vissent Løv), <i>Marathon</i>,
en antik poetisk Fortælling, og <i>Melodge Biblijne</i>
(Bibelske Melodier). U.'s samlede Digte
udgaves i Petrograd 1857 og i Leipzig 1866 (1894),
nogle Digte er oversat til Svensk i A. Jensen's
»Polska skalder«, I, 1896.
</chapter>

<chapter name="Ujiji">
<b>Ujiji</b> [u'dзi.dзi], <sp>Udschidschi</sp>,
<sp>Udjidji</sp>, Distrikt i britisk Tanganyika Territory i
Østafrika. Hovedbyen U., tidligere <sp>Kawele</sp>,
ligger paa den østlige Bred af Tanganjika-Søen
og er Centrum for Handelen paa Søen. Den,
eller rettere dens Naboby <sp>Kigoma</sp>, er
Endepunktet for Jernbanen fra Dar-es-Salaam.
Befolkningen (c. 14000) bestaar dels af Arabere,
dels af en Blanding af talrige Negerstammer.
I Begyndelsen af 19. Aarhundrede gjorde
Araberne fra Sansibar den til deres Hovedstation
i det Indre, og den var en vigtig Plads for
Handelen med Slaver og Elfenben, og Endepunktet
for den store Karavanroute fra Havet til Søen.
I Afrikas Opdagelseshistorie nævnes den
hyppig; her saa 1858 <sp>Burton</sp> og <sp>Speke</sp> som de
første Europæere for første Gang
Tanganjika-Søen, og her fandt <sp>Stanley</sp>'s berømte
Sammentræf med Liv ing Stone Sted i Novbr
1871.
<i>C. A.</i>
</chapter>

<chapter name="Ujpest">
<b>Ujpest</b> ['ujpæ∫t], tysk <sp>Neu-Pest</sp>, en af
Budapests nyeste Forstæder beliggende paa et
sandet Omraade N. f. Pest paa venstre
Donaubred. U., der blev grundlagt omkring 1860,
havde allerede 1881 12000 Indbyggere, og dette Tal
var 1920 steget til 56489. Byen er Vinterhavn
for Budapest og har mange industrielle
Virksomheder. Over Donau fører her den længste
ungarske Jernbanebro, der har en Længde af
670 m og som en Forlængelse har en kortere
(220 m lang) Bro over en Del af Vinterhavnen.
Over Broen gaar Jernbanen fra Budapest til
Esztergom (Gran).
<i>N. H. J.</i>
</chapter>

<chapter name="Ujvidék">
<b>Ujvidék</b> ['ujvide.k], se <sp>Novi Sad</sp>.
</chapter>

<chapter name="U-Jern">
<b>U-Jern,</b> se <sp>Profiljern</sp>.
</chapter>

<chapter name="Ukas">
<b>Ukas</b> [dansk alm. 'u-] har siden det 16. Aarh.s
Midte været den gængse Betegnelse i det russiske
Statssprog for de af Tsaren umiddelbart eller
dog efter hans udtrykkelige Befaling udstedte
Anordninger. — Stundom anvendtes dog ogsaa
Navnet om de fra Statssenatet udgaaende
Tilkendegivelser om de bestaaende Loves rette
Forstaaelse.
<i>(C. V. N.).</i>
</chapter>

<chapter name="ukendte Soldats Grav">
<b>ukendte Soldats Grav.</b> I England opstod
1920 den Tanke at sætte Verdenskrigens menige
Helte et Minde ved i Westminster-Abbediet Side
om Side med Nationens berømteste Mænd fra
Fortiden at begrave Liget af en britisk Soldat,
som det ikke var lykkedes at identificere ved
Gravlægningen paa en Soldaterkirkegaard.
Tanken bragtes til Udførelse, idet et saadant
uidentificeret Lig blev gravet op af en af de britiske
Soldaterkirkegaarde i Frankrig og 11. Novbr
ført til London, hvor Kisten under stor
Højtidelighed, med Kongen i Spidsen for Følget, blev
gravsat i Westminster-Abbediet. — Ved en 9.
Novbr udstedt Lov var det i Frankrig blevet
vedtaget at følge det engelske Eksempel. Paa 8
forskellige Steder af Fronten opgravedes et Lig
blandt Faldne, som saas at være Franskmænd,
men hvis Navne var ukendte. I Verdun
udvalgte en Soldat af 132. Regiment ved Nedlæggelse
af en Blomsterbuket en af de 8 Kister, som
derpaa Natten til den 11. Novbr førtes til Paris, hvor
altsaa Højtidelighederne kunde holdes samme
Dag som i London. Sammen med en Urne med
Gambetta's Hjerte bragtes Kisten i Procession
først til Panthéon, hvor Præsident Millerand
hyldede den ukendte Soldats Person, »den
navnløse og triumferende Repræsentant for
Poiluernes Heltedaad«, og derefter til Triumfbuen, ved
hvis Fod Kisten blev begravet, medens Urnen
førtes tilbage til Panthéon og fik sin varige Plads
her. — 4. Novbr 1921 begravede Italien sin
»ukendte Soldat« under Viktor Emanuel II's
Monument i Rom, 11. Novbr samme Aar U. S. A.
sin paa Nationalkirkegaarden i Arlington
Bugten ved Washington, Belgien 11. Novbr 1922 sin
ved Foden af »Forfatningssøjlen«, paa Place du
Congrès i Bryssel. Ogsaa Rumænien, Portugal
og Kanada har hver sin Grav for en »ukendt
Soldat«.
<i>H. J-n.</i>
</chapter>

<chapter name="Uker">
<b>Uker,</b> se <sp>Ucker</sp>.
</chapter>
