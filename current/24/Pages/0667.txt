Afhandlinger i det af ham redigerede »Historisk
tidskrift for Skåneland« (siden 1901), dertil ved
store Udgiverarbejder: »Lunds ärkestifts
urkundsbok«, Bd 3—5 (1900—21) og
<i>Diplomatarium civitalis Malmogiensis</i>, Bd 1 (1901—13),
dertil <i>Necrologium Lundense</i> (1922). W. har gjort
et dristigt Forsøg paa at anvende den
metodiske Kildekritik paa Nordens ældste Historie i
»Kritiska undersökningar i Nordens historia
omkring år 1000« (1911) og forsvaret sin
Fremgangsmaade i et Stridsskrift 1913. Senere har
han fremsat en ny Opfattelse af »Kung
Valdemars jordebok« (1916).
<i>Kr. E.</i>
</chapter>

<chapter name="Weibull, Martin Johan Julius">
<b>Weibull</b> ['væ^i-], <sp>Martin Johan Julius</sp>,
svensk Historiker, f. i Landskrona 24. Decbr
1835, d. i Lund 17. April 1902, blev 1862 knyttet
til Universitetet i Lund og virkede her som
Professor siden 1877. Hans særlige Felt var
Gustaf Adolf's og Christina's Tid; i
»Illustreradt Sveriges historia« har han skildret den
store Svenskekonge (1881), men han naaede
ikke til at fremstille hans Datters interessante
Skikkelse og eventyrlige Skæbne. Jævnsides
syslede W. indgaaende med de skaanske
Provinsers Historie og belyste dem i Tidsskrifter,
som begyndte 1869 med »Samlingar till Skånes
historia, fornkunskap och beskrifning« og siden
fortsattes under vekslende Navne, væsentligst
skrevne af W. selv. Denne følte sig netop som
Skaaning og derved nær knyttet til Danmark;
han var ivrig skandinavisk sindet og saa Skaane
som det naturlige Bindeled mellem de nordiske
Stater. Aandfuld og begejstret udøvede han
stor Indflydelse paa Studenterlivet i Lund, hvis
Universitets Jubilæum foranledigede hans
lærdeste Skrift: »Lunds universitets historia
1668—1868« (2 Bd, det sidste sammen med El.
Tegnér. 1868-76).
<i>Kr. E.</i>
</chapter>

<chapter name="Weibullsholm">
<b>Weibullsholm</b> [væ^i-], Forsøgsstation for
Frøavl og Planteforædling tæt Ø. f. Landskrona
i Skåne. 1870 begyndte Landmanden V. V. V.
Weibull at dyrke og sælge Roefrø, og senere
har Sønnerne udvidet og oparbejdet
Foretagendet til en stor Forretning, hvortil der er
knyttet videnskabeligt uddannede Ledere. Arealet
udgør 1823 ha, fordelt paa 6 Ejendomme,
hvoraf 3 ved Landskrona, de øvrige rundt om i
Skaane.
<i>M. H-n.</i>
</chapter>

<chapter name="Weichsel">
<b>Weichsel</b> ['va^iks<sub>ə</sub>l], polsk <sp>Wisla</sp>, lat.
<i>Vistula</i>, Polens Hovedflod, opstaar i den
sydvestligste Del af Polen i Wojewodiet Slask ved
Forening af Hvide, Lille og Sorte W., af hvilke
den første udspringer paa Magurka-Bjerget
(975 m o. H.), medens den sidste kommer fra
en Sump paa Beskid-Bjerget i en Højde af
1154 m. Fra Landsbyen Wisla strømmer
Floden mod NV. gennem en snæver Klippedal
indtil Byen Czarnawoda (Schwarzwasser), hvor
den forlader Bjerglandet, idet den samtidig
bøjer mod Ø. Med en Bredde af 80 m passerer
W. Byen Krakow og danner derefter, indtil
den optager Pilica i venstre Bred, Østgrænsen
af Wojewodiet Kielce, medens dens højre Bred
danner Grænsen af Wojewodierne Krakow,
Lvow og Lublin. Efter at den har optaget San
i højre Bred, bøjer den mod N. Ved Pulawy
forlader W. det sydpolske Plateau, men løber
lige til Optagelsen af den vestlige Biflod Pilica
gennem en c. 4 km bred Dal, der begrænses
af stejle, skovklædte Bakkesider, ind i
Wojewodiet Warszawa. W. er nu 250—450 m bred,
gennemstrømmer med temmelig lave Bredder,
der hyppig oversvømmes, en vidtstrakt Slette
og passerer Byerne Warszawa og Modlin
(Nowogeorgiewsk). W. optager lige over for
sidstnævnte By Bug, bøjer derefter mod V. og NV.
og faar atter en høj og stejl Nordbred. Idet
Floden 15 km SØ. f. Torun (Thorn) træder ind
i Wojewodiet Pomorze efter at have passeret
Plock og Wloclawek, har den en Bredde af
850 m. Neden for Torun bryder W. sig Vej
gennem det baltiske Søhøjdedrag og faar et
pludseligt Knæk mod N. Efter i Nærheden af
Byen Bydgoszcz (Bromberg) at have optaget
den N. fra kommende Biflod Brda (Brahe)
samt Bydgoszcz-Kanalen bøjer W. mod NØ.,
passerer Chelmno (Culm), Schwiecie (Schwetz)
og Gradziadz (Graudenz), paa hvilken
Strækning den ligeledes N. fra optager Czarna Woda
(Schwarzwasser). W. har gennem den
preussiske Landryg en dybt indskaaret, frugtbar Dal,
i hvilken den deler sig i flere Arme, der
omflyder Sandbanker og smukke, skovklædte Øer.
Ved Gniew (Mewe), hvor den ved
Middelvandstand er 620 m og ved Højvande 2260 m bred,
træder den med nordlig Retning ud af
Plateauet, og Weichsel-Lavningen, et frugtbart,
1980 km<sup>2</sup> stort Deltaland, begynder. Dette, der
mellem Danzig og Elbing er 53 km bredt,
beskyttes mod Flodens Oversvømmelser ved 8 m
høje Diger, der dog alligevel ikke sjældent
gennembrydes. W. gennemflyder dette Delta eller
»Werder« med to Hovedarme, W. og <sp>Nogat</sp>,
af hvilke den første danner Grænsen mellem
Polen og Fristaten Danzig fra Forgreningen og
til neden for Tczew (Dirschau), medens Nogat
paa hele sin Strækning danner Grænsen mellem
Danzig og den preussiske Provins Østpreussen.
Nogat var oprindelig ubetydelig, men ved
Uddybning og et stærkere Fald udvidedes den
saa meget, at den efterhaanden blev
vandrigere end W., og der opstod Stridigheder
mellem Byerne Danzig og Elbing, der ligger
i Nærheden af hver sin af Strømmene.
1845—57 tilstoppedes imidlertid Indløbet til Nogat,
og der dannedes 4 km nordligere en
Weichsel-Nogat-Kanal, gennem hvilken W.'s Vande nu
ledes til Nogat. Denne, der er 57 km lang,
har imidlertid tabt meget af sin tidligere
Vandmængde og er knap sejlbar i sin øvre Del; den
passerer Marienburg, staar gennem
Kraffohl-Kanalen i Forbindelse med Elbing-Floden og
udmunder i Frisches-Haff. W.'s Hovedstrøm
flyder mod N. forbi Tczew og afgiver mod Ø.
Elbinger-W., der ligeledes udmunder i
Frisches-Haff, men som ved normal Vandstand intet
Vand modtager fra Hovedstrømmen. Denne
vender sig derpaa mod V. og fortsatte tidligere
til Danzig, hvor den bøjede mod N. og
udmundede i Østersøen ved Neufahrwasser. Det
smalle Klitland mellem Floden og Havet blev
dog gennembrudt Natten mellem 1. og 2. Febr
1840, idet Floden dannede sig en ny Munding
ved Neufähr. Denne benyttes imidlertid ikke
af Skibsfarten, for hvilken det gamle Løb er
vedligeholdt. Fra 1895 føres W. direkte ud i
