i Tiden 1. Jan. 1925 til 31. Decbr 1926. Endelig
indførtes som Valutaydelse en
Omsætningsafgift af Motorkøretøjer ved en særlig Lov af
samme Dato.

Finansministeren fik samtidig Bemyndigelse
til at udstede Skatkammerbeviser for 3 eller 6
Maaneder, dog ikke ud over 50 Mill. Kr. (jfr.
Overenskomst mellem Staten og
Nationalbanken af 9. Jan. 1925 og Bek. 31. Jan. 1925). Ved
L. 15. Decbr 1925 ændredes 1924-Loven paa
adskillige Punkter, bl. a. fastsattes, at Kursen
paa Dollars ikke indtil 31. Decbr 1926 maatte
overstige 4,20 Kr.

Ved L. 27. Decbr 1926 traadte
Nationalbankens Forpligtelse til at indløse de af Banken
udstedte Sedler med Guld paa ny i Kraft fra
1. Jan. 1927, dog eventuelt efter
Handelsministerens Bestemmelse kun, naar Sedler
indleveredes i Poster paa 28000 Kr. eller Mangefold
deraf, hvilken Bestemmelse blev truffet ved
Bek. 1. Jan. 1927.

For <sp>Sparekassernes</sp> Vedkommende
erindres L. 2. Aug. 1914 om Begrænsning i
Udbetalingen af indestaaende Midler. L. 3.
Apr. 1916 bestemmer, at Sparekasserne ved
Afslutning af Regnskabet for Aaret 1915—16
skal optage deres Værdipapirer til de paa
Afslutningsdagen sidst noterede uofficielle
Køberkurser, dog for Obligationer efter en
Gennemsnitskurs for denne Dag og Køberkurserne for
de tilsvarende Dage i 1912, 1913 og 1914 samt
31. Juli 1914. Ved L. 31. Marts 1917, 20. Marts
1918 og 29. Marts 1920 fastsattes lignende
Principper for Regnskabsaarene 1916—17, 1917—18
og 1919—20. Sparekasseloven af 1880
revideredes gennemgribende ved L. 4. Oktbr 1919, jfr.
23. Decbr 1925, ved hvilken bl. a. vedrørende
Ovenstaaende bestemtes, at Obligationer i
Regnskaberne skulde optages til en
Gennemsnitskurs for de nærmest foregaaende Aar,
dog højst de nærmeste 9. De øvrige
Ændringer er ikke foranledigede af de overordentlige
Forhold.

Ved L. 20. Aug. 1914 om Adgang til
<sp>Betalingshenstand</sp> blev der givet Adgang
for Domstolene til at imødekomme Skyldnere,
der sagsøgtes for en før 1. Aug. 1914 stiftet
Gæld, en Henstand i det Omfang, hvori
Gælden anerkendtes ved at udsætte Sagens
Forfølgning — dog ikke ud over 3 Maaneder.
Loven forlængedes flere Gange til 15. Oktbr 1915.

Ved L. 23. Apr. 1915 om
Betalingshenstand med Pantegæld bestemmes, at
Gæld, sikret ved Pant i fast Ejendom, ikke
indtil 31. Decbr 1915 — uden i Tilfælde af
Misligholdelse — kan opsiges. Loven forlængedes
til 30. Novbr 1917, sidste Gang saaledes at
Gælden kunde kræves betalt med Iagttagelse
af visse Varsler. Bek. 2. Juni 1917.

Ved L. 19. Maj 1920 gives der
<sp>Kreditforeninger</sp> Tilladelse til at yde Laan uden
for Danmark, dog kun i Aaret 1920. Ved L.
25. Oktbr 1923 udstedtes Forbud for Tiden
indtil 1. Apr. 1925 mod Udførsel af
Kreditforeningsobligationer og dertil hørende Taloner
og Kuponer, for saa vidt de lyder paa baade
dansk og fremmed Mønt, et Forbud, der ved
L. 27. Marts 1925 forlængedes til 1. Jan. 1927.

<sp>De private Banker</sp>. Af
Lovbestemmelser om Bankvirksomhed skal nævnes Lov om
Banker af 11. Oktbr 1919, der bl. a. indfører
Tilsyn med Bankerne ved en Bankinspektør.
Lovens Bestemmelser er i øvrigt ikke
foranledigede ved de overordentlige Forhold.

Prisfaldet, der naaede Landet i Efteraaret
1920, ramte i høj Grad Forretningsbankerne,
idet saa at sige Erhvervslivets Tab
koncentreredes der. Nationalbanken fik ved kgl.
Resolution af 15. Juli 1921 Bemyndigelse til, for
at styrke sin Stilling, at udvide sin
Aktiekapital med 16 1/2 Mill. Kr., hvoraf Staten skulde
overtage 3 Mill. Kr. til Pari. Banken har dog
ikke benyttet Tilladelsen. Omkring Nytaar 1922
henstillede Nationalbanken til Landets
Aktieselskaber og Banker at styrke deres Reserver
ved den forestaaende Regnskabsafslutning.

I Slutningen af Januar 1922 maa Diskonto-
og Revisionsbanken søge Nationalbankens og
de øvrige Hovedbankers Støtte til en egentlig
Rekonstruktion. Forhandlingerne Søndag den
29. Januar førte til, at Bankens Aktiekapital
paa 48 Mill. Kr. blev nedskrevet med 4 Mill.
Kr., som Banken dels selv ejede, dels havde
belaant. Resten — de 44 Mill. Kr. — blev
nedskrevet med 50 % til 22 Mill. Kr., hvorefter
Nationalbanken overtog 14 Mill. Kr. i nye
Aktier. Hovedbankerne ydede dernæst et Laan
paa 20 Mill. Kr., at forrente med 1/2 % under
Diskonto og afdrage med 4 Mill. Kr. om Aaret.
Bankens Delcredere og Reservefond blev
nedskrevet fra 16,6 til 2 Mill. Kr., ligesom
Aarsoverskuddet fra 1921 gik med. Tabet udgjorde
47,69 Mill. Kr. Bankens Aktier udgik af
Noteringen og genoptoges først 11. Marts 1922.

Ugedagen efter Diskonto- og
Revisionsbankens Rekonstruktion overtog
Landmandsbanken Københavns private Laanebank. Bankens
Aktier sattes til Kurs 80, saaledes at 3000 Kr.
af Københavns private Laanebank udløstes
med 2000 Kr. i Landmandsbankaktier, der stod
i 120. Bankregnskaberne for 1921 blev
imødesete med stor Interesse — specielt
Oplysningen om Afskrivning paa Tab.
Landmandsbankens Afskrivning, 25,8 Mill. Kr., blev dog
anset for alt for lille i Betragtning af de Tab,
man vidste, Banken havde lidt alene paa
Ballin & Sønner og Transatlantisk Co.

Landmandsbankens Aktier, der ved Nytaar
1922 stod i 124, faldt efterhaanden og stod
den 8. Juli i 110, og da Bankinspektøren i
Juni—Juli 1922 foretog en Opgørelse af Bankens
Engagementer og derved konstaterede
betydelige Tab, frygtede Direktionen et <i>run</i> paa
Banken. Der optoges da Lørdag den 8. Juli
Forhandlinger imellem Finansministeren,
Handelsministeren, Nationalbanken og
Hovedbankerne, og Søndag Aften udsendtes Meddelelse
om den trufne Ordning. Herefter »var det
Landmandsbankens Hensigt ved Afslutningen
af indeværende Regnskabsaar ekstraordinært
at foretage Afskrivninger til et samlet Beløb
af 55 3/4 Mill. Kr., hvorved Bankens Reserver
m. v. nedbringes til godt 5 Mill. Kr.«.
Nationalbanken gav Tilsagn om i saa Fald at indskyde
en ny Reservekapital paa 30 Mill. Kr. Denne
Meddelelse — Erklæringen af 9. Juli — der
