<sp>Den 2. tyske Offensiv
(27. Maj—15. Juni)</sp>.

<sp>Den tyske Angrebsplan</sp>. Sidst i April
fik Kronprinsen af Tyskland Ordre til at
forberede en Offensiv, der skulde omfatte et
Angreb paa Fronten Vest for Reims, efterfulgt af
et senere Angreb mellem Oise og Montdidier.
Naar disse Angreb havde trukket de franske
Reserver bort fra Flandern, skulde Offensiven
her genoptages med Calais som endeligt Maal.
3 af Kronprinsens Armeer skulde tage Del i
Angrebet paa den fr. Front: I. og VII. skulde
angribe Fronten Vest for Reims, XVIII. Armé
Fronten mellem Oise og Montdidier.
Kronprinsen af Rayern skulde fremskynde sine
Angrebsforberedelser i Flandern. Den hele til Angrebet
paa den franske Front bestemte Styrke
udgjorde c. 60 Divisioner. Man var imidlertid nødt
til at udføre Angrebet i to Træk: først mellem
Reims og Oise, senere mellem Oise og
Montdidier; man havde ikke tilstrækkeligt Materiel
til at angribe paa een Gang over hele den
udstrakte Angrebsfront.

<sp>Situationen hos de Allierede før
Slaget</sp>. Fronten mellem Oise og Reims var
besat af 6. franske Armé. Forsvaret var svagt:
11 Divisioner i 1. Linie paa 90 km, 4 Divisioner
i 2. Linie ved eller i Nærheden af Aisne (af
disse 15 Divisioner var 4 engelske, som General
Pétain havde faaet sendt til Hjælp). Længere
tilbage stod 5 Divisioner, nemlig 3 ved
Compiègne, 1 S. f. Villers Cotterêts, 1 SV. f. Reims.
Skønt Foch var klar over den Risiko, han løb,
vilde han ikke tage sin Hjælp bort fra den
engelske Front, saa længe der ikke forelaa
bestemte Grunde derfor, og Ulykken var netop
den, at der ikke forelaa saadanne Grunde, idet
Tyskerne skjulte deres Angrebsforberedelser
saa godt, at Franskmændene først Dagen før,
Angrebet kom, blev klar over, hvad der forestod.

<sp>Slaget ved Chemin-des-Dames 27.
Maj</sp>. 27. Maj Kl. 1 Nat begyndte Tyskerne
deres Artilleriforberedelse, og Kl. 3,40 Form.
gik de frem til Angreb paa Fronten mellem
Brimont og Leuilly (60 km). Den stærke
Chemin-des-Dames Stilling faldt forholdsvis let,
idet det fransk-engelske Forsvar fuldstændig
lammedes ved den pludselige og voldsomme
Artilleribeskydning. Men heller ikke Aisne
kunde standse Tyskerne, idet 6. franske Armés Chef
rettede sine Anstrengelser paa at forsvare
Chemin-des-Dames Stillingen, og da dette
mislykkedes, faldt ogsaa Forsvaret ved Aisne
sammen. Allerede den 27. Aften naaede Tyskerne
Vesle, og den 28. gik de over Vesle paa mere
end 30 km's Front og satte sig fast paa
Højderne S. f. dette Vandløb. Angrebsmaalet var nu
for saa vidt naaet, men Natten mellem den 28.
og 29. Maj gav den tyske Hærledelse Ordre til,
at Angrebsbevægelsen skulde fortsættes, dels fra
Soissons mod SV., dels fra Vesle mod S. for at
naa Marne, vinde et solidt Brohoved S. f. denne
Flod og afbryde Jernbanen Paris—Nancy.
Samtidig hermed skulde man ogsaa søge at udvide
Indbrudsstedet saavel mod Ø. i Retning af
Reims som mod V. mellem Ailette og Aisne.
Disse Angreb lykkedes vel kun til Dels, men
Tyskerne naaede dog frem til Marne; derimod
kom de ikke væsentlig frem over Aisnefloden
V. f. Soissons, og foran Reims stod
Franskmændene urokkelig fast. — <sp>Paa fransk Side</sp>
havde der i Begyndelsen af Slaget hersket en
ikke ringe Forvirring. De først indtræffende
Reserver blev sat hovedkulds ind og fejet bort
af den fremstormende Angrebsmasse. Den 28.
Maj greb General Pétain imidlertid personlig
ind, og der kom nu Plan i Forsvaret.
Bestræbelserne gik ud paa at hindre Tyskerne i at
udvide Brechen. Den 31. Maj kulminerede Krisen;
det var da lykkedes at standse Tyskerne, men
Pétain's Reserver var saa godt som udtømte;
han raadede paa dette Tidspunkt kun over en
eneste Division til at møde et eventuelt Angreb
N. f. Oise.

<img>Skitse 27. Den tyske Offensiv mod Chemin des
Dames i Maj 1918.</img>

<sp>Slaget ved Montdidier-Noyon</sp>. Til
Held for Franskmændene var XVIII tyske Armé
(v. Hutier) foreløbig ude af Stand til at angribe,
idet den først maatte forstærkes med Artilleri
fra I Armé. For at fremskynde Angrebet
foretog Hutier nu sine Forberedelser i saa stor
Hast, at det var let at erkende dem.
Franskmændene fik Tid til at træffe Foranstaltninger
til at møde Angrebet. — For Tyskerne vilde et
Fremstød fra Rummet Montdidier-Noyon kunne
medføre store Fordele, idet det vilde kunne tage
Skovterrainet om Villers-Cotterêts i Ryggen og
skaffe Luft for de i »Lommen« mellem dette
Terrain og Reims staaende Tropper. Hutier's
Angreb mislykkedes imidlertid. Da han den 9.
Juni stødte frem paa 35 km's Front paa begge
Sider af Vejen fra Roye til Estrées-Saint Denis
med 13 Divisioner i 1. Linie, mødte han et fuldt
forberedt Forsvar. Han brød dog gennem de
forreste franske Stillinger, og hans Centrum

<img>Skitse 28. Den tyske Offensiv ved Noyon
9. Juni 1918.</img>
