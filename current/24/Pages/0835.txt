sig ved Ramadi ved Eufrat 100 km Vest for
Bagdad, til at strække Vaaben (28. Septbr).

<sp>Palæstina</sp>. I Sommeren 1916 var Emiren
af Mekka faldet fra Tyrkiet og havde sluttet
sig til Englænderne. Disse havde bygget en
Jernbane fra Kantara ved Suez-Kanalen langs
Middelhavets Kyst til Rafa ved Palæstinas
Grænse, og efter ogsaa paa anden Maade at
have forberedt deres Felttog ind i det hellige
Land rykkede de med en Hær paa 3
Infanteridivisioner og 2 beredne Divisioner under
General Murray i Slutningen af Marts 1917 frem
mod Gaza, der var besat af 4. tyrkiske Armé
under Djemal Pasha. To Gange angreb
Englænderne de tyrkiske Stillinger ved Gaza, først
den 25. Marts, senere, efter at have faaet
Forstærkning af 1. Infanteridivision, den 17.—19.
April, men begge Angreb afsloges, og der
indtraadte nu en langvarig Stillingskrig, medens
begge Parter forberedte sig til nye Kampe.
Paa engelsk Side blev General Murray afløst af
General Allenby, og Hæren bragtes op til 7
Infanteridivisioner og 3 beredne Divisioner, i
alt c. 160000 Kombattanter; 26000 Kameler
anvendtes til Transport af Vand, Levnedsmidler
og Ammunition, særlig til Hærens højre Fløj,
der stod længst fra Jernbanen. Djemal
Pasha's Hær forstærkedes til c. 9
Infanteridivisioner og 1 Kavaleridivision (i alt c. 80000
Mand). Den 31. Oktbr begyndte Allenby et nyt
Angreb og erobrede Bersheba paa den tyrkiske
Stillings venstre Fløj, og den 6. Novbr angreb
han og gennembrød det tyrkiske Centrum ved
Scheria. Tyrkerne maatte nu rømme hele
Gaza-Stillingen og gaa tilbage til nye Stillinger i
en Linie fra Kysten over Beit Jibrin til
Hebron, idet de saaledes søgte at dække
Jerusalem og Jernbanen til Jaffa. Djemal Pasha
blev afsat, og Falkenhayn blev tilkaldt for at
redde Situationen, men han kom for sent til
at kunne udrette noget. Allenby fortsatte
Fremrykningen og lagde nu Hovedvægten paa sin
venstre Fløj, gennembrød den tyrkiske
Stilling (13. Novbr) og erobrede Jaffa (16. Novbr).
Kampfronten havde nu faaet Hovedretning fra
SØ. til NV., idet Allenby tog
Hovedfremrykningsretning mod NØ., Vest om Jerusalem,
medens en mindre Del af hans Styrke rykkede
frem over Hebron og nærmede sig til Staden
fra Syd. Efter 3 Ugers heftige, uafbrudte
Kampe i det bjergrige Terrain havde Englænderne
(den 9. Decbr) afskaaret Forbindelsen mellem
Jerusalem og Damaskus og stod da kun 3 km
Vest for Jerusalem, medens den over Hebron
kommende Styrke (den 7. Decbr) havde besat
Betlehem og stod umiddelbart S. f. Jerusalem.
Den 9. Decbr kapitulerede Jerusalem, og den
11. Decbr holdt Allenby sit Indtog i den
hellige Stad.

Jerusalems og Bagdads Fald var alvorlige
Slag for Tyrkiet, hvis Prestige blandt Asiens
Muhammedanere nu havde lidt et alvorligt
Knæk. Tyrkiet forsøgte at tilbageerobre
Jerusalem efter at have trukket Forstærkninger til
sig, men alle deres Angreb (26.-27. Decbr)
mislykkedes.

<img>Skitse 24. Operationerne i Palæstina 1917.</img>
</chapter>

<chapter name="Verdenskrigen (1918.)">
<b>1918.</b>
<sp>Freden i Brest-Litovsk</sp>.

Fredsforhandlingerne i Brest-Litovsk gik for
sig under stærke Brydninger. De tyske
Forhandlere — v. Kühlmann og General Hoffmann
— mødte frem med haarde Fredsbetingelser;
den østerrigske Udsending, Grev Czernin,
ønskede derimod fremfor alt at faa en Ende
paa hele Krigen og var rede til store
Indrømmelser for at opnaa en almindelig
Vaabenstilstand; og endelig skulde de russiske
Repræsentanter — Trotzki m. fl. — arbejde for en
Verdensfred — i kommunistisk Aand — uden
Erobringer og Skadeserstatninger paa
Grundlag af Folkenes Ret til selv at bestemme deres
Skæbne. I Decbr 1917 havde Czernin gjort et
Forsøg paa at faa Ententemagterne til at
deltage i Forhandlinger om Fred, men havde mødt
Afslag, og dette Forsøg havde derfor kun den
Virkning at give Bolschevikerne Vind i
Sejlene, og desuden skabte det en alvorlig
Konflikt mellem den tyske Rigskansler, som havde
billiget Forsøget, og den øverste tyske
Hærledelse, som havde forudset, at det vilde
mislykkes, og forlangte en energisk Politik, der
bl. a. stillede Bolschevikerne over for et
Ultimatum. Begivenhederne kom her Hærledelsen
til Hjælp, idet Ukraine skilte sig ud fra
Bolschevikerne, sendte en Deputation til
Brest-Litovsk og den 9. Febr sluttede Separatfred
med Centralmagterne. Disses Forhandlere brød
nu med Trotzki, og den 18. Febr genoptoges
Fjendtlighederne paa den russiske Front.
Allerede den næste Dag erklærede Lenin sig
imidlertid rede til at give efter. Den 28. Febr
genoptoges Forhandlingerne, og den 3. Marts
sluttedes Freden i Brest-Litovsk paa de haarde
Betingelser, der var stillet af de tyske
Forhandlere. — De tysk-østerrigske Tropper
havde imidlertid allerede sat sig i Bevægelse; i
Begyndelsen af Marts rykkede de ind i Kiev
og Odessa; de endelige Maal for deres
