Ved Korntællingen i Febr 1915 viste
Beholdningerne saavel af Brødkorn som af
Foderstoffer sig at være tilstrækkelige til ind i det
nye Høstaar, hvorfor der ogsaa indtraadte et
vist Fald i Prisen.

Bek. 11. Febr 1915 indførte Statskontrol med
ny indkøbte Partier af Byg, Majs og
Bomuldsfrøkager, og fra 16. Febr paabegyndtes en
Ombytning af Rug med Majs, særlig i
Vestjylland. Bek. 8. Marts paabød, at Rug ikke
maa sigtes finere end, at 100 kg giver mindst
64 kg Mel til Brød, og Hvede ikke finere end
100 kg til 68. Ved Bek. 15. Marts udbød Staten
af sit amerikanske Hvedemel paa 200000
Sække de 60000 Sække à 34 Kr., og den 31. Marts
udvidedes Fodringsforbudet til at omfatte grøn
Rug, og fra 8. Maj ogsaa grøn Hvede. Ifølge
Bek. 9. Apr. 1915 fastsattes, at Rugbrødsbagere
paa Sjælland kan faa Rug fra Statens Lagre
til 23 1/2 Kr., og fra April realiserer Staten sine
Beholdninger af Brødkorn. Fra 29. Apr.
forøges Maksimalprisen paa Rug med indtil 1 Kr.
i Tilfælde af Ovntørring.

I Juni 1915 begyndtes nu Overvejelserne
angaaende det nye Høstaar, gaaende ud fra, at
Brødkornsforbruget først maatte sikres,
Foderkornet kom i anden Række. Foreløbig (15. Juli)
bestemtes, at intet dansk Korn maatte
unddrages det indenlandske Forbrug ved
Oplagring for privat Regning, at Udførselsforbudene
vilde blive opretholdt, og 7. Aug., jfr. 11. Aug.,
at Maksimalprisen for indenlandsk Rug og
Hvede for 1914 ogsaa indtil videre skulde gælde
for Høsten af 1915 — dog bestemtes den 4.
Aug., at Saasæd maatte betales højere. Det
skal nævnes, at der i Slutningen af Oktbr
paabegyndtes en Indsamling af <sp>Bog</sp>, ligesom
Olden erklæredes for Foderstof og derfor ikke
maatte udføres.

Efter indgaaende Overvejelser foretog
Prisreguleringskommissionen sin Indstilling til
Ministeriet den 15. Oktbr 1915 vedrørende
<sp>Kornplanen for 1915—16</sp>. Herefter
skulde det til Befolkningens Forsyning
nødvendige Kvantum Rug og Hvede paalignes
Landbruget (Fodringsforbudet blev gentaget
ved Bek. 27. Novbr 1915, jfr. Plakat 6. Decbr
1915 og 10. Apr. 1916). Der paalignedes hvert
Amt at skaffe en vis Mængde Korn, Amtet
fordelte denne Mængde paa de enkelte
Kommuner, der atter fordelte Kornet paa de enkelte
Landbrugere, medens Fodringsforbudet
lempedes. Maksimalprisen fastsattes ved Bek. 19.
Oktbr til 18 1/2 Kr. for Rug og 19 Kr. for
Hvede mod de gældende Priser, henholdsvis 19 1/2
og 21 1/2 Kr. I Forbindelse hermed sattes
Maksimalprisen paa Mel ved Bek. 30. Decbr 1915
til 21 Kr. for groft Rugmel og 26 Kr. for
Hvedemel — danske Varer. Endvidere var det
Forudsætningen, at Staten skulde købe 15000
t. fremmed Rug og 10000 t fremmed Hvede.

Byg og Kartofler maatte nu anvendes til
teknisk Brug, naar de paagældende Virksomheder
sikrede Import af tilsvarende Kvanta
Foderkorn, ligesom der udførtes 5000 t Kartofler til
Norge imod Varer (Norgessalpeter, Sild m. v.).
Ligesom i 1914 indkaldte Regeringen
Kontrakter afsluttede om Levering af udenlandsk Byg,
Majs og Bomuldsfrøkager (Bek. 21. Decbr
1915). Ved Bek. 19. Febr 1916 sattes
Majsprisen til 21 1/2 Kr., og efter Forhandlinger med
Majsimportører sattes Prisen ved Bek. 16.
Marts til 21 1/2 Kr. for Levering i Marts, 22 1/4
Kr. for Levering i April og til 23 Kr. for
Levering i Maj—Aug. Til Dækning af Statens
Udgifter kunde anvendes 1 Mill. Kr. af
Skibsfartens Bidrag ifølge L. 12. Maj 1916.

<sp>Høsten 1916</sp>. Henimod Slutningen af
Høstaaret 1915—16 var Beholdningen af
Brødkorn ved at slippe op mange Steder, og fra
24. Juni 1916 meddeltes, at Staten vilde
forsyne Bagerne med amerikansk Rug fra sine
Lagre til 21 Kr. pr. 100 kg. Samtidig
paabegyndtes Forhandlingerne om Kornplanen for
næste Aar, idet foreløbig bestemtes, at Saasæd
maatte sælges over Maksimalprisen. Ved 3 Bek.
17. Aug. 1916 bestemtes Maksimalpris for dansk
Rug til 18 1/2 Kr. og for groft Rugmel til 21
Kr. pr. 100 kg, og samtidig forbødes Fodring
med Rug eller Hvede ud over 10 % af Høsten
1916 paa hver Ejendom. Ifølge Cirkulære 17.
Aug. 1916 ydedes en Godtgørelse paa 3 Kr. pr.
100 kg Rug, der solgtes til Møller, Bagere eller
Købmænd m. v. for at anvendes som
Brødkorn, en Godtgørelse, der forøgedes med 1 Kr.
for Levering inden 15. Oktbr. Tilskuddet
forlængedes, jfr. Cirkulære af 9. Septbr, 23.
Novbr, 16. Decbr 1916 og 26. Febr 1917, og
ved Bek. 21. Aug. 1916 sattes Maksimalpris paa
dansk Hvede til 21 Kr. og Hvedemel til 28
Kr. pr. 100 kg. og Bek. 31. Aug. 1916 satte
Maksimalpris paa Majs til, som tidligere, 23 1/2
Kr. pr. 100 kg (efter Overenskomst 16. Marts
1916 var der nedsat et Majsnævn). Medens
saaledes Rugdyrkerne fik 21 1/2 Kr. for Rug og
21 Kr. for Hvede, men maatte give 23 1/2 Kr.
for Majs, opstod et »Tab«, der udlignedes ved
at yde Svineproducenter 10 Øre pr. kg. for de
første 5000 Svin, der ugentlig afgaves til
Hjemmeforbrug, samt 14 Øre pr. kg for det
overskydende Antal.

Høsten i 1916 havde været vanskelig paa
Grund af Regn (angaaende
Tørringsomkostninger for Rug Bek. 19. Oktbr 1916) og
tilmed, ligesom Høsten af 1915, en Del under
Middel, især for Rugens Vedkommende,
hvorfor der nu blev foretaget Forsøg med
Brødbagning af spiret Rug og Hvede. Da
Bygarealerne var blevet udvidet paa
Rugarealernes Bekostning, opfordredes Landmændene til
at forøge Brødkornsarealerne, ligesom Forsøg
med Byg som Brødkorn blev foretaget.

Situationen var derfor ret ugunstig, saa
meget mere som Amerikas Høst var lidet
lovende. Staten fortsatte derfor sit Opkøb af
fremmed Korn. Ved Bek. 2. Novbr, jfr. 22. Novbr
1916 udstedtes absolut Forbud mod Opfodring
af Rug og Hvede, og Retten til at give
Tilladelse til at anvende ringe eller skadelidt Korn
til Fodring henlagdes en Tid; til Amterne,
ligesom Kontrollen skærpedes.

Imidlertid søgte man at udnytte Kornet saa
meget som muligt, hvorfor Fremstilling af
helsigtet Rugmel blev forbudt (23. Novbr 1916),
og halvsigtet maatte ikke give under 80 kg
Mel pr. 100 kg Rug. og der skulde iblandes
