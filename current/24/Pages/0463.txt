og fortsatte sine Studier i Berlin, Paris og
Heidelberg, hvor han erhvervede sig Doktorgraden.
Senere levede han i mange Aar i Rusland og
udgav Russia (2 Bd, 1877), en Bog, der vidner
om et indgaaende Kendskab til det store Rige
og er udkommet i mange Oplag (foreligger i
svensk Oversættelse). Han var 1884—89
Privatsekretær hos Vicekongen af Indien, 1891—97
udenrigspolitisk Redaktør for <i>Times</i>, redigerede
det udgivne Supplement til 10. Oplag af
<i>Encyclopaedia Britannica</i>. 1887 blev han adlet som
Knight. Foruden det ovennævnte Værk har han
bl. a. udgivet: <i>Egypt and the Egyptian Question</i>
(1883), og <i>Overland from India</i> (1889).
<i>(T. L.). H. J-n.</i>
</chapter>

<chapter name="Wallace, Lewis">
<b>Wallace</b> ['wå£<sub>i</sub>s], <sp>Lewis</sp>, amerikansk
Romanforfatter, f. 10. Apr. 1827, d. 1905. Han
studerede Jura, deltog i den mexikanske Krig og
senere i Borgerkrigen, under hvilken han blev
udnævnt til General. 1878—81 var han Guvernør
i Utah og derefter U. S. A.'s Gesandt i Tyrkiet.
Senere levede han i Amerika. Af hans Værker
kan nævnes Romanerne: <i>The Fair god, a Tale
of the Conquest of Mexico</i> (1873), <i>Ben Hur, a
Tale of the Christ</i> (1880), der gjorde uhyre
Lykke, straks blev solgt i en halv Million
Eksemplarer og oversat paa en Mængde Sprog,
ogsaa paa Dansk. Desuden har han skrevet <i>Life
of Benjamin Harrison</i> (1888).
<i>(T. L.). I. O.</i>
</chapter>

<chapter name="Wallace, Richard">
<b>Wallace</b> ['wå£<sub>i</sub>s], <sp>Richard</sp>, se <sp>Wallace
collection</sp>.
</chapter>

<chapter name="Wallace, William">
<b>Wallace</b> ['wå£<sub>i</sub>s], <sp>William</sp>, Sir, skotsk
Frihedshelt, f. c. 1270 af en indvandret
wallisisk Slægt (deraf Navnet) og sandsynligvis paa
Slægtsgodset Ellerslie i Renfrewshire, henrettet
23. Aug. 1305. Ifølge den skotske Skjald Blind
Harry's fra sidste Halvdel af 14. Aarh.
stammende versificerede og romantiske Beskrivelse
af hans Levned blev han erklæret fredløs for
et Drab paa en Englænder. Af glødende Had til
Englænderne begyndte han sin dristige Færd
som Friskarehøvding. Samtidige Kilder
foreligger for hans Hovedbedrifter, der faldt i
Aarene 1297—98. 1297 rejste han Skotterne til
Opstand mod Kong Edvard I, der 1296 havde
erobret Skotland. Kongen sendte da en stor
Hær under Jarlen af Surrey mod W., der trak
sig Nord paa og snart fik Magten over alle
Fæstningerne N. f. Forth. Slaget ved Stirling
11. Septbr 1297, hvor W. vandt en stor Sejr
over Englænderne, gjorde ham til Herre i
Skotland. Dundee og Edinburgh var i hans
Magt, og han udnævntes til Rigsforstander i
Kong John Baliol's Navn. Edvard I, der havde
været i Flandern, ilede da til Skotland med en
stor Hær og angreb ham 22. Juli 1298 ved
Falkirk. Ved overlegen Taktik og klog Brug af sine
ypperlige Bueskytter og sit dygtige Rytteri slog
Edvard fuldstændig W.'s spydbevæbnede Folk.
W. reddede sig N. paa og flygtede til Frankrig.
Opstanden kuedes nu af Edvard, og 1304 bøjede
de fleste skotske Stormænd sig helt for Edvard
og svor ham Troskab. Men ingen Skaansel
undtes W., og en Pris blev sat paa hans Hoved.
Han vendte hjem til Skotland, men 1305 blev
han ved Forræderi bragt i Englændernes Vold.
W. førtes da til London, hvor han blev
henrettet. (<sp>Litt</sp>.: <sp>Jos. Stevenson</sp>, <i>Documents
illustrative of Sir W. W.</i> [Maitland Club 1841];
<sp>A. Brunton</sp>, <i>Sir W. W.</i> [Glasgow 1881];
<sp>James Moir</sp>, <i>Sir W. W.</i> [Aberdeen 1888]; <sp>A. F.
Murison</sp>, <i>Sir W. W.</i> (Famous Scots 1898];
<sp>G. Neilson</sp>, <i>Blind Harrys W.</i> [1910]).
<i>(J. L.). H. J-n.</i>
</chapter>

<chapter name="Wallace, William">
<b>Wallace</b> ['wå£<sub>i</sub>s], <sp>William</sp>, skotsk
Musiker, f. 3. Juli 1860, oprindelig Mediciner, gjorde
sig bekendt ved Kompositionen, <i>Passing of
Beatrice</i>, symfonisk Digtning, der fulgtes af flere
Værker i samme Form og af Symfonier, Suiter,
Korværker (særlig <sp>Koheleth</sp>),
Kammermusik og Sange; ogsaa som Forfatter er W.
optraadt.
<i>W. B.</i>
</chapter>

<chapter name="Wallace, Vincent">
<b>Wallace</b> ['wå£<sub>i</sub>s], <sp>Vincent</sp>, engelsk
Musiker (1813—65), førte i sin Ungdom et
omflakkende Liv, saaledes koncerterende i
Syd-Amerika, Australien, Indien m. fl. Steder og
dirigerende Italiener-Opera i Mexiko; siden levede han
i Paris og London. V. har skrevet flere Operaer
og en Del Klavermusik i brillant Salonstil.
<i>W. B.</i>
</chapter>

<chapter name="Wallace collection">
<b>Wallace collection</b> ['wå£<sub>i</sub>s-k<sub>ə</sub>'£ek∫<sub>ə</sub>n], en
overordentlig kostbar og værdifuld
Malerisamling, aabnet 1900 for Publikum i Hertford House
ved Manchester square i London. Samlingen
skænkedes af Enken efter Samleren og
Filantropen Sir <sp>Richard Wallace</sp> (1818—90) til
den engelske Nation. Dens Grundbestand
skyldes Markien af Hertford, hvis uægte Søn
Wallace var; denne, der var en Beundrer af fransk
Kunst (og særlig blev bekendt ved sin mægtige
økonomiske Støtte til Pariserne under
Belejringen 1871), øgede den betydeligt. W. c. er som
Privatsamling enestaaende ved sin Rigdom paa
udsøgte Værker af Rubens, Rembrandt,
Velazquez etc., af fransk Kunst fra Clouet, 18. Aarh.'s
Mestre som Watteau, Fragonard, Boucher til
Delacroix, Corot og Meissonier og af ældre
engelsk Kunst (Romney, Reynolds, Gainsborough
m. v.).
<i>A. Hk.</i>
</chapter>

<chapter name="Wallach, Otto">
<b>Wallach</b> ['valak], <sp>Otto</sp>, tysk Kemiker, f.
27. Marts 1847 i Königsberg, tog Doktorgraden
1869, studerede i Göttingen og Berlin, blev 1873
Privatdocent, 1876 ekstraord. Prof. i Bonn, og
var 1889—1915 Professor ved Universitetet i
Göttingen. W. har udført banebrydende Arbejder
paa den organiske Kemis Omraade; ganske
særlig har hans betydningsfulde og omfattende
Undersøgelser over Terpener og Kamferarter
skaffet ham Berømmelse. Hans Afhandlinger er
væsentligst offentliggjorte i Liebig's Annaler og
i »Berichte der deutschen chem. Gesellschaft«.
1910 modtog han Nobel-Prisen i Kemi. (Biografi:
»Ghemiker Zeitung«, 1910, Side 1305).
<i>(O. C.). S. P.</i>
</chapter>

<chapter name="Valladolid">
<b>Valladolid</b> [wal<sub>j</sub>aðå'l<sub>i</sub>ð], 1) <sp>Provins</sp> i det
mellemste Spanien, Landskabet
Gammel-Kastilien, grænser mod N. til Provinserne Leon og
Palencia, mod Ø. til Burgos, mod S. til Segovia,
Avila og Salamanca og mod Vest til Zamora.
Arealet er 8171 km<sup>2</sup> med (1920) 280931 Indb.,
eller 34 paa 1 km<sup>2</sup>. V. hører til den spanske
Højslette og er et udpræget Plateauland, hvor
de vigtigste Afbrydelser i Terrainets Jævnhed
er de dybt indskaarne Floddale. De eneste
Partier af V., der hæver sig bjerg- eller maaske
rettere bakkeagtig over Omgivelserne, er Sierra
de los Alcores mod NV., men de hæver sig dog
