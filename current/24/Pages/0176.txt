afhængig Pligt til at udlevere visse Varer, har
der i Teorien og Retsanvendelsen været nogen
Tilbøjelighed til at anse for negotiabelt (s. d.),
i alt Fald naar det drejer sig om Udlevering af
fengible Ting. Nogen større Rolle i
Omsætningen spiller U. dog ikke, og det er ejheller paa
nogen Maade fastslaaet, at de har nogen anden
Betydning end at tjene som Bevis for
Udleveringspligten.
<i>A. D. B.</i>
</chapter>

<chapter name="Udligningskasse for de sønderjyske Landsdele">
<b>Udligningskasse for de sønderjyske
Landsdele.</b> Da de sønderjyske Landsdeles
Genforening med Danmark fandt Sted i 1920,
noteredes Reichsmark i en Kurs af c. 15 paa Kbhvn's
Børs, og Indehaverne af Markværdier maatte
derfor ved Indførelsen af dansk Mønt
konstatere et Formuetab, som vel allerede var lidt før
Genforeningen, men som føltes særlig haardt
efter denne, idet Prisniveauet, regnet i Kroner,
var betydelig højere i Danmark end i Tyskland.
Fra Statens Side maatte der nødvendigvis gøres
noget for at raade Bod paa den Skade, som
herved var opstaaet, og man besluttede sig da
ved Lov af 28. Juni 1920 med senere Ændring
af 22. Decbr s. A. til Oprettelse af en
Udligningskasse for de sønderjyske Landsdele, gennem
hvilken der efter nærmere i Loven fastsatte
Regler skulde ydes Erstatning til Folk, som
helt eller delvis havde mistet deres Formue
efter Krigsudbruddet som Følge af Forhold, de
ikke selv var Herrer over. Til Raadighed for
Kassen stilledes af Staten 350 Kr. pr.
Indbygger i de genvundne Landsdele eller i alt c. 59
Mill. Kr., over hvilket Beløb der skulde
disponeres af et Forvaltningsraad paa 15 Medlemmer.
Familieforsørgere, hvis Formue den 1. Jan. 1914
udgjorde 5000 Mark, og den 1. Jan. 1920 var
forringet eller tabt som Følge af Rigsmarkens
Fald eller andre af Krigen foraarsagede
Forhold, fik Ret til at faa Tabet dækket efter
Forholdet 9 Mark svarende til 8 Kr; havde
Formuen før Krigen været større, skulde en
sukcessivt faldende Omregningskurs bringes i
Anvendelse efter Regler, som dels var fastsat i
Loven, dels skulde opstilles af
Forvaltningsraadet selv. Til Formuebesiddere, som den 1. Jan.
1920 ejede over 15000 Mark, maatte kun ydes
Erstatning, for saa vidt Formuenedgangen havde
svækket deres økonomiske Stilling i væsentlig
Grad, og en Formue skulde i intet Tilfælde ved
Erstatning kunne bringes op over 25000 Kr.
For Ikke-Forsørgere fastsattes Erstatningen i
Loven til to Trediedele af, hvad
Familieforsørgere fik. Personer, der var henviste til ganske
overvejende at leve af Livrenter, Pensioner
eller andre lignende Ydelser, skulde ligeledes
have en af Indtægtens Størrelse afhængig
Erstatning for Rigsmarkens Fald, og der gaves
dem i Loven Valget mellem Kapitalerstatning og
to forskellige Former for Renteregulering. I
øvrigt kunde en Person, der overvejende var
henvist til at leve af en Kapital paa over 10000
Mark, i visse Tilfælde faa Renteregulering i
Stedet for Kapitalerstatning.

Fra Befolkningen i de sønderjydske
Landsdele modtog Udligningskassen i alt 25252
Andragender, svarende til 45 % af samtlige
voksne Personer med Fradrag af gifte Kvinder, og
af disse Ansøgninger afvistes kun 4420. I alt
bevilgedes som nævnt c. 59 Mill. Kr til Formaalet,
og af dette Beløb blev c. 45 Mill. Kr. udbetalt
som Erstatninger en Gang for alle, medens
Restbeløbet repræsenterer den kapitaliserede
Værdi af de bevilgede Renter. (<sp>Litt</sp>.:
Beretning om Virksomheden i Udligningskassen for
de sønderjyske Landsdele [Kbhvn 1922]).
<i>J. Th.</i>
</chapter>

<chapter name="Udlodning">
<b>Udlodning</b> (jur.) kaldes under Bobehandling
Udbetalingen af Arvelodder eller af Dividende
til Kreditorer, jfr. <sp>Dødsboskifte</sp>,
<sp>Konkurs</sp>.
<i>K. Hch.</i>
</chapter>

<chapter name="Udlosning">
<b>Udlosning,</b> jfr. <sp>Befragtning</sp>,
<sp>Liggedage</sp>.
</chapter>

<chapter name="Udludning">
<b>Udludning.</b> Ved U. adskiller man
vandopløselige Bestanddele i en foreliggende Blanding
fra tilstedeværende uopløselige Stoffer, idet man
paa passende Maade behandler Blandingen med
Vand. Som Eksempel paa systematisk U. (efter
Modstrømsprincippet) kan anføres Adskillelsen
af Soda fra uopløseligt Kalciumsulfid i
Sodafabrikationen (efter Leblanc's Metode), ved
hvilken Blandingen knuses og derpaa
udtrækkes med varmt Vand, som cirkulerer i en
Række Udludningskasser paa en saadan Maade, at
det rene Vand kommer i Berøring med næsten
udludet Raasoda, medens den næsten
koncentrerede Opløsning virker paa frisk Raasoda.
Man opnaar herved baade en fuldstændig U. af
Raasodaen og tillige en saa koncentreret
Sodaopløsning som muligt. U. af Fedtstoffer o. l.
med flygtige Vædsker, som Benzin og Æter,
kaldes Ekstraktion; den kan foretages
kontinuerligt i Soxleth's Apparat. Det pulveriserede
Stof, der skal udludes, anbringes i et porøst
Hylster, hvorigennem den udludende Vædske
kan flyde, for derefter at suges fra ved
Hævertvirkning og atter bringes tilbage til Hylsteret
ved Fordampning og Fortætning paa passende
Maade.
<i>(O. C.). S. P.</i>
</chapter>

<chapter name="Udlæg">
<b>Udlæg</b> (Eksekution), Benævnelse for
Tvangsfuldbyrdelse paa Grundlag af en civil Dom eller
dermed delvis ligestillet Akt (efter
Omstændighederne: Forlig, Panteobligation, Tvangsakkord,
Bodmeribrev) saavel som for den derved
eventuelt opnaaede Retspanteret. Angaaende de
nærmere Regler se <sp>Eksekution</sp>,
<sp>Eksekutionsfrist</sp>, <sp>Eksekutionskraft</sp>.
<i>(E. T.). K. Hch.</i>

Efter den <sp>norske</sp> Konkurslov af 6. Maj
1899 taber U. sin Gyldighed overfor
Konkursboet, naar ikke Tinglysning eller
Besiddelsestagelse har fundet Sted mindst 8 Uger, før
Konkursen blev forlangt. Har Akkordforhandling
fundet Sted, og Konkurs derefter er aabnet,
eller er Begæring om Akkordforhandling
afslaaet, og Konkurs aabnet inden 4 Uger
derefter, skal nævnte Frist endog regnes tilbage
fra den Dag, da Akkordforhandling blev
begæret.
<i>K. Ø.</i>
</chapter>

<chapter name="Udlæggelse af Barnefader">
<b>Udlæggelse af Barnefader,</b> se <sp>falsk
Udlæggelse af Barnefader</sp>.
</chapter>

<chapter name="Udlægger">
<b>Udlægger</b> (Søv.), en Bom, der bruges til at
udspile en Klyver e. l. Sejl, naar Skibet sejler
rumskøds (for de Vind).
<i>(C. L. W.). C. B-h.</i>
</chapter>

<chapter name="Udlægsbord">
<b>Udlægsbord</b> (engelsk: <i>delivery board</i>,
fransk: <i>table à étaler</i>), den Plade foran eller
bag Hurtigpresserne, hvorpaa det trykte Ark
ad mekanisk Vej skydes eller svinges ud.
<i>E. S-r.</i>
</chapter>
