ændres ved L. 22. Decbr 1919, hvormed en
Afvikling af den overordentlige Lovgivning
paabegyndes.

De særlige Bestemmelser vedrørende
arbejdsløse <sp>Fiskere</sp> findes i L. 12. Marts 1918,
hvorefter arbejdsløse Fiskere under visse
Betingelser kan erholde 90 Kr pr. Maaned
udbetalt gennem de lokale Fiskeriforeninger af
Statskassens Midler. Loven fornyedes ved
forskellige Love til 31. Marts 1919. Ved L. 28.
Juni 1920 bemyndigedes Kommunalbestyrelsen
til gennem Hjælpekassen at yde en
Understøttelse til arbejdsløse Fiskere med 2/3 i
Refusion af Statskassen. Loven forlængedes flere
Gange og ophørte den 31. Marts 1922.

Den ved Lov om anerkendte <sp>Sygekasser</sp>
af 10. Maj 1915 fastsatte Maksimumsgrænse
for det aarlige Statstilskud til den enkelte
Sygekasse ophævedes ved L. 18. Jan. 1918 for
Aarene 1917 og 1918 og ophævedes helt ved
L. 3. Juni 1919 fra 1. Jan. 1919 at regne. Ved
L. 6. Maj 1921 revideres Loven af 1915
indgaaende. Statstilskuddet fastsættes til 3 Kr pr.
Medlem plus 1/4 af Sygekassens Udgifter til
de egentlige Sygeformaal. Ved Lov af samme
Dato indføres Invalideforsikring i nær
Tilknytning til Sygekasserne.

Efterhaanden som Dyrtiden begyndte at gøre
sig gældende, blev det paatrængende
nødvendigt at yde de under Stat og Kommuner
Fastlønnede Tillæg til deres Lønninger, der for de
fleste Statstjenestemænd var fastsat ved
Lønningsloven af 1908. Ved L. 31. Marts 1915
tilstaas der enhver i Statens Tjeneste før 1. April
1915 fast ansat Person, hvis samlede
Indtægt fra Staten ikke overstiger 1500 Kr., hvis
Lønningsforhold ikke er ordnede ved
Lønningslove efter 1. Jan. 1899, og som er fyldt
25 Aar, et <sp>Dyrtidstillæg</sp> for
Finansaaret 1915—16. Tillægget udgjorde 12 % af de
første 600 Kr. og 6 pCt. af de følgende 400 Kr.
Dette Tillæg fornyedes ved flere Love. Denne
ikke særlig omfattende Hjælp udvidedes ved
Lov om Dyrtidstillæg af 30. Aug. 1915,
hvorefter Dyrtidshjælpen blev tilstaaet
Tjenestemænd med indtil 2150 Kr i Indtægt — privat
Indtægt ud over 300 Kr. medregnet. Tillægget
androg f. Eks. for Tjenestemænd med indtil
1350 Kr i Indtægt 50 Kr for en ugift, 75 Kr
for en gift + 25 Kr. for hvert
hjemmeværende Barn under 15 Aar, og for Tjenestemænd
med fra 1950—2150 Kr i Indtægt kun 25 Kr
for hvert hjemmeværende Barn.

Ved L. 17. Apr. 1916 tilstaas der Statens
Tjenestemænd et Dyrtidstillæg for Tiden 1.
Aug. 1915 til 31. Decbr 1916. For Aaret 1916
var Tillægget 180 Kr. for gifte, 90 Kr. for
ugifte, dog ikke ud over 20 % af Lønindtægten, og
for Tiden fra 31. Aug.—31. Decbr 1915
udgjorde Tillægget 5 Tolvtedele af de for 1916
fastsatte Beløb. De nævnte Tillæg nedsattes for
Tjenestemænd, hvis Lønindtægter oversteg 3000
Kr. Da disse Tillæg langtfra gav
Tjenestemændene Dækning for Prisstigningen, ydedes der
ved L. 2. Decbr 1916 om Dyrtidstillæg et
ekstra Tillæg i December af samme Størrelse
som det pr. 1. Oktbr udbetalte. For Aaret
1917 fastsatte nævnte Lov et Tillæg paa 400 Kr
for gifte, 250 Kr. for ugifte — men Tillægget
ydedes kun ubeskaaret til Lønindtægter under
6500 Kr. Pensionister og Understøttede fik
samtidig et Tillæg.

Ved Lov om Dyrtidstillæg af 13. Oktbr 1917
suppleredes de løbende Tillæg ved en ekstra
Ydelse paa 120 Kr for gifte og 70 Kr for
ugifte, og for Aaret 1918 bevilgedes et Tillæg paa
600 Kr for gifte og 400 Kr for ugifte —
ubeskaaret dog kun for Indtægter under 5400 Kr.
Pensionister, Understøttede og Invalider fik
Tillæg efter særlige Regler.

Endelig ydedes ved L. af 28. Septbr 1918 et
midlertidigt Løntillæg paa 25 % af den faste
Pengeløn for Tiden 1. April 1918 til 31. Decbr
1919, samtidig med at Lov om Dyrtidstillæg
for Aaret 1919 supplerede det for Aaret 1918
ydede Tillæg med en ekstra Ydelse paa
normalt 120 Kr for gifte og 80 Kr for ugifte. For
Aaret 1919 tilstodes et Tillæg paa 720 Kr for
gifte og 480 Kr. for ugifte (for Indtægter
under 1300 Kr. dog 750 og 500 Kr), ubeskaaret
kun for Indtægter under 5280 Kr. Ved L. 4.
Aug. 1919 ydedes et overordentligt Løn- og
Pensionstillæg varierende fra 50 % af
Grundløn og Alderstillæg tilsammen for Indtægter
indtil 999 Kr til 840 Kr for Indtægter paa
7400 Kr og derover.

Da det efterhaanden blev klart, at man ikke
længere kunde fortsætte med midlertidige
Foranstaltninger, og de ekstraordinære Forhold
paa Grund af deres Varighed saa at sige blev
de normale, skred man paa Grundlag af en
ved L. 21. Juli 1917 nedsat
Lønningskommissions Arbejde til en gennemgribende Ændring
af de lidet rationelle Lønningsmetoder ved
Loven om Statens Tjenestemænd af 12. Septbr
1919. At Loven udformedes under Forhold, som
man kunde vide maatte ændre sig, gav sig
Udtryk i, at Lønningen deltes i en fast
Grundløn, et Stedtillæg, der varierede efter
Tjenestestedets Beliggenhed, men som dog ikke
ydedes i de egentlige Landdistrikter, og som
skulde revideres inden 1. Jan. 1921, endvidere et
Dyrtidstillæg, der skulde variere med
Prisniveauet, samt et Konjunkturtillæg varierende
efter Grundløn og Alderstillæggenes Størrelse,
men Bestemmelsen herom skulde inden 1. Jan.
1921 underkastes Revision.

<sp>Kommunelaan</sp>. Frygten for en mere
omfattende Arbejdsløshed førte allerede i 1914
til, at Staten for sit Vedkommende søgte at
fremme forskellige Statsarbejder, ligesom
Staten ved Forhandlinger med Kommunerne søgte
at fremskynde Kommunernes offentlige
Arbejder. Da det viste sig vanskeligt for
Kommunerne at skaffe de fornødne Pengemidler,
maatte Regeringens Bestræbelser rettes mod
at søge saadanne Midler stillet til Raadighed.
Den 12. Jan. 1915 fremsattes da Forslag til
Lov om en midlertidig Laanekasse for
Kommuner, i hvilken Laanekasse en Række
Banker og Sparekasser indvilligede i at indskyde
et Beløb, der svarede til 1 % af deres
Aarsbalance pr. 31. Decbr 1914. Ved L. 12. Marts
1915 førtes den midlertidige kommunale
Laanekasse af 1914 ud i Livet med en Kapital
paa c. 20 Mill. Kr. Kommunerne skulde kunne
