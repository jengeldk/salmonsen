Bogstaver (<i>Majuskler</i>). Ordet V. betyder egentlig
Versbogstaver (<sp>Versalia</sp>), og hidrører fra,
at det i de latinske Manuskripter, som
Bogtrykkerne i Kunstens første Periode hovedsagelig
mangfoldiggjorde, kun var Stroferne, der
begyndte med stort Bogstav.
<i>E. S-r.</i>
</chapter>

<chapter name="versatil">
<b>versatil</b> (lat.), bevægelig, foranderlig;
<sp>Versatilitet</sp>, Bøjelighed, Foranderlighed;
<sp>Versation</sp>, Drejning og Vending.
</chapter>

<chapter name="Versbygningslære">
<b>Versbygningslære,</b> se <sp>Metrik</sp>.
</chapter>

<chapter name="Verschok">
<b>Verschok</b> [vjæ'r∫åk], russisk Længdemaal =
1/16 Arschin = 4,445 cm.
<i>H. J. N.</i>
</chapter>

<chapter name="Verschuier, Lieve">
<b>Verschuier</b> [f<sub>ə</sub>rs'kö^y<sub>ə</sub>r], <sp>Lieve</sp>, hollandsk
Maler, f. c. 1630, vist i Rotterdam, d. 1686 smst.,
Søn af Billedhuggeren Pieter Cornelisz V. Han
var vist Elev af S. de Vlieger og gjorde Studier
i Italien og ved nordiske Kyster, hvorfra hans
Billeders Emnekreds ofte skriver sig. Han
virkede som anset Maler i Amsterdam og
Rotterdam. I Rijksmuseet i Amsterdam ses bl. a. det
ypperlige »Kabbelend Water« og »Karl II's
Ankomst til Rotterdam 1660«, i Rotterdams Mus.
»Udsigt over Rotterdam«, i Budapests Museum
»London Bridge«, i Münchens Pinakotek
»Hollandsk Kanallandskab«. Han var ogsaa
Billedsnider, ansat ved Admiralitetet.
<i>A. Hk.</i>
</chapter>

<chapter name="Verschuring, Hendrik">
<b>Verschuring</b> [f<sub>ə</sub>r'sky.reŋ], <sp>Hendrik</sp>,
hollandsk Maler, f. 1627 i Gorkum, d. 1690 nær
Dordrecht (ved Drukning). Han blev Elev af
Dirk Govaertsz i Gorkum og J. Both i Utrecht,
var 1646 en 8 Aars Tid i Italien og kom 1657
tilbage til Gorkum, hvor han blev Borgmester.
V. malede bl. a. Portrætter, velkomponerede
italienske Landskaber og Militærscener i
Wouwerman's Smag; Billeder af V. bl. a. i Museer
i Rotterdam (»Smedie«), Dresden (Rytternes
Opbrud; bibelsk Scene), Schwerin og Berlin
(»F-eltlejr«, deponeret i Rigskanslerpalæet); i
Kunstmuseet i Kbhvn »Besøget i Lejren«. Ogsaa
mange Tegninger og Akvareller. — Sønnen og
Eleven <sp>Willem</sp> (1657—1715) malede
Selskabsstykker og Portrætter og udførte et Par
Sortekunstblade.
<i>A. Hk.</i>
</chapter>

<chapter name="Versecz">
<b>Versecz</b> ['vær∫æts], se <sp>Vršac</sp>.
</chapter>

<chapter name="versere">
<b>versere</b> (nylat.), være i Omløb o. l. (»der
verserer det Rygte« ɔ: gaar det Rygte); være til
Afgørelse for Retten.
</chapter>

<chapter name="Versering">
<b>Versering,</b> se <sp>Skoleridning</sp>.
</chapter>

<chapter name="Versfod">
<b>Versfod,</b> <sp>Versefod</sp>, se <sp>Fod</sp> og <sp>Metrik</sp>,
S. 1026.
</chapter>

<chapter name="versificere">
<b>versificere</b> (lat.), sætte paa Vers.
</chapter>

<chapter name="Versikel">
<b>Versikel</b> (af lat. <i>verciculus</i>, lille Vers)
betegner egentlig et Bibelsprog, men anvendes
specielt om Bibelord, der synges eller messes
ved Kirkens Gudstjeneste; det kan dog ogsaa
benyttes om andre sungne Menigheds- eller
Korsvar.
<i>H. M.</i>
</chapter>

<chapter name="versio in rem">
<b>versio in rem</b> (lat.), Tilbageførelse af en
ubegrundet Berigelse.
</chapter>

<chapter name="Version">
<b>Version</b> (lat.), Vending; Fremstilling,
Fortællemaade; Oversættelse.
</chapter>

<chapter name="versi sciolti">
<b>versi sciolti</b> [-'∫ålti] (italiensk), rimfri Vers,
navnlig Jamber; anvendtes fra 16. Aarhundrede
i den italienske Digtekunst som Efterligning af
Oldtidens, saaledes i Trissino's, Rucellai's og
Alamanni's episke Digte, i Trissino's o. a.'s
Tragedier, i Ariosto's o. a.'s Komedier; ogsaa i
senere Poesi lige til vore Dage.
<i>E. G.</i>
</chapter>

<chapter name="vers libres">
<b>vers libres</b> ['væ.r-'li.br<sub>ö</sub> (fransk), ustrofiske
Vers af forskellig Længde. De findes brugte i
den middelalderlige franske Digtning, siden især
hos Lafontaine (Fablerne) og i Korsange hos
Racine; paa Dansk efterlignede af Wessel og
Baggesen i komiske Fortællinger og Rimbreve,
endvidere af J. L. Heiberg, Hertz og andre.
<i>E. G.</i>
</chapter>

<chapter name="vers mesurés">
<b>vers mesurés</b> ['væ.r-m<sub>ö</sub>zy're] (fransk), Vers
i det franske Sprog, som er byggede efter den
klassiske Oldtids Metrik, d. e. efter Lydlængde
(Kvantitet), uden Hensyn til Accenter, og med
undertiden meget dristig Ordstilling. Visse
Digtere af »Plejaden« i 16. Aarh.'s Midte har gjort
Forsøg i denne kunstlede Retning, der hænger
sammen med Tidens vidtdrevne Beundring for
den antikke Digtekunst, saaledes Baïf og
Etienne Jodelle. Af Jodelle er dette Distichon:

Phébus, Amour, Cypris, vont sauver, nourrir et orner
Ton vers et ton chef d'ombres, de flammes, de fleurs.

Andre romanske Nationer — Italienerne og
Spanierne — har ligeledes saadanne Forsøg at
opvise i deres Litteratur. Men ogsaa til de
germanske Folk bredte Bestræbelsen sig, og paa
Dansk findes bl. a. et Eksempel i Bertel
Knudsen Aquilonius' kuriøse Distichon (fra omtrent
Midten af 17. Aarh.):

Gud mange Aar dig giv', lad faa med Salighed alt du
Nu kan i nogen dine begære Dage.

<i>E. G.</i>
</chapter>

<chapter name="Verspronck, Johannes (Jan) Cornelisz">
<b>Verspronck</b> [f<sub>ə</sub>r'sproŋk] (<sp>Versprong</sp>),
<sp>Johannes (Jan) Cornelisz</sp>, hollandsk
Maler, f. 1597 i Haarlem, d. 1662 smst., Elev af
Faderen Cornelis V. og Fr. Hals, 1632 optagen
i Haarlems Malergilde. Han malede dygtige
Portrætter og Portrætgrupper: »Skyttegilde«
(et af hans første Værker) i Haarlems Museum
(her ogsaa Ægteparret Colenbergh [1637]),
Kvindeportræt (Kaiser-Friedrich-Mus. i Berlin),
Helligaandsstiftelsens Forstandersker
(Haarlem), Portrætter i Amsterdams Rijksmus.,
Petrograds Eremitage-Galleri, Münchens
Pinakotek, Oslo Mus. m. v. Paa den hollandske
Udstilling i Kbhvn 1922 saas et Dameportræt fra
1645.
<i>A. Hk.</i>
</chapter>

<chapter name="Verst">
<b>Verst</b> [russisk 'vjærst<sub>a</sub>], russisk Vejmaal =
1066,78 m.
</chapter>

<chapter name="Verstappen, Maerten">
<b>Verstappen</b> [f<sub>ə</sub>r'stap<sub>ə</sub>(n)], <sp>Maerten</sp>,
nederlandsk Maler, f. 1773 i Antwerpen, d. 1840 i
Rom, Elev af Regemorter, i Dresden af
Klengel, blev Professor ved S. Luca-Akademiet i
Rom. Hans Ideallandskaber o. l., udførte med
venstre Haand, skattedes i sin Tid. Til
Thorvaldsen's Mus. i Kbhvn kom »Et Kapel mellem
Albano og Aricia«.
<i>A. Hk.</i>
</chapter>

<chapter name="Verstofsky, Alexei Nikolajevitsch">
<b>Verstofsky,</b> <sp>Alexei Nikolajevitsch</sp>,
russisk Komponist (1799—1862), Statsraad og
Teaterinspektør i Moskva, var Elev af
Steibelt og Field og yndet Komponist af nogle
af de ældste Operaer til russisk Tekst (»Askolds
Grav«, »Pan Tvardofski« o. fl.) i musikalsk
Tilknytning til samtidig italiensk Opera og til
russisk Folkemusik; af V.'s andre, mest vokale
Værker vandt navnlig en Del Sange Yndest og
Udbredelse.
<i>W. B.</i>
</chapter>
