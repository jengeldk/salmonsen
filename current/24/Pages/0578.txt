Tjeneste som Rejsepræst og Lærer ved
Missionsskolen i Barmen; men da hans skrøbelige Helbred
ikke kunde taale denne anstrengende Gerning,
overtog han 1874 et mindre Præstekald i
Rothenschirmbach ved Eisleben.
Lærergerningen ved Missionsskolen i Barmen havde ført
ham ind i Studiet af Missionen, hvad der blev
afgørende for hele hans senere Liv. 1874
begyndte han — sammen med Vennen <sp>R.
Grundemann</sp> (s. d.) — at udgive »Allgemeine
Missions-Zeitschrift«, som han med stor Dygtighed
redigerede lige til sin Død. Dette Tidsskrift fik
epokegørende Betydning ved at behandle
missionshistoriske og missionsteoretiske Emner paa
en mere videnskabelig Maade, end Tilfældet
hidtil havde været. Foruden Afhandlinger i
dette Tidsskrift udgav W. en Mængde større og
mindre Skrifter, deriblandt: »Die Belebung des
Missionssinnes in der Heimat« (1878);
»Missionsstunden. I. Die Mission im Lichte der Bibel«
(1878, 5. Udg. 1907). II. »Die Mission in Bildern
aus ihrer Geschichte« (1884, 4. Udg. 1897);
»Die Mission in der Schule« (1882, 12. Udg.
1909); »Die gegenseitigen Beziehungen
zwischen der modernen Mission und Kultur«
(1879); »Protestantische Beleuchtung der
römischen Angriffe auf die evang. Heidenmission«
(I-II 1884—85); »Die Stellung der evang.
Mission zur Sklavenfrage« (1889); »Die chinesische
Mission im Gerichte der deutschen
Zeitungspresse« (1900, 22. Udgave); »Missionsmotive
und Missionsaufgaben nach der modernen
religionsgeschichtlichen Schule« (1907). W.'s
Hovedværker, som endnu ikke er overgaaet af
nogen senere Forfatter, er: »Abriss einer
Geschichte der protestantischen Missionen« (1882,
9. stærkt forøgede Udgave 1910) og
»Evangelische Missionslehre«, der udkom 1892—1903
i 5 Dele. Her behandles ud fra et strengt
bibelteologisk Standpunkt 1) Missionens
Begrundelse (dogmatisk, etisk, bibelsk, kirkelig,
historisk og etnologisk); 2) Missionens Organer:
de, som udsender (Missionsselskaberne og
Missionsmenigheden i Hjemmet), og de, som
udsendes (Missionærerne, deres Kald og
Uddannelse); 3) Missionsomraadet og Missionens
Opgave; 4) Missionens Midler (Forkyndelsen,
Skolen, det skrevne Ord, Daaben); 5) Missionens
Maal (den selvstændige Missionskirke). W.'s
Skrifter udmærker sig ved et ualmindeligt
Kendskab til Missionens Historie, særlig i
nyeste Tid, en klar og overskuelig, paa een Gang
nøgtern og varmt følt Fremstillingsform og
sunde og velbegrundede Domme. De vigtigste
Mangler er, at det missionshistoriske »Abriss«
er lovlig overlæsset med Stof, og at den knappe
Form ikke tillader anskuelige Skildringer af
de banebrydende Missionærer, medens omvendt
W.'s »Missionslehre« lider under en
unødvendig Bredde. Stor Betydning for Vækkelsen af
Missionsinteresse fik W. ogsaa ved sin
personlige Paavirkning, særlig gennem den
Missionskonference for Provinsen Sachsen, som han fik
oprettet 1879, og som efterhaanden fik over
en Snes Aflæggere i andre Egne af Tyskland.
1883 udnævnte Universitetet i Halle W. til <i>Dr.
theol. honoris causa</i>, og 1896, da han opgav sit
Præsteembede, blev han udnævnt til
Missionsprofessor i Halle <i>honoris causa</i>. 1897 holdt han
sin Tiltrædelsesforelæsning (»Das Bürgerrecht
der Mission im Organismus der theol.
Wissenschaft«) og virkede derpaa endnu i 11 Aar som
Universitetslærer, indtil Sygdom og Alderdom
nødte ham til at trække sig tilbage (1908). 2
Aar efter døde han. Mere end nogen anden
Enkeltmand har W. virket, dels til at vække
Missionsinteressen i det evangeliske Tyskland,
særlig blandt Præsterne, dels til at lægge
Grundvolden for den moderne protestantiske
Missionsvidenskab (s. d.). (<sp>Litt</sp>.: »Allgemeine
Missions-Zeitschrift« [1911], S. 57—83, 105—127,
231—236, 275287; <sp>M. Kähler</sp> und <sp>I.
Warneck</sp>, »Gustav W., 1834—1910« [Berlin 1911]).
<i>L. B-n.</i>
</chapter>

<chapter name="Warnemünde">
<b>Warnemünde</b> [varn<sub>ə</sub>'mønd<sub>ə</sub>], Havneplads
for Rostock i den tyske Fristat
Mecklenburg-Schwerin ved Udløbet af den sejlbare Warnow
i Østersøen, ved Jernbanelinien Neustrelitz-W.,
staar siden Oktbr 1903 i Dampfærgeforbindelse
(1886—1903 Dampskibsforbindelse) med
Jernbanelinien Gjedser—Kjøbenhavn og har c. 4500
Indbyggere. Redningsstation for Skibbrudne;
Fiskeri. W. er meget besøgt som Søbadested
og som Vinterkursted for Nervelidende.
<i>(Joh. F.). O. K.</i>
</chapter>

<chapter name="Warner, Charles Dudley">
<b>Warner</b> ['wå.<sub>ə</sub>nə], <sp>Charles Dudley</sp>,
amerikansk Essayist og litterær Kritiker f. 12.
Septbr. 1829 i Plainfield i Massachusetts, d. 20.
Oktbr. 1900 i Hartford. Han studerede ved
Hamilton-Universitetet, var en Tid Landmaaler
i Missouri, derefter Sagfører i Chicago, men
bosatte sig endelig 1860 i Hartford, hvor han
udgav »Hartford Courant«. Senere foretog han
en lang Rejse til den gamle Verden og har
ogsaa gennemrejst største Delen af De Forenede
Stater. Som Forfatter er han meget alsidig;
men hans væsentligste Karaktertræk er en
tiltalende, mild Humor og en aldrig glippende
Forstaaelse af Natur, Litteratur og Mennesker.
Af hans mange Værker kan nævnes: <i>My
Summer in a Garden</i> (1870), <i>Backlog Studies</i> (1872),
<i>My Winter on the Nile</i> (1876). <i>In the Levant</i>
(1876), <i>In the Wilderness</i> (1878), <i>A Roundabout
Journey</i> (1883), <i>Studies in the South and West</i>
(1889), <i>As We Go</i> (1893), <i>The Golden House</i>
(1894). Desuden har han redigeret Samlingen:
<i>American Men of Letters</i>, hvortil han selv
bidrog med <i>Washington Irving</i> (1881).
<i>(T. L.). I. O.</i>
</chapter>

<chapter name="Warner, Susan">
<b>Warner</b> ['wå.<sub>ə</sub>nə], <sp>Susan</sp>, amerikansk
Romanforfatterinde, kendt under Pseudonymet
<sp>Elisabeth Wetherell</sp>, f. 11. Juli 1819
i New York, d. 17. Marts 1885 i Highland Falls.
Hun gjorde stor Lykke med sin Roman: <i>The
wide, wide World</i> (1851), hvis taaredryppende
Sentimentalitet greb alle unge, især Kvinder;
den er oversat paa mange Sprog, ogsaa paa
Dansk. Hendes senere Arbejder gjorde ogsaa
Lykke; her kan nævnes: <i>Queechy</i> (1852), <i>The
Hills of the Shatemuc</i> (1856), <i>The old Helmet</i>
(1864), <i>Melbourne House</i> (1866).
<i>(T. L.). I. O.</i>
</chapter>

<chapter name="Warnerius">
<b>Warnerius,</b> <sp>Wernerius</sp>, se <sp>Irnerius</sp>.
</chapter>

<chapter name="Warnerke, Leon">
<b>Warnerke,</b> <sp>Leon</sp> (d. 1900). Opfinder af det
efter ham opkaldte Sensitometer.
<i>C. E. A.</i>
</chapter>

<chapter name="Warnerke's Sensitometer">
<b>Warnerke's Sensitometer,</b> se
<sp>Sensitometri</sp>.
</chapter>
