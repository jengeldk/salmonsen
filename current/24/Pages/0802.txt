og trængte Serbernes Grænsedetachementer
tilbage; den serbiske Hær havde imidlertid
indtaget en stærk Stilling i Linien
Chabotz—Valievo og mødte her den østerrigske Fremrykning
med kraftig Modstand. Det var paa dette
Tidspunkt (midt i Aug.), at den østerrigske
Hærledelse saa sig nødsaget til at forstærke sine
Hære i Galizien, og da man i den Anledning
den 19. Aug. begyndte at føre II. Armé bort fra
den serbiske Krigsskueplads, opgav Potiorek
den hele Offensiv mod Serbien og førte sine
Tropper tilbage over Sava og Drina. — VI. Armé
havde imidlertid slaaet en serbisk Hærstyrke
ved Višigrad (19. Aug.) og var rykket ind i
Montenegro, hvor den montenegrinske Hær (6
Brigader) under Kong Nikolaj stod rede til at
forsvare Landet. Men ogsaa her blev Offensiven
afbrudt.

<img>Skitse 9. Den østerrigske og den serbiske Opmarche paa den sydøstlige
Krigsskueplads i August 1914.</img>

<sp>Den 2. østerrigske Offensiv
(7. Septbr—20. Decbr)</sp>. Conrad v.
Hötzendorf var dog ikke til Sinds at opgive Angrebet
paa Serbien. Allerede den 7. Septbr begyndte
Potiorek derfor en ny Offensiv, denne Gang
alene rettet mod Serbien. Han samlede 5. og 6.
Armé til en Offensiv over Drina, idet han
saaledes manøvrerede mod Serbernes venstre Fløj.
Putnik mødte imidlertid Østerrigerne med stor
Kraft, og disses Fremrykning gik i Staa. Først
i Begyndelsen af Novbr genoptog Potiorek
Offensiven og trængte nu Serberne tilbage bag
Kolubrafloden. Valjevo og Obrenovac blev
besat af Østerrigerne. Imidlertid var
montenegrinske og serbiske Stridskræfter trængt ind i
Bosnien og naaede midt i Oktbr frem i
Nærheden af Sarajevo; denne Offensiv maatte dog
afbrydes p. Gr. a. den serbiske Hovedhærs
Tilbagegang, og Østerrigerne besatte nu Užice. Den
20. Novbr angreb Potiorek Serbernes Stilling
bag Kolubra, og efter flere Dages Kampe
maatte Serberne, som allerede led under
Ammunitionsmangel, rømme Stillingen (25. Novbr)
og indtage en ny Stilling længere mod Øst over
Højdepartierne ved Kosmaisk og Bukulja og
Bjergpartiet Rudnik, højre Fløj ved Semendria
ved Donau, men Ø. f. Belgrad, som altsaa
maatte rømmes, venstre Fløj ved den øvre
Moravaflod. Den 2. Decbr rykkede Østerrigerne
ind i Belgrad. — Men Krigslykken vendte sig
snart. Serberne
havde faaet baade
Ammunition og
Kanoner fra Frankrig;
de forstærkede
desuden deres mod
Østerrigerne
kæmpende Armeer med
Tropper, som hidtil
havde bevogtet
Grænsen mod
Bulgarien, og gik den
3. Decbr over til
Angreb, idet de
særlig rettede deres
Anstrengelser mod den
østerrigske højre
(sydlige) Fløj.
Denne blev fuldstændig
slaaet, og Nederlaget
forplantede sig til
Centrum og den
nordlige Fløj (5. og
6. December). Hele
den østerrigske Hær
gik tilbage over Donau og Sava. Den 15.
December rykkede serbiske Tropper under
Befolkningens Jubel atter ind i Belgrad, og den
20. Decbr var Serbien for anden Gang renset
for Fjenden; c. 50000 Fanger, over 200 Kanoner
og meget andet Krigsmateriel faldt i Serbernes
Hænder. — I Montenegro var der ikke sket
noget af større Betydning.

<img>Skitse 10. Den serbiske Hærs Front og Modangreb
i Begyndelsen af December 1914.</img>

<sp>Operationerne i Sydpolen og
Galizien Aug.—Septbr 1914</sp>.

<sp>Den østerrigske Opmarche mod
Rusland</sp>. Fra den 4.-24. Aug.
opmarcherede i Galizien (fra venstre Fløj til højre): I., IV.
og III. Armé samt Armédetachementet Kövess,
i Linien Sanfloden—Przemysl—Stanislau. Hertil
kom endnu — men noget senere — II. Armé,
som var under Transport fra Serbien til
Galizien og her kom til at danne højre Fløj, idet
