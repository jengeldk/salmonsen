Landets udstrakte Handelsforbindelse med de
hinanden fjendtligt sindede Magter gjorde vor
handelspolitiske Stilling særlig vanskelig, idet
vor Neutralitet maatte forblive afhængig af, at
Landet ikke ved sin Handel bidrog til at
forsyne det ene af de krigsførende Lande med
Varer, der kunde styrke dets Stilling. Medens
vor Handelspolitik vel maatte have til
Hovedformaal at skaffe Landet selv de nødvendige
Tilførsler, maatte man ogsaa søge opretholdt
vor Eksport til Udlandet for dermed at kunne
betale vore nødvendige Tilførsler, men dette
Salg til Udlandet maatte afbalanceres
saaledes, at ingen af de krigsførende Parter
kunde føle sig forfordelt. Eftersom Krigen trak i
Langdrag, og den gensidige Blokade og den
dermed foraarsagede Varehunger blev et
afgørende Vaaben i Kampen for de Interesser,
der stod paa Spil, blev Spørgsmaalet om det
neutrale Danmarks Forsyning med Varer
betydningsløst for Stormagternes Krigspolitik.
Hvis Krigen kunde forkortes blot en Maaned
eller en Uge ved at lukke for Varetilførsler
her til Landet, maatte vi ikke vente særlig
Hensyntagen til os. Vor Udenrigspolitik i disse
Aar er da en Handelspolitik af en saa
overmaade vanskelig Karakter, at man bagefter
maa undre sig over, at det lykkedes at føre
Landet igennem saa heldigt, som Tilfældet
var. De følgende Sider skal kun behandle de
indre økonomiske Foranstaltninger, idet de
ydre politiske Begivenheder, der laa bag,
stadig er skjulte og vil sandsynligvis i mange
Aar endnu være det.

For at faa et blot nogenlunde samlet
Overblik over de næsten utallige Bestemmelser og
Restriktioner, der i disse Aar udstedes, er det
nødvendigt at inddele Beskrivelsen i mindre
Afsnit, nemlig: Almindelige prisregulerende
Foranstaltninger; Brødkorn, Kartofler og
Foderstoffer; Svin og Flæsk, Kød og Fedt; Smør,
Mælk og Margarine m. v.; Sukker; Fisk; Kaffe
og The; Spiritus og Øl; Brændsel; Læder og
Fodtøj; Tekstil og Boligspørgsmaal.

<sp>Almindelige prisregulerende
Foranstaltninger</sp>. Regeringens første
Handling paa dette Omraade var at udstede
Lov om Forbud mod Udførsel af visse Varer
af 6. Aug. 1914. jfr. Bek. s. D., hvorefter
Justitsministeriet bemyndigedes til midlertidig at
forbyde Udførsel af Varer tilhørende følgende
Grupper: 1) Levnedsmidler, Korn og
Foderstoffer, 2) Brændselsstoffer og Olier, 3) Træ,
Staal og Jern, 4) Guld og Sølv, 5) Ride-,
Træk- og Lastdyr, 6) Motorkøretøjer, 7)
Krigsmateriale og andre Krigsfornødenheder. Lovens
Formaal var at berolige saavel indadtil, hvor
Nervøsiteten havde ført til Opkøb og
Hengemning af visse Varer, som udadtil, hvor vor
neutrale Stilling fordrede en saadan Lov.

Endvidere udstedtes den 7. Aug. 1914
følgende vigtige Lov (jfr. 16. Novbr og 7. Decbr
1917) om Regulering af Priser paa
Levnedsmidler og Varer, hvorefter Indenrigsministeren
bemyndigedes til indtil videre at træffe
Foranstaltninger til Regulering af Prisen paa
Levnedsmidler og Varer, derunder mod fuld
Erstatning at lade Staten overtage saadanne
Levnedsmidler og Varer, som det er af
Betydning for Samfundet at have Raadighed over.
Købesummen for Varer, som Staten maatte
overtage, fastsattes af Kommissioner, hvis
Virksomhedsomraade og Sammensætning
bestemmes ved kgl. Anordning, jfr. i øvrigt Bek.
11. Apr., L. 30. Aug. 1919, L. 30. Marts, 9.
Oktbr 1920; 15. Apr. og 31. Oktbr 1921.

I Henhold hertil nedsattes den 8. Aug. 1914
en overordentlig Kommission
(Prisreguleringskommission), hvis Opgave det var at træffe
Foranstaltninger til Landets Forsyning med de
nødvendige Forbrugsartikler og disses
Fordeling og endvidere 1) at virke regulerende paa
Landets Forsyning med ovennævnte Varer, 2)
at medvirke ved Statens Overtagelse, mod fuld
Erstatning, af saadanne Varer, og 3) ved
Fastsættelse af Maksimalpriser en gros og en
detail, samt vedrørende Udstedelse af
Udførselsforbud i Henhold til L. 6. Aug. 1914. Den
overordentlige Kommission (se Art.:
<sp>overordentlige Kommission</sp>) ophævedes ved
kgl. Anordning 15. Jan. 1921 og erstattedes
med et »raadgivende Udvalg«.

Ifølge Anordning af 29. Aug. 1914, jfr. Bek.
1. Septbr 1917, nedsattes endvidere i hver af
Landets Kommuner en Kommission, med
hvilken saavel Staten som den overordentlige
Kommission kunde træde i Forbindelse.

Disse Kommissioner suppleredes i talrige
Tilfælde med specielle Udvalg. Som et særlig
vigtigt Udvalg skal nævnes »Landbrugsraadet«,
der nedsattes den 30. Aug. 1915 efter Ønske
fra Landbruget. Husmandsrepræsentanterne
udtraadte dog igen den 18. Jan. 1916, men i
Febr 1917 ordnedes Forholdet saaledes, at
Landboforeningen valgte 5 og
Husmandsforeningerne 5 Repræsentanter, der sammen med
den overordentlige Kommissions 3
landbrugskyndige Medlemmer udgjorde et Kollegium.

Af mere almindelige prisregulerende
Bestemmelser skal nævnes Bek. 27. Novbr 1916, der
forbyder Repræsentationer for eller Kredse af
Erhvervsdrivende at forhøje Priserne paa
Levnedsmidler paa det danske Marked uden
forudgaaende Anmeldelse til den overordentlige
Kommission. Bek. 1. Febr 1917 om
Foranstaltninger til Forebyggelse af utilbørlig
Udnyttelse af Konjunkturerne, gaaende ud paa, at de
da gældende Priser ikke maatte forhøjes,
medmindre der bevislig var en forøget Udgift ved
Erhvervelsen af den paagældende Vare, jfr.
L. 17. Juni 1918, ifølge hvilken der nedsattes et
sagkyndigt Udvalg, »Erhvervenes raadgivende
Udvalg«. Bek. 15. Febr 1917, der forbød, at det ved
Salg af en Vare med Maksimalpris blev stillet
som Betingelse, at Køberne skulde aftage
ogsaa andre Varer, og ved Bek. 20. Aug. 1918
blev det forbudt at bytte
maksimalprisbehæftede Varer med Varer, hvis Pris ikke var
fastsat, ligesom Annoncering dermed forbødes
11. Oktbr 1918 (ophævet 21. Febr 1919), og
den 21. Septbr 1918 forbødes Salg af
maksimalprisbehæftede Varer ved Auktion samt
visse andre Varer, sidstnævnte Forbud ophævet
26. Febr 1919. Bek. 19. Maj 1917 om
Kædehandel, hvorefter Varer ikke maa fordyres ved
Handelsfortjeneste, der paaløber ved Salg af
