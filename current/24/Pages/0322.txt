herved fra at søge Fyldestgørelse deri.
Tidligere antoges derhos Arrest paa Person at
medføre en almindelig, konkurslignende U. over
hele Skyldnerens Formue; men efter
Retsplejeloven antages saadan Arrest ikke at medføre
nogen U. Derimod indfører Retsplejeloven en
ny Uraadighedstilstand, nemlig ved
Beslaglæggelse af hele den Formue, som en Person
besidder eller erhverver her i Riget. En saadan
kan finde Sted, dels naar en Person mod hvem
der er rejst Tiltale i en under Landsret
hørende Straffesag, har unddraget sig Sagens videre
Forfølgning, dels naar den, der er idømt
Statsfængsel i over to Aar eller Strafarbejde,
unddrager sig Straffen. Den beslaglagte
Formue undergives en Værges Bestyrelse. Har den,
Beslaglæggelsen rammer, Ægtefælle eller Børn,
berøres disses Underholdskrav ikke af
Beslaglæggelsen. Selv mister han enhver Ret til
Raadighed i levende Live over den beslaglagte
Formue, hvorimod han vedblivende kan raade
over den ved Testamente. Beslaglæggelsen
ophører, naar Sigtede eller Domfældte kommer
til Stede, naar Formuen paa Grund af hans
Død eller Borteblivelse tilfalder hans Arvinger,
og naar Forfølgningen mod Sigtede bortfalder,
eller Domfældte benaades. — Endelig kan
nævnes, at ifølge Fattiglovens § 38 kan
Fattigvæsenet lade de en Person, der nyder vedvarende
Fattigunderstøttelse, tilhørende Ejendele
registrere og Registreringsforretningen tinglæse
med den Retsvirkning, at den Understøttedes
senere Dispositioner over det registrerede er
ugyldige overfor Fattigvæsenet. Den deraf
flydende U., der dog staar paa Overgangen til de
specielle Kompetenceindskrænkninger, vedvarer,
indtil Understøttelsen er eftergivet eller
tilbagebetalt. — De direkte Virkninger af U. er
allerede delvis omtalt ovenfor; men det kan endnu
bemærkes, at den her omhandlede U. ikke
saaledes som Umyndighed medfører, at den
Uraadiges Løfte i og for sig er ugyldigt, men kun,
at Løftemodtageren ikke kan gøre noget Krav
gældende mod Løftegiverens Formue, saa længe
U. varer. U. medfører imidlertid ogsaa vigtige
indirekte Følger. Saaledes kan nævnes, at den,
der er ude af Raadighed over sit Bo paa Grund
af Konkurs, ifølge Grundlovens §§ 30, 31, 34 og
35 hverken har Valgret eller er valgbar til
Rigsdagen. Den, der er ude af Raadighed over
sit Bo, kan derhos ifølge den kommunale
Valglov af 29. Marts 1924 hverken udøve Valgret
til eller vælges til Medlem af de forskellige
kommunale Raad. — Den, der er ude af
Raadighed over sit Bo, kan ikke beskikkes til
Sagfører eller vælges til Medlem af Sø- og
Handelsretten i København eller til de udenfor
København oprettede Søretter eller Handelsretter.
For faste Dommere og Politimestere følger den
samme Betingelse af, at de skal være
»vederhæftige«, hvilket Udtryk i hvert Fald
forudsætter, at Vedkommende er raadig over sit Bo.
En Fallent kan ej heller være Nævning, idet
kun Folketingsvælgere kan kaldes til dette
Hverv. — For at være Værge kræves det ifølge
Myndighedsloven af 30. Juni 1922, at man er
vederhæftig. — Endelig er det en Betingelse for
at erhverve Næringsadkomst efter
Næringsloven af 29. Decbr 1857, at man ikke er under
Konkurs.
<i>A. D. B.</i>
</chapter>

<chapter name="Uraba-Bugten">
<b>Uraba-Bugten,</b> se <sp>Darien</sp>.
</chapter>

<chapter name="Urachus">
<b>Urachus</b> ['u'rakus] kaldes en Kanal, der i
Fosterlivet danner Forbindelsen mellem
Urinblæren og Allantoïsblæren (s. d.). Hos den
voksne findes som Rest af denne
Forbindelsesgang en rundagtig Bindevævsstreng
(<i>ligamentum urachi</i>) mellem Toppen af Urinblæren og
Navlen. Undertiden forbliver den nederste
Ende af U. hul og staar stadig i Forbindelse med
Urinblæren. I sjældne Tilfælde vedbliver U. at
være aaben i hele sit Forløb ogsaa efter
Fødselen, hvilket i Reglen viser sig derved, at der
flyder Urin ud af en Fistel ved Navlen
(Blærefistel).
<i>S. B.</i>
</chapter>

<chapter name="Uragoga">
<b>Uragoga</b> L. (<i>Cephaelis</i> Sw.), Slægt af
Krapfamilien, Buske eller Halvbuske, sjælden Urter,
hvis Blomster sidder i Hoveder, omgivne af
hule Højblade; Kronen er hjuldannet eller
tragtformet. Der er 4—5 Støvdragere, og
Frugten er en kødet Stenfrugt. C. 150 Arter i
Troperne, deraf c. 100 i Brasilien. Mest kendt er
<sp>Brækrodplanten</sp> (<i>U. ipecacuanha</i> L.), en
lille, 10—20 cm høj Urt med krybende Stængel
og meget ejendommelige, ormelignende og
leddede Rødder, elliptiske Blade og hvide
Blomster; Frugterne er blaa. Rødderne er officinelle;
de indeholder et Stof, Emetin, som virker
meget irriterende paa Slimhinderne i
Fordøjelseskanalen. Den pulveriserede Rod eller et Udtræk
deraf anvendes til et Brækmiddel. Planten
vokser i Vest-Brasilien; dens Rødder indsamles af
de Indfødte; det meste og bedste faas fra Mato
Grosso.
<i>A. M.</i>
</chapter>

<chapter name="Ural">
<b>Ural</b> [u'ral<sub>j</sub>], Bjergkæde paa Grænsen af
Europa og Asien, strækker sig fra N. til S. over
det russisk-sibiriske Lavland fra det kariske
Hav mod N. til Turan imod S., og medregnes
dens sydligste Udløber <sp>Mugodshar</sp>, der naar
til Aral-Søen og dens nordlige Fortsættelse over
Øerne Vaigatsh og Novaja Semlja, spænder
den hele Kæde over mere end 28 Breddegrader
fra 48° til 76 1/2° n. Br. eller over en Længde
af 3168 km, hvoraf dog kun c. 2500 km falder
paa det egentlige U. Bjergkædens Bredde
ligger som Regel omkring 75 km og naar kun i
den sydligste Del 190 km; den gennemsnitlige
Kamhøjde ligger mellem 360 og 460 m, og de
højeste Toppe hæver sig til c. 1600 m. Medens
Toppene N. f. Jekaterinburg hører til
Bjergkædens Østside, ligger de derimod sydligere
langs Vestranden. Den østlige Side af U.
falder ret pludselig og brat af mod Lavlandet,
medens Vestskraaningen i Terrasser og Bølger
sænker sig jævnere hen imod Kama og Volga.
Bortset fra dets arktiske Fortsættelse paa
Polarøerne og dets turanske Udløbere deler man U.
i 3 Dele, det nordlige eller øde U., det
mellemste eller malmrige samt det sydlige eller
skovrige U. Den nordlige Trediedel, der ogsaa
kaldes det vogulske U., naar fra Ishavet til Egnen
ved Petschoras Kilder og er en murlignende,
af lave Forhøjder ledsaget Klippekæde, blandt
hvis Toppe fremhæves Paijar (1413 m), Kaibj
(1041 m), Pure Mongit (1100 m), Idshed Karlem
(1390 m), Choste Nier (1510 m) og Töll Pos
(1687 m). 3 Passer fører i en Højde af c. 450 m
