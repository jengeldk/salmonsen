<table>
<td>Fejlslagningsprocent<td c>0-10<td c>10-20<td c>20-30<td c>30-40<td c>40-50
<td>Antal Planter<td c>547<td c>169<td c>41<td c>10<td c>2
</table>

Ogsaa Eksempler paa Variantfordelinger med
to eller flere Hyppighedsmaksima kendes. —
Det vigtige Spørgsmaal, om den fluktuerende
V.'s Udslag er af <sp>arvelig</sp> Natur, er
behandlet i Artiklen <sp>Arvelighed</sp>, hvor det bl. a.
blev fremhævet, at man af Variantfordelingen
ingenlunde kan slutte til den paagældende
Bestands Ensartethed eller Uensartethed.

De hidtil givne Eksempler er tagne fra
Planteriget. I Virkeligheden findes de mest
regelmæssige Variantfordelinger ved Undersøgelser
over Dyr og Mennesker. Saaledes kan anføres
en Række Tællinger af Gatfinnestraalernes
Antal hos 703 Rødspætter fra Skagen. Der fandtes
med
<table>
<td>Straaleantal<td r>47<td r>48<td r>49<td r>50<td r>51<td r>52<td r>53<td r>54
<td>Individer<td r>5<td r>2<td r>13<td r>23<td r>58<td r>96<td r>134<td r>127
<td>Straaleantal<td r>55<td r>56<td r>57<td r>58<td r>59<td r>60<td r>61
<td>Individer<td r>111<td r>74<td r>37<td r>16<td r>4<td r>2<td r>1
</table>

Og lignende Rækker kan der præsteres
utallige af fra alle Haande zoologiske,
antropologiske og botaniske Undersøgelser. Den
fluktuerende V.'s Udslag gøres lettest anskuelig ved
<sp>Variationskurver</sp> d. e. grafiske
Fremstillinger af Fordelingstabellerne. — Særdeles
ofte er der et vist Sammenhængsforhold mellem
forskellige varierende Egenskaber,
»Samafvigelighed« eller <sp>korrelativ V.</sp> (s. d. Art.).
Ogsaa her maa der tages Hensyn til, at
Populationer oftest er Blandinger af Typer, forskellige i
Henseende til slige Egenskabers indbyrdes
Forhold. Ved Krydsning kan i Reglen
Sammenhængen mellem Egenskaberne brydes.

3) Den <sp>kaarbestemte V.</sp>, hvis Udslag
ofte betegnes som »Modifikationer«. Individer
med samme Anlægspræg kan udvikle sig
forskelligt under forskellige Livsvilkaar. Samme
Udsæd i Jordbund af forskellig Natur eller
under forskellige klimatiske Forhold giver
forskellig udseende Planter, og det samme gælder
Dyr. Det drejer sig her om Sammenligning af
<sp>Individ-Grupper</sp> opvoksede under
gennemgaaende forskellige Kaar; f. Eks.
Rugplanter fra rig, velkultiveret Jord sammenlignet med
Rug fra magert Hedesand. Inden for hver af
Kaarenes Forskellighed præget Gruppe af
Individer iagttages altid fluktuerende V. Selv om
Fluktuationerne maaske overalt er betingede
af Fluktuationer i de ydre Kaar paa det givne
Sted, forstaas det, at man bør holde det for
hele Grupper af Individer (Bestande,
Populationer) gennemgaaende karakteristiske Præg af
Kaarenes Natur ude fra Forveksling med
Fluktuationerne, hvis Aarsag man i det enkelte
Tilfælde aldrig med Sikkerhed kan erkende. Ved
den kaarbestemte V. gør der sig paa
iøjnefaldende Maade Tilpasning (s. d.) gældende.

4) <sp>Bastarders V.</sp> Her træder det ny
Moment til, at der ved Krydsningen forenes to
Kønsceller med forskelligt Anlægspræg. De
Komplikationer, som følger heraf, er nærmere
omtalt i Artiklen <sp>Bastard</sp>.

5) <sp>Pludselige Forandringer af
Typen</sp>, altsaa noget ganske andet end
Fluktuation eller — som hos Bastard-Afkom — ny
Kombinationer af givne Karakterer. Slige
pludselige Type-Forandringer har man i
Aarhundredernes Løb ofte set. Darwin kaldte dem
<i>single variations</i>, og navnlig i Gartnersproget
kaldes de ofte <i>sports</i>. I Nutiden kaldes de
<sp>Mutationer</sp> (s. d.). De synes ofte at hænge
sammen med Forstyrrelser eller Ændringer i
Cellekernernes Kromosomers Forhold (se <sp>Celle</sp>
Side 687). (<sp>Litt.</sp> til V. se under
<sp>Variationsstatistik</sp>).
<i>W. J.</i>
</chapter>

<chapter name="variable Stjerner">
<b>variable Stjerner,</b> d. s. s.
<sp>foranderlige Stjerner</sp> (s. d.).
</chapter>

<chapter name="Varianter">
<b>Varianter,</b> afvigende Læsemaader, som i
Udgaver af klassiske eller andre ældre
Forfattere ofte anbringes som Noter under Teksten.
<i>H. H. R.</i>
</chapter>

<chapter name="Variata">
<b>Variata,</b> se <sp>augsburgske Konfession</sp>.
</chapter>

<chapter name="variatio delectat">
<b>variatio delectat</b> (lat.) (rigtigere <sp>varietas
delectat</sp>), »Forandring fryder«.
</chapter>

<chapter name="Variation">
<b>Variation,</b> se <sp>Variabilitet</sp>.
</chapter>

<chapter name="Variationen">
<b>Variationen,</b> se <sp>Maanen</sp>.
</chapter>

<chapter name="Variationer (mus.)">
<b>Variationer</b> (lat.), en musikalsk
Kompositionsform, der bestaar i, at et Tema gentages,
men underkastes forskellige Ændringer, enten
i melodisk eller harmonisk Henseende, i
Rytme, Taktart eller Toneart, men saaledes at det
oprindelige Tema altid skinner igennem trods
de stedfundne Forandringer. Den ældste Art af
V., <i>doubles</i>, omgav kun Temaet med en rigere
Figuration; hos Haydn og end mere hos Mozart og
Beethoven antog Forandringerne en langt mere
gennemgribende Karakter, baade med Hensyn
til Indhold og Form; de enkelte V. fik ligesom
et mere individuelt Særpræg. Navnlig i ældre
Klavermusik, men ogsaa i Kammer- og
Orkestermusik, spillede »Tema med V.« en
betydelig Rolle, baade som selvstændige
Musikstykker (Händel's <i>The harmonious blacksmith</i>,
Beethoven's talrige Klaver-V., Mendelssohn's
<i>Variations sérieuses</i>, Schumann's <i>Études
symphoniques</i>, Brahms' og M. Reger's Klaver- og
Orkestervationer, over klassiske Temaer) og
som Led i de cykliske Kompositioner, Sonater,
Kvartetter, Symfonier (Beethoven's As-dur
Sonate, Opus 26, Finalen af Eroica-Symfonien). I
den nyeste Musik synes V. at finde mindre
Anvendelse.
<i>(S. L.). W. B.</i>
</chapter>

<chapter name="Variationer (mat.)">
<b>Variationer</b> (mat.), herved forstaas i
Kombinationslæren de Rækker, som man danner ved
af <i>n</i> forskellige Genstande paa alle mulige
Maader at udvælge <i>r</i> og opstille (permutere) dem.
Efter som samme Genstand maa forekomme
flere Gange i samme Række eller ikke, falder
disse V. sammen med Permutationerne med
eller uden Gentagelser (se
<sp>Permutationer</sp>). Har man <i>n</i> Samlinger Genstande hver
paa <i>r</i>, bruger man ogsaa Navnet V. for
Grupperne af <i>n</i> Genstande, 1 fra hver Samling;
Antallet af saadanne V. er <i>r<sup>n</sup></i>.
<i>Chr. C.</i>
</chapter>

<chapter name="Variationsbevægelser">
<b>Variationsbevægelser</b> (bot.), se
<sp>Bevægelser, Planters</sp> S. 156.
</chapter>

<chapter name="Variationskurver">
<b>Variationskurver.</b> De sædvanlige
<sp>Variationer</sp> (se <sp>Variabilitet</sp>), grupperer sig
nogenlunde regelmæssig, saaledes som de givne
Eksempler viser, at Individernes Antal tiltager
henimod Gennemsnitsværdien af Variationsrækken,
for derpaa atter ret regelmæssig at aftage.
Denne Fordelingsmaade lader sig grafisk udtrykke
