Tørvemoserne, bl. a. ved Hjælp af
indkvarterede Værnepligtige, ligesom Brændehugsten i
Statsskovene forceredes med Salg til Private
for Øje, og ved Bek. 30. Maj 1916 paabydes
Sparsommelighed med Brændsels- og
Belysningsmidler. Efter at L. 12. Maj 1916 om
Skibsfartens Bidrag til Landets nødvendigste
Tilførsler var vedtaget, opnaaedes ved
Forhandlingerne med Fragtnævnet Overenskomst om,
at dette paatog sig Transport af et vist
Kvantum Husholdningskul, 30000 t pr. Maaned, med
en Fragtreduktion paa 66 2/3 %, og af et
Kvantum til Staten og Kommunerne med en
Fragtreduktion paa 33 1/3 %. Ordningen, der skulde
ledes af Kulbureauet og et af
Købstadsforeningen den 12. Juli 1916 oprettet Kulkontor,
traadte i Kraft fra 1. Oktbr 1916, medens L.
30. Oktbr 1916 (Dyrtidsloven) hjalp de
Kommuner, der ikke var kommet med i den
første Ordning, til et Statstilskud efter lignende
Regler. Tilskuddet bestod i 90 Øre pr. hl tyske
Koks fra Tiden Oktbr 1916—Jan. 1917.

Fordelingen af disse Kul og Koks foretoges
af et den 24. Oktbr 1916 nedsat
Fastlandskuludvalg, der efter Nordsøblokaden virkede
sammen med Statens Fordelingsudvalg for
engelske Kul. L. 1. Marts 1917 ophævede imidlertid
Skibsfartens Forpligtelser til at stille billig
Tonnage til Raadighed. Prisen paa <sp>Brænde</sp> fra
Statsskovene maatte ikke fordyres med mere
end 25 % i Forhold til Aaret forud og ikke
overstige 12 Kr. pr. Rummeter for fineste
Brænde.

Vanskeligheden for Kultilførsler aftog ikke i
Vinteren 1916—17, og da Tysklands
Blokadeerklæring syntes at ville standse Tilførslerne
Vest fra, optaltes Landets Kulbeholdning, der
viste sig at svare til 2 1/2 Maaneds Forbrug.
Den 1. Febr 1917 forbydes det enhver
Forbruger at købe mere end 14 Dages normalt
Forbrug, og den 12. Febr henstilles til
Kommunerne ved Forhøjelse af Priserne paa
Elektricitet og Gas at fremtvinge den største
Økonomi, ligesom der oprettes Folkekøkkener for
at spare det private Gasforbrug. Paa
Frederiksberg gradueredes Prisforhøjelsen efter
Person og Værelsesantal. Fra 15. Maj til 30. Septbr
indførtes Sommertid (L. 13. Maj 1916),
hvorefter den 15. Maj begyndte den 14. om Aftenen
Kl. 11, og den 30. Septbr sluttede 1 Time efter
Midnat. Lukketiden for Butikker, Lagre og
Forlystelsesetablissementer reguleredes gentagne
Gange, jfr. L. 30. Oktbr 1916, Bek. 7. Jan., 8.
Febr. 17. Febr, 6. Marts, 11. Marts, L. 30. Apr.
1917 og 20. Marts 1918 m. fl., ligesom
Statsbanerne inddrog de sene Aftentog paa
Sjælland fra og til Kjøbenhavn. Bek. 11. Decbr
1916, jfr. 17. Febr 1917, sætter Maksimalpris
paa dansk Brænde, idet dog Skovejere maatte
sælge til fri Pris lige saa meget, som de havde
solgt til Maksimalpris (Forbud mod Salg ved
Auktion i Bek. 27. Jan. 1917). Halvdelen af
Brændet skulde sælges gennem de ved Bek.
17. Febr 1917 oprettede Fordelingsinstitutioner
i Amter og Kommuner. Endvidere oprettedes
den 12. Marts 1917 et Brændselsnævn, og der
fastsattes Maksimalpris paa Tørv (26. Marts
1917).

Kul- og Kokshandelen organiseredes under
Statens Kulfordelingsudvalg fra Apr. 1917, jfr.
Bek. 17. Juli og 27. Juli, hvorefter enhver
Handlende maatte indberette ethvert Salg over
10 hl, og ved 3 Bek. af 31. Juli, jfr. 15. Oktbr
1917 blev ethvert Salg af Kul og Koks til
Opvarmning af Værelser etc. forbudt, og private
Forbrugere maatte til Tilberedning af Mad etc.
kun købe indtil 1 hl ad Gangen, og der
fastsattes Maksimalavance m. v., der ændredes
ved Bek. 15. Oktbr, 4. Decbr 1917, 14. og 15.
Oktbr 1918, 28. Apr. og 17. Decbr 1919 for
engelske og tyske Kul og Koks, ligesom Handel
med Økul og Fastlandskul fra samme Butik
blev forbudt, jfr. to Bek. 27. Juni 1918.

Ved L. 20. Apr. 1917 om Fremskaffelse af
indenlandsk Brændselsmateriale (ved Bek. 18.
Juni 1917 forbødes Afbrænding af Skt.
Hansblus), jfr. Bek. 7. Maj, 22. Maj, 10. Juli, 11.
Juli og 24. Juli 1917, gives nærmere Regler
for Brændselsnævnet, og det paalægges
Skovejere at præstere en saa stor Brændehugst, at
denne i Forbindelse med det siden 1. Oktbr
1916 skovede Kvantum udgør det dobbelte af
den gennemsnitlige Brændehugst i 1912—13 til
1914—15, og hvorved det paalagdes Ejere af
Tørvemoser at udnytte disse i videst muligt
Omfang. Loven 20. Apr. forlængedes til 31.
Marts 1919 ved L. 20. Marts 1918, Bek. 30.
Marts 1918. Ved Bek. 12. Oktbr 1917
paalagdes Landets Skove og Plantager en
Brændehugst indtil 1. Apr. 1918, dobbelt saa stor som
en Normalhugst. Brændet fordeltes gennem
Brændselsnævnet til Beboere i Land- og
mindre Købstadkommuner. Bl. a. til Modvirkning
af Arbejdsløsheden opfordredes Skovejere til
at foretage Stødoptagning, Bek. 10. Apr. 1918
og 11. Juli 1918. Bek. 17. Novbr 1917 gav
Regler for Adgangen til at bestille Brænde til
Brug i 1918—19 samt angaaende Fordelingen
af Brænde af Produktionen 1917—18. Endelig
købtes i Sverige en Reservebeholdning paa
150000 m<sup>3</sup> Brænde. Produktionen af Brunkul
omhandles i Bek. 11. Juli, jfr. 22. Decbr 1917,
og Brændselsnævnet eksproprierede to af de
betydeligste Brunkulslejer, Troldhede og
Fasterholt.

Produktionen af Tørv for Tiden 1. Juli 1918
til 30. Juni 1919 omhandles nærmere i Bek.
27. Novbr 1917, 18. Febr og 27. Febr 1918
angaaende de private Husholdningers første Ret
til Bestilling, om Priser, Aske og Vandindhold
og Regler for Videresalg og for Tiden fra 1.
Juli 1919 til 30. Juni 1920 ved Bek. 13. Decbr
1918. Regler for Prøveudtagning og for
Bestemmelse af Fugtighedsgrad og Askeindhold
udfærdigedes af Brændselsnævnet i Maj 1918.
Angaaende Anskaffelse af Spormateriale og
Drivkraft, se Bek. 2. Febr 1918 og 30. Marts
1918, der paalægger Ejere af Lokomobiler at
overlade disse til det nedsatte
»Lokomobilnævn«.

Da man imidlertid ved Optælling af Lagrene
af Kul og Koks omkring Juli 1917 havde faaet
nogenlunde Overblik over Stillingen, tillodes
det igen Forbrugerne at aftage indtil Halvdelen
af deres normale Forbrug
(Tillægsbekendtgørelse 13. Septbr 1917, forlænget for den
