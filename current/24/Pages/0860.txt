næste Morgen at foretage et Angreb paa
engelske Fiskerskibe og Spejdere. Samtidig var
Admiral Beatty med Slagkrydserne »Lion«,
»Tiger«, »Princess royal«, »New Zealand« og
»Indomitable« med tilhørende lette Krydsere og
Jagere paa Vej Syd paa, hvor han forenede sig
med Jagerflotiller af Harwich-Styrken for at
foretage et Modangreb, da det engelske
Admiralitet havde faaet Nys om Sagen. Den 24. Kl. 8
Formiddag fik Forpostskibene Føling med
hinanden ved <sp>Dogger Banke</sp>. Saa snart v. Hipper
fik Underretning om de engelske Slagkrydseres
Tilstedekomst, vendte han og stod med fuld
Fart Ø. paa for at drage Kampen nærmere mod
Basis mod de fremskudte Minefelter og
Undervandsbaade. De engelske Krydsere var
imidlertid de tyske 4—5 Sømil overlegne i Fart, da
denne for Tyskernes Vedkommende bestemtes
af den langsommere Panserkrydser; de kom
efterhaanden ind paa Skudafstand, saa Ilden
kunde aabnes af de forreste engelske Skibe paa
de bageste tyske to Timer efter, og
efterhaanden naaede de op til ogsaa at kunne angribe
de første Skibe. Paa denne Maade kom det
agterste — »Blücher« — under voldsom Ild.
og det varede ikke længe, før den fik svære
Havarier og tabte Farten, v. Hipper sendte to
Gange sine Jagere mod Fjenden for at lave
Røgdækning og angribe, medens han
forandrede Kurs for at slippe væk. Jagerangrebene
lykkedes ikke, og Englænderne tabte ikke Følingen.
»Blücher« (15800 t) maatte søge ud af
Kamplinien, og den sank Kl. 12 1/2. Det eng. Flagskib
»Lion« fik Kl. c. 11 to Skud under Vandlinien,
der satte den ene Maskine ud af Virksomhed,
saa Skibet maatte søge ud af Linien. Admiral
Beatty gik om Bord i en Jager for at gaa over
i en anden af Slagkrydserne, hvilket dog først
lykkedes, efter at Slaget var endt. Medens dette
stod paa, ledede hans Næstkommanderende,
Admiral Moore, Forfølgelsen, som han imidlertid
afbrød hen ad Middag efter at have gjort det
endeligt af med »Blücher«, da han ikke ansaa
det for rigtigt at gaa nærmere til de tyske
Minespærringer og Undervandsbaade, af hvilke i
ethvert Tilfælde een allerede var observeret,
ligesom han var bange for »Lion«'s Skæbne, hvis
Højsøflaaden skulde komme til Hjælp. »Lion«
blev slæbt hjem af »Indomitable«, men Uheldet
med dette Skib berøvede Beatty en større Sejr.
De tyske Slagkrydsere var meget stærkt
medtagne. I »Seydlitz« var begge Agtertaarnene
sprængt væk, hvorved 150 Mand dræbtes, og
den trak meget Vand efter Skud under
Vandlinien, og »Derflinger« havde lidt en Del. Det
maa betragtes som et Fejlgreb af v. Hipper at
tage »Blücher« med i Linien; den hemmede hele
Eskadrens Fart og maatte dog til sidst
overlades til sig selv.

Den 18. Marts ramtes det tyske
Undervandsbaadsvaaben af et føleligt Tab, idet den
dygtige og dristige v. Weddigen med
Undervandsbaad M 29 blev sænket af Slagskibet
»Dreadnought« under et Angreb paa den engelske
Flaade i Nordsøen. I Aarets Løb foretog den
tyske Højsøflaade flere Fremstød i nordvest-
og vestlig Retning fra Helgoland til c. 100
Sømil fra Øen; men den stødte ikke paa den
engelske Storflaade, skønt denne som Regel var
i Søen samtidig. Krigsaaret 1915 stod i
Nordsøen særlig i Mineudlægningernes Tegn.
Englænderne udlagde talrige Miner i
Helgolandsbugten og Tyskerne i den sydlige Del af
Nordsøen, ud for Moray Firth samt i Hvidehavet
ud for Archangelsk.

<sp>Ved Belgiens Kyst</sp> indrettedes i 1915
de erobrede Byer Zeebrügge og Ostende til
Basis for tyske Jagere og Undervandsbaade, der
skulde operere i den sydlige Del af Nordsøen
og Kanalen. Det var af stor Vigtighed for de
Allierede at faa disse Baser ødelagte, og
Havnene blev bombarderet i August, Septbr og
Oktbr 1915. Bombardementerne gjorde en Del
Skade, men da Baadene i Zeebrügge kunde
gaa ad Kanalen op til Brügge, hvor de var i
Sikkerhed, blev Resultatet ikke afgørende.

<sp>De tyske Luftfartøjer</sp> begyndte i
1915 deres Bombardement af engelske Byer.
Det første fandt Sted den 19. Januar og var
rettet mod Great Yarmouth. Virkningen var,
som for Krydsernes Bombardementers
Vedkommende, særlig af moralsk Betydning. Man lærte
hurtig at dække sig ved at lade Byerne
henligge i Mørke og ved at tage Ophold i Kældrene

<img>Fig. 7. Tysk Panserkrydser »Blücher« kæntrer i Slaget ved Dogger Banke.</img>
