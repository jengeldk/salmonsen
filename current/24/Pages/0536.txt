Arbejder. Hans Emner var lige saa omfattende som
Broderens, historiske, religiøse, mytologiske og
allegoriske Billeder saavel som Genrescener og
Portrætter har han malet; i Louvre har man
Lejlighed til at lære hans mangesidige Talent at
kende: de religiøse Værker ved »Den hellige
Jomfrus Formæling«, de mytologiske ved »Marsyas'
Flaaning«, Portrætterne ved Dronning Maria
Leczinska's Billede, endelig hans Billeder fra
Samtidens galante Liv ved »Jagtfrokost«. Andre
betydeligere Billeder af V. findes i Madrid,
Uffizi og Petrograd, samt i en Række franske
Provinsmuseer. Paa Nørager (ved Reerslev)
»Vestalinden« af C. V. Af Slægten V. bør endnu
nævnes Jean Baptiste V.'s Sønner: <sp>Louis
Michel V.</sp> (1707—71), der ogsaa i sin Tid var
en Berømthed og bl. a. var Filip V's Hofmaler
i Madrid (i Kunstmuseet i Kbhvn et stort
Portræt af Ludvig XV [1765], et Portræt i
Frederiksborg-Museet af Christian VII er vistnok det
Billede, L. M. V. fik Bestilling paa under
Kongens Paris-Ophold, men som han ikke fik
færdigt, og som betaltes til hans Arvinger med
1600 livres; det menes fuldført af J. Juel),
<sp>Charles Amédée Philippe V.</sp>
(1719—95), der indehavde samme Stilling ved Frederik
den Store's Hof i Berlin, samt <sp>François V.</sp>
(1711—33). Carle V.'s Søn <sp>Jules César
Denis V.</sp> (1743—1821) virkede som
Landskabsmaler.
<i>(A. R.). A. Hk.</i>
</chapter>

<chapter name="Vanløse">
<b>Vanløse,</b> tidligere Landsby i Brønshøj Sogn,
indtil Brønshøj-Distriktet 1901 indlemmedes i
Kbhvn. V. danner nu et eget Sogn under Vor
Frue Provsti. Se i øvrigt under
<sp>Kjøbenhavn</sp>.
<i>M. S.</i>
</chapter>

<chapter name="Van Mijen Bay">
<b>Van Mijen Bay</b> [fan-'mæ^i<sub>ə</sub>(n)-'be<sub>i</sub>], se
<sp>Spitsbergen</sp>.
</chapter>

<chapter name="Vannelelven">
<b>Vannelelven,</b> d. s. s. <sp>Vanylven</sp>.
</chapter>

<chapter name="Vannerus, Allen">
<b>Vannerus,</b> <sp>Allen</sp>, svensk Filosof, f. 1862,
1890 Dr. phil. i Uppsala, virkede 1901—02 som
Docent i Göteborg og fra 1906 i
Kommercekollegiet. V. har særligt bestræbt sig for at bringe
organisk Sammenhæng i Filosofiens og
Videnskabernes forskellige Forgreninger ud fra en
Totalopfattelse, der kunde betegnes som
psykofysisk Realisme. Han vil føre Virkeligheden
tilbage til psykofysiske Substanselementer, som
under deres Virksomhed bliver Bærere af en
Verdensproces, i hvilken en materiel og en
aandelig Side aabenbarer sig. Den aandelige Fase
er i bestandig Udvikling og indeholder
Tilværelsens Værdier. Systemet slutter derfor med en
evolutionistisk Værdi-Idealisme. V.'s Tankegang
er opstaaet under Samarbejdelse af H.
Spencer's Udviklingslære og W. Wundt's Psykofysik,
men røber ogsaa Indflydelse fra svensk
Idealisme og Systematik. Dog fører den hverken til
teistiske eller monistiske Konsekvenser, men
fastholder en pluralistisk og ateistisk
Grundbetragtning, fornemmelig nedlagt i
»Vetenskapssystematik« (1907) og »Värdeidealism« (1914).
(<sp>Litt</sp>.: <sp>J. Landquist</sp>, »A. V.« i »Ord och
Bild« [1914]).
<i>Edv. L.</i>
</chapter>

<chapter name="Vannes">
<b>Vannes</b> [van], By i Bretagne, Hovedstad i
Dept Morbihan, 5 km N. f. Morbihan-Bugten,
Ø.S.Ø. f. Lorient, 23700 Indbyggere. V., der har
Station paa Orléans-Banen, deles i en ældre
lavtliggende Bydel og en nyere mere
højtliggende Bydel og har Rester af gamle Bymure, en
Katedral (Saint-Pierre) fra 13. til 18.
Aarhundrede med en smuk Portal, et nyt Raadhus, et
Bibliotek paa 25000 Bd og et Museum for
keltiske og galloromerske Oldsager. Næringsvejene
er Fabrikation af Bomuldsstoffer, Sejlervarer og
Læder samt Fiskeri og Handel med Korn og
Hamp, Salt og Østers. Byen har en Havn med
et sejlbart Løb ud til Bugten og er Sædet for
en Departementspræfekt, en Biskop, en
Domstol og en Handelsret. — V. fremtræder først
som <i>Dariorigum Venetorum</i>, blev 1342 erobret
af Englænderne. <sp>Parlamentet</sp> i V. holdt
her sine Møder 1675—89. Arrondissementet V.
(11 Kantoner, 82 Kommuner) har 147700
Indbyggere.
<i>(M. Kr.). E. St.</i>
</chapter>

<chapter name="Vanni, Francesco, Il Cavaliere">
<b>Vanni,</b> <sp>Francesco, Il Cavaliere</sp>,
italiensk Maler, f. 1563 i Siena, d. 1609 smst., var
Elev af Salimbeni, Bart. Passerotti i Bologna og
Giov. de' Vecchi i Rom; i sine bedste Værker
viser han Indflydelse fra Andrea del Sarto og
Sodoma, saaledes i hans Arbejder i S.
Domenico i Siena, i S. Magdalena i Sienas Pinakotek,
S. Katarina's Trolovelse (Modena), og i
Alterbilledet (med Scene af den hellige Magdalene's
Liv) i S. Maria in Carignano i Genua. I Rom,
hvor han i Pave Clemens VIII fandt en
Beskytter, udførte han en Række Værker, af hvilke
fremhæves: Simon Mager's Nedstyrtning
(Peterskirken), den hellige Katharina's Trolovelse o. a.
(Gall. Borghese); andre Billeder i Parma og
Dresden (hellige Familier), Louvre (den hellige
Irene), Petrograd (den hellige Agnes), andre i
Museer i Wien, Madrid m. m.
<i>(A. R.). A. Hk.</i>
</chapter>

<chapter name="Wannsee">
<b>Wannsee</b> ['vanze.], Bydel i det sydvestligste
Hjørne af Stor-Berlin, hører til Bydistriktet
Zehlendorf, ligger ved W., en Bugt fra Havel,
og har c. 6600 Indb. Indlemmet i Berlin 1920.
<i>O. K.</i>
</chapter>

<chapter name="Vannucchi">
<b>Vannucchi</b> [va'n.uk.i] blev tidligere
fejlagtig antaget for Andrea de Sarto's (s. d.)
Slægtsnavn.
<i>(A. R.). A. Hk.</i>
</chapter>

<chapter name="Vannucci, Atto">
<b>Vannucci</b> [va'n.ut.∫i], <sp>Atto</sp>, italiensk
Historiker, f. i Tobbiana (ved Pistoja) 1. Decbr 1810,
d. i Firenze 10. Juni 1883. Beklædte en Tid et
Lærerembede i Litteraturhistorie og Historie i
Prato og var en af de første Redaktører af
<i>Archivio storico italiano</i>. I 1849 maatte han
forlade Italien paa Grund af sin Holdning under
Revolutionsbevægelsen, levede en Aarrække i
Paris, men vendte atter tilbage i 1854. Her
redigerede han en Tid <i>Rivista d'Italia</i>, udnævntes til
Bibliotekar ved la Magliabecchiana og senere til
Prof. i romersk Litteratur ved det florentinske
<i>Instituto di studi superiori</i> samt til Senator. I 1875
blev han Medlem af <i>Academia dei Lincei</i>. Hans
Hovedværker er: <i>Studi storici e morali sulla
letteratura latina</i> (3. Udgave 1871), <i>Storia dell'
Italia antica</i> (1846, 3. Udgave 1872) og <i>I martiri
della libertà italiana</i> (6. Udgave 1877). (<sp>Litt</sp>.:
<i>Archivio storico</i>, IV. Serie, vol. XIV).
<i>(E. G.). E. M-r.</i>
</chapter>

<chapter name="Vannucci, Pietro di Christoforo">
<b>Vannucci</b> [va'n.ut.∫i], (Vanucci), <sp>Pietro
di Christoforo</sp>, kaldet <sp>Pietro
Perugino</sp>, f. i Città della Pieve 1446, d. 1523 i
Fontignano ved Perugia; uddannet i Perugia,
