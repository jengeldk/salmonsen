Genrebilleder (gerne i Akvarel) fremhæves
»Studenter« og »Et Besøg«.
<i>A. Hk.</i>
</chapter>

<chapter name="Watson, William">
<b>Watson</b> ['wåts<sub>ə</sub>n], <sp>William</sp>, engelsk
Digter, Søn af en Landmand i Yorkshire, f. 2.
Aug. 1858. Faderen flyttede senere til
Liverpool, hvor Sønnen voksede op og fik sin
Uddannelse. I et lokalt Ugeblad <i>The Argus</i> saa
hans første Digte Lyset. Hans første
Digtsamling <i>The Princes Quest</i> udkom 1880. Den er
ganske uoriginal, væsentlig en Efterligning af
Morris. Hans næste Bind <i>Epigrams of Art,
Life and Nature</i> (1884) har en mere oprindelig
Klang, men det er dog først med <i>Wordsworths
Grave and other Poems</i> (1890), at han finder
sin egen Tone — han minder i Aandsform
og Rytme meget om Matthew Arnold —, og
med denne Samling vandt han endelig
Publikums Øre. 1892 kom <i>Lachrymæ Musarum</i>, med
det smukke Digt til Tennyson, og <i>The Shelley
Centenary, Odes and other Poems</i> (1894), <i>The
Purple East</i> og <i>The Year of Shame</i> (1896)
med sine stærke Udfald mod. Tyrkernes
Optræden i Armenien. For England: <i>Poems
written in Estrangement</i> (1903) er for største Delen
skrevet under Boerkrigen imod Imperialismen.
<i>New Poems</i> (1909), <i>Sable and Purple</i> (1910).
En samlet Udgave af hans Digte, <i>Collected
Poems</i>, udkom 1898 og igen 1906 i to Bind.
Foruden Poesi har han skrevet et Bind Essays:
<i>Excursions in Criticism</i> (1893).
<i>I. O.</i>
</chapter>

<chapter name="Watt">
<b>Watt</b> [dansk vat, engelsk wåt],
<sp>Watttime</sp>, se <sp>Voltampèretime</sp>.
</chapter>

<chapter name="Watt, James">
<b>Watt</b> [wåt'], <sp>James</sp>, Opfinder og Skaber af
Nutidens Dampmaskine, f. 19. Jan. 1736 i
Greenock i Skotland, d. 19. Aug. 1819 i Heathfield
ved Birmingham. W. viste sig allerede fra
Drengeaarene i
Besiddelse af
stor Begavelse
og mekanisk
Snille og
skaffede sig ved
Selvstudium
omfattende
Kendskab til
Naturvidenskaberne. I 1754
kom han i
Lære i Glasgow som
Instrumentmager og Aaret
efter rejste han
til London for
at fortsætte sin
Uddannelse
gennem en
yderligere etaarig Uddannelse. Efter sin
Hjemkomst fra London nedsatte han sig
1757 som Instrumentmager i Glasgow, men
stødte her paa store Vanskeligheder fra
Lavsvæsenets Side, der bl. a. krævede en syvaarig
Læretid, medens W. i Løbet af kun to Aar
havde uddannet sig til en Dygtighed i sit Fag.
Han var imidlertid saa heldig kort efter at
faa Ansættelse som Mekaniker ved
Universitetet i Glasgow, og dette blev af den største
Betydning for hans fremtidige Virksomhed ved
det Samarbejde, han der fik med flere af
Datidens bekendte Videnskabsmænd, der ofte
søgte hans Baad i naturvidenskabelige
Spørgsmaal. I 1763 fik han overdraget Reparationen
af Universitetets Model til Newcomen's
Dampmaskine, og Arbejdet med denne Model bragte
ham ind paa indgaaende Undersøgelser af
Dampmaskinespørgsmaalet, hvorved han fandt Veje
til i en ganske væsentlig Grad at udvikle og
forbedre Dampmaskinen. I 1769 patenterede
han de vigtigste af sine Opfindelser vedrørende
Dampmaskinen; Patentskriftet omfatter
Fortætning af Dampen i en særlig Kondensator,
Anbringelse af en Luftpumpe i Forbindelse med
Kondensatoren, Opvarmning af Dampcylinderen
ved at omgive den med en Damptrøje eller
Isolering, Ekspansion af Dampen i Cylinderen,
samt flere andre Forbedringer, hvorved man
blev i Stand til med 1 kg Kul at udføre lige
saa meget Arbejde som man tidligere i
Newcomen's Maskine havde brugt 5 kg Kul til.
For at udnytte Opfindelserne traadte W. først
i Forbindelse med Jernværksejeren Dr.
Roebuck, men da denne kom i økonomiske
Vanskeligheder, maatte W. i en Periode standse
Arbejdet paa Udviklingen af Dampmaskinen og
beskæftige sig som Civilingeniør med
Landmaaling, Vand- og Vejbygning, indtil han i 1874
kom i Forbindelse med Matthew Boulton, en
velhavende, bekendt Maskinfabrikant. De
grundlagde i Forening en Maskinfabrik i Soho ved
Birmingham, hvor man optog Fabrikationen af
W.'s Dampmaskine (se <sp>Dampmaskine</sp>, S.
497) og hurtigt skaffede sig et større og større
Arbejdsfelt med de udmærkede Anlæg, W.
konstruerede. I de følgende Aar udførte W. mange
forskellige Opfindelser, hvoraf flere den Dag i
Dag anvendes i Maskinteknikken. Ved W.'s
Opfindelse af <sp>Watt's Parallelogram</sp> (s. d.), og
Stempelkraftens Overførelse til en roterende
Aksel blev Dampmaskinens Konstruktion forbedret,
og den fik lidt efter lidt den Form, som den i det
væsentlige har endnu den Dag i Dag. Samtidig
anviste W. nye Omraader, hvor Dampmaskinen
kunde udnyttes, og foreslog at anvende
Dampkraft til Fremdrivning af Vogn og Skib. I sine
senere Aar overlod han Forretningen til sin
Søn. som fortsatte den sammen med Boulton's
Søn. W. er begravet i Handsworth Kirke.
Mindesmærker for ham er oprettet i Westminster
Abbediet i London (af Chantrey), i
Birmingham, Greenock og Manchester.
<i>H. P. C.</i>

<img>J. Watt.</img>
</chapter>

<chapter name="Watt, Joachim von (Vadianus)">
<b>Watt</b> [vat], <sp>Joachim von (Vadianus)</sp>,
schweizisk Reformator (1484—1551), f. i St.
Gallen, studerede i Wien og blev ivrig
Humanist. 1514 kronede Kejseren ham som
Digterkonge. W. udgav flere latinske Klassikere og
spillede en betydelig Rolle i Wien, men drog
1518 til St. Gallen, og her virkede han som
Borgmester for Reformationen under
Paavirkning af Zwingli. Han udlagde selv Dele af
Skriften og skrev om Nadveren. Ved
Religionssamtalen i Bern 1528 var W. Leder. W.'s tyske
historiske Skrifter udgaves 1875—79 af E.
Götzinger. (<sp>Litt</sp>.: <sp>E. Götzinger</sp>, »J. W.«
[1895]).
<i>A. Th. J.</i>
</chapter>

<chapter name="Watt, Robert">
<b>Watt</b> [vat], <sp>Robert</sp>, dansk Forfatter og
Teaterdirektør, f. 28. Oktbr 1837 paa
Holmstrupgaard ved Aarhus, d. 11. Juni 1894 i Kbhvn.
Efter at have forsøgt sig ved Handelen drog
han 20 Aar gammel ud i Verden og slog sig
