Dækning af overordentlige kommunale
Udgifter. Efter denne Lov aabnedes der for det
første Kommunerne Adgang til med Støtte fra
Statskassen at træffe Foranstaltninger til at
modvirke Dyrtidens Følger saavel ved direkte
Pengehjælp gennem de kommunale
Hjælpekasser som paa anden Maade samt til
Befolkningens Forsyning med Livsfornødenheder.
Pengehjælpen kunde ydes Enker med Børn uanset
Bestemmelsen i L. 29. Apr. 1913, og til løbende
Understøttelser fra en anerkendt
Arbejdsløshedskasse eller Sygekasse. Udgifterne maa i
Aarene 1915—16 og 1916—17 tilsammen ikke
overstige 8,50 Kr pr. Indbygger i Kommunen.
Til Dækning af disse Udgifter yder Staten
15 % af Provenuet af den overordentlige
Indkomstskat i 1915/16—1916/17, dog mindst 5
Mill. Kr plus Halvdelen af Kommunernes
Udgifter, ud over hvad der dækkes af de første
4 1/2 Mill. Kr, Staten har ydet efter
ovennævnte. Kommunerne fik dernæst Ret til at udskrive
en Tillægsskat til Dækning dels af Resten af
Udgifterne ved ovennævnte Foranstaltninger,
dels af øvrige Foranstaltninger saasom
vedtagne Dyrtidstillæg til kommunale
Tjenestemænd og Arbejdere, Alderdomsunderstøttede
m. v. Tillægsskatten skulde ske ved en
procentvis lige stor Forhøjelse af samtlige efter
L. 15. Maj 1903 paalignede kommunale
Skatter — for Selskaber 1 % af disses
skattepligtige Indkomst. I Hovedstaden opkræves
Tillægsskatten endvidere som en 25 %'s
Forhøjelse af den kommunale Formueskat.

Ved Loven ophævedes den i L. 29. Apr. 1913
om Hjælpekasser fastsatte Begrænsning af
Statstilskudet til 250000 Kr. og fastsættes til at
udgøre 1/3 af Kommunens Tilskud til
Hjælpekassen, ligesom L. 2. Aug. 1914, 31. Marts 1915
og L. 27. Oktbr 1915 ophævedes. Lovene
forlængedes med enkelte Ændringer ved L. 30.
Oktbr 1916, særlig forhøjedes Grænsen for de
Beløb, der kan ydes (fra 8 Kr. til 10,20 evt.
12 Kr. pr. Indb.), og Statens Tilskud. Den
egentlige Revision skete ved L. 28. Decbr 1916 om
kommunale Dyrtidsforanstaltninger, der dog i
det hele bygger paa de tidligere Loves
Principper, Loven skulde gælde fra
1. Jan. 1917—31. Marts 1918. Loven revideredes dog
allerede 21. Decbr 1917, og dens Omraade
udvidedes, ligesom Grænsen for Udgifterne
forhøjes til 27 Kr (L. 1916 15 Kr). Ved L. 20
Marts 1918 forlængedes Dyrtidslovene til 30.
Juni 1918. Den ny L. 13. Juli 1918, der nu
hedder L. om Stats- og kommunale
Dyrtidsforanstaltninger, giver bl. a. Regler for
Nedsættelse af Prisen paa visse Levnedsmidler for
Statens Regning samt Brændsel m. v. Staten
yder til Nedsættelse af Prisen paa Brændsel,
Gas og Belysning 10 Kr pr. Indbygger. Loven
har Gyldighed til 31. Marts 1919, hvilken Frist
forlænges med enkelte Ændringer til 31. Marts
1920, jfr. L. 1. Apr. 1919 og 30. Juni 1919.
Afviklingen af denne Dyrtidslovgivning
fortsattes ved L. 29. Marts 1920, 28. Oktbr 1920 og
15. Apr. 1921, sidste Lov bortfaldt 31. Oktbr
1921.

Efter L. 22. Decbr 1920 ydedes af Staten en
Refusion paa 3/5 af de Tilskud, Kommunen
ydede Hjælpekassen til
Arbejdsløshedsunderstøttelser, hvilken Lov forlængedes ved L. 1.
Apr. 1921 indtil 30. Novbr 1921 og ved L. 1.
Decbr 1921 til 31. Decbr 1921, samtidig med at
der bevilgedes Statstilskud til kommunale
Arbejder til Afhjælpning af Arbejdsløsheden med
3 Kr pr. Arbejdsdag. Loven fornyedes ikke,
hvorimod man gik over til Lovgivning om
Ydelse af ekstraordinær
Arbejdsløshedsunderstøttelse (jfr. L. 22. Decbr 1921).

Imidlertid var man yderligere i Anledning af
Arbejdsløsheden gaaet over til Statstilskud til
Iværksættelsen af kommunale Arbejder i Form
af Rentetilskud. Ved L. 5. Febr 1918 blev der
tilstaaet de Kommuner, som lader udføre
større Arbejder, der skønnes at være egnede til
at afhjælpe Arbejdsløsheden, et Statstilskud til
Forrentning af Laan, som optages i den
Anledning. Tilskuddet fastsættes til en halvaarlig
Ydelse af indtil 3/4 (eventuelt 1 1/4 %) af
Laanets oprindelige Beløb i 8 Aar. Ydelsen
forhøjedes ved L. 1. Novbr 1918 til 1, eventuelt
1 1/2 % halvaarlig. Loven forlængedes ved L.
21. Decbr 1918. L. 30. Juni 1919 forøger den
normale halvaarlige Ydelse til 1 1/2 % for
Arbejder, der er paabegyndt inden 1. Maj 1920.
Ved L. 22. Decbr 1920 forhøjedes Tilskuddet
yderligere til 2 % halvaarlig i 10 Aar, medens
Staten overtager Garantien for Laan indtil 70
Mill. Kr optaget af Kommunerne i denne
Anledning. Denne særlige Lovgivning afsluttedes
ved Bekendtgørelse af 29. Marts 1922, der
fastsætter sidste Frist for saadanne Arbejders
Paabegyndelse til 15. Apr. 1922.

Den egentlige Arbejdsløshedslovgivning —
Hjælpekasseunderstøttelse til Arbejdsløse er
omtalt ovenfor — begynder med midlertidig
L. 27. Oktbr 1917 om overordentlig Hjælp til
Arbejdsløse m. m. Herefter ophævedes
Arbejdsløshedslovenes Bestemmelser om, at en
Person skal have været Medlem af Kassen i
12 Maaneder, før Understøttelse kan udbetales,
ligesom Karenstid ud over 6 Dage bortfalder.
Staten stiller 1 Mill. Kr til Raadighed. Loven
fastsætter endvidere visse <sp>Tillæg</sp> til de
vedtægtsmæssige Ydelser samt paabyder Ydelse af
fortsat Hjælp, naar den ordinære Hjælp er
opbrugt; af Beløbene hertil bærer Staten de
2/3 og Kommunerne 1/3. Ved L. 8. Febr 1918
ændres Loven paa visse Punkter, særlig for at
beskytte Kasserne mod Tilgang af Medlemmer,
der ikke tilhørte Faget m. v., ligesom Satserne
ændres. Statstilskuddet for 1917—18 blev 2
Mill. Kr, og for Tiden 1. Apr. 1918—30. Juni
1918 ligeledes 2 Mill. Kr. Ved en ny Lov af
1. Juli 1918 skærpedes Loven i Henseende til
at beskytte Kasserne, og der stilledes 5 Mill.
Kr til Raadighed for Tiden 1. April—31. Oktbr
1918. Loven fornyedes først ved L. 1. Novbr
og revideredes dernæst ved L. 30. Novbr 1918
stadig med det ovennævnte Formaal. For
Tiden 1. Decbr 1918 til 31. Decbr 1919 ydes et
Statstilskud paa 6 Mill. Kr, ligesom Staten
refunderede Kommunerne 2/3 af de til
Tillægshjælp og fortsat Hjælp ydede Beløb. Lov
om anerkendte Arbejdsløshedskasser af 1914
