<chapter name="Varotari, Alessandro">
<b>Varotari,</b> <sp>Alessandro</sp>, kaldet <sp>Il
Padovanino</sp>, italiensk Maler, f. i Padua 1590,
d. i Venezia 1650, var Søn af Maleren <sp>Dario
V.</sp> den Ældre (d. 1596) og uddannet i Venezia
ved Studiet af Tizian's og Paolo Veronese's
Værker. Som en værdig Efterfølger af disse
Mestere viser han sig ved sine Billeders skønne,
fyldige Kolorit og udmærkede
Landskabsbaggrunde; hans legemsstore Figurer virker
derimod lidt tomme, dog er hans Fremstillinger
af Børn meget indtagende. Af V.'s Arbejder
skal nævnes: »Brylluppet i Kana« i Akademiet
og »S. Liberato« i S. Maria in Carmine i
Venezia, hvor der (ligesom i Padua) findes en Del
Alterbilleder af ham. Andre betydeligere
Billeder er: »Lucrezia« i Uffizi i Firenze, »Judith
og Klopatra« i Dresdens Galleri, »Christus og
Synderinden« i det tidligere Hofmuseum i Wien,
»Roxane og Alexander den Store's Søn« i
Petrograd, endvidere i Louvre, <i>National Gallery</i>,
London o. fl. St. »Gracchernes Moder« kom i
privat kjøbenhavnsk Eje. Et Par Billeder i
Bergens Museum.
<i>(A. R.). A. Hk.</i>
</chapter>

<chapter name="Varp (Søv.)">
<b>Varp</b> (Søv.), et svært Tov, der efter dets
større eller mindre Tykkelse betegnes som
<sp>Kabeltov</sp>, <sp>Pertline</sp> eller
<sp>Jagetrosse</sp>; det benyttes til Forhaling eller Svajning af
Skib i Havn eller paa Red, idet den ene Tamp
fastgøres i Land eller i en opankret Boje eller
til et <sp>Varpanker</sp>, medens der direkte eller
ved Hjælp af Spil hales i den anden Ende. I
den nyere Tid anvendes som Regel
Staaltraadstovværk i større Skibe som <sp>Varpgods</sp>:
Fællesbetegnelse for alle Slags V. <sp>At varpe</sp>:
forhale et Skib fra et Sted til et andet ved
Hjælp af V.
<i>(C. L. W.). C. B-h.</i>
</chapter>

<chapter name="Varp, Varpa og Verpe">
<b>Varp,</b> <sp>Varpa</sp> og <sp>Verpe</sp>, kaldes i Norge
et Sted, hvor man kaster eller udsætter
Fiskeredskaber, især Fiskenet; saaledes særlig om
Laksevarp. Ordet hører til Oldnorsk <sp>verpa</sp>,
»kaste«. I mange Stednavne betegner dog disse
Ord noget helt andet, nemlig en sammenkastet
Stenhob, en Stenrøs.
<i>H. F.</i>
</chapter>

<chapter name="Varpgods">
<b>Varpgods,</b> se <sp>Varp</sp>.
</chapter>

<chapter name="Warrant">
<b>Warrant</b> ['wår<sub>ə</sub>nt] (engelsk), se
<sp>Oplagsbevis</sp>.
</chapter>

<chapter name="Warrant-Officerer, W. O.">
<b>Warrant-Officerer</b> ['wår<sub>ə</sub>nt-], <sp>W. O.</sp>, engelsk
Betegnelse for en vis Klasse Befalingsmænd i
Orlogsmarinen, der nærmest er at betragte som
et Mellemled mellem de egentlige
Underofficerer (<i>petty officers</i>) og Officerer, til en vis
Grad svarende til de danske og tyske Mariners
Dæksofficerer«.
<i>(C. L. W.). C. B-h.</i>
</chapter>

<chapter name="Warren">
<b>Warren</b> ['wår<sub>i</sub>n], 1) By i U. S. A., Ohio,
ved Mahoning River, 75 km SØ. f. Cleveland,
er et vigtigt Jernbaneknudepunkt, har betydelig
Maskinindustri og er Sæde for et
Handelskammer. (1920) 27050 Indb. I Omegnen brydes Kul og
Jernmalm. 2) By i U. S. A., det nordvestlige
Pennsylvania, ved Allegheny River, har store
Petroleumsraffinaderier. (1920) 14256 Indb.
Omegnen er rig paa Petroleum og Naturgas. 3)
By i U. S. A., Rhode Island, ved Narragansett
Bay, driver Bomuldsindustri og er en Havneby.
(1920) 7841 Indb.
<i>G. Ht.</i>
</chapter>

<chapter name="Warren, Gouverneur Kemble">
<b>Warren</b> ['wår<sub>i</sub>n], <sp>Gouverneur Kemble</sp>,
amerikansk General (1830—1882). W. var
oprindelig Ingeniørofficer, men blev ved
Borgerkrigens Udbrud Oberstløjtnant og Chef for et
Regiment frivilligt Infanteri. Han udmærkede
sig særlig ved Antistam (1862) og fik som
Generalmajor i 1863 et Armékorps at føre. W.
viste sig at være en af Nordstaternes dygtigste
Førere, men meget trodsig. Han kom i Strid
med Sheridan og tog 1865 Afsked fra aktiv
Tjeneste, men virkede dog bag Fronten.
<i>E. C.</i>
</chapter>

<chapter name="Warren, Samuel">
<b>Warren</b> ['wår<sub>i</sub>n], <sp>Samuel</sp>, engelsk
Romanforfatter, f. 23. Maj 1807 i Denbigshire, Wales,
d. 29. Juli 1877 i London. Han studerede først
Medicin, derefter Jura, havde forskellige
juridiske Embeder og var konservativt Medlem af
Parlamentet 1856—59, hvorefter han fik Opsynet
med Sindssygeanstalterne. W.'s første Bog var
en Række Skitser: <i>Passages from the Diary of
a late Physician</i> (1832). Derefter fulgte den
humoristiske Roman: <i>Ten Thousand a year</i>
(1841), der gjorde megen Lykke.
<i>(T. L.). I. O.</i>
</chapter>

<chapter name="Warren, Thomas Herbert">
<b>Warren</b> ['wår<sub>i</sub>n], <sp>Thomas Herbert</sp>, engelsk
Kritiker og Digter, f. i Bristol 21. Oktbr 1853;
uddannet i Oxford, siden 1885 Rektor ved
Magdalene College; 1910—11 Vicekansler ved
Oxford Universitet, 1911—16 <i>Professor of Poetry</i>
smst. Udgav 1888 <i>Plato's Republic with
Introduction and Notes</i> (senere optrykt mange
Gange). Digtsamlingen: <i>By Severn Sea and other
Poems</i> (1887) og <i>Death of Virgil. A Dramatic
narrative</i> (1907), <i>Essays of Poetry and the Poets</i>
(1909), samt talrige Artikler i <i>Quarterly</i> og
<i>Edinburgh Review</i> o. a. Tidsskrifter.
<i>I. O.</i>
</chapter>

<chapter name="Warrenit">
<b>Warrenit,</b> se <sp>Domingit</sp>.
</chapter>

<chapter name="Warrensburg">
<b>Warrensburg</b> ['wår<sub>i</sub>nzbəg]. By i U. S. A.,
Missouri, ligger 100 km ØSØ. f. Kansas City,
(1920) 4811 Indb. W. har Sandstensbrud og
Handel med Korn.
<i>(H. P. S.). G. Ht.</i>
</chapter>

<chapter name="Warrington">
<b>Warrington</b> ['wår<sub>i</sub>ŋt<sub>ə</sub>n], By i det nordlige
England, Lancashire, ved Mersey og
Manchester Kanalen, omtrent midtvejs mellem
Liverpool og Manchester, er et vigtigt
Jernbaneknudepunkt, har en 1,5 km lang Bro over Mersey,
et Museum, en Latinskole og betydelig Industri,
især Garverier, Maskinbygning, Fabrikation af
File, Jern- og Staalvarer, Jerntraad og
Jerntraadsvæv, Glas- og Bomuldsvarer, Silke, groft
Lærred, Sejldug, Sækkelærred og Sæbe. (1921)
76811 Indb.
<i>(M. Kr.). M. H-n.</i>
</chapter>

<chapter name="Warriston, Archibald Johnston">
<b>Warriston</b> ['wår<sub>i</sub>st<sub>ə</sub>n], <sp>Archibald
Johnston</sp>, skotsk Politiker (1611—63), var en
dygtig Jurist og en Fanatiker for Presbyterianernes
Sag, formede sammen med A. Henderson
Skotternes <i>national covenant</i> 1638, blev efter at
have deltaget i Kampen mod Karl I senere en
Støtte for Cromwell, maatte efter Restaurationen
1660 gaa i Landflygtighed, blev paagrebet i
Frankrig, udleveret og henrettet i Edinburgh.
<i>H. J-n.</i>
</chapter>

<chapter name="Warrnambool">
<b>Warrnambool</b> [wæ<sub>ə</sub>n<sub>ə</sub>m'bu.£], Havnestad paa
Sydkysten af Australien, Staten Victoria, 8000
Indbyggere, med Hospital, Haandværkerskole,
botanisk Have, Udførsel af Uld og andre
Landbrugsprodukter.
<i>M. V.</i>
</chapter>

<chapter name="Varro">
<b>Varro.</b> 1) <sp>Gajus Terentius V.</sp>, romersk
Hærfører, var Konsul sammen med Æmilius
Paulus 216 f. Kr. under den 2. puniske Krig.
Som Tilhænger af Folkepartiet, der var stemt
