<chapter name="Verdi, Giuseppe">
<b>Verdi,</b> <sp>Giuseppe</sp>, italiensk Komponist, f.
10. Oktbr 1813 i Roncole ved Busseto, d. 27.
Jan. 1901 i Milano, var Søn af en Gæstgiver,
og blev ved offentlig Understøttelse sat i Stand
til musikalske Studier i Milano (hvis
Konservatorium i øvrigt mente ham for lidet talentfuld
til at linde Optagelse dér). Som
Operakomponist debuterede V. 1839 (i Scala-Teatret) med
<i>Obeto</i>. Mere bekendt blev han med de følgende
Værker som <i>Nabucco</i> (1842), <i>I Lombardi</i> (1843)
og navnlig <i>Ernani</i> (1844). Heldet fulgte dog
foreløbig ikke V. ret længe; en Række Operaer
som <i>Macbeth</i>, <i>I Masnadieri</i> (»Røverne«) og <i>Luisa
Miller</i> (begge efter Schiller) fremkom i
1840'erne, men levede kun kort. Først 1851 vandt
V. atter en stor
Sejr med
<i>Rigoletto</i>, og kort
derefter fulgte
de to Operaer,
der tillige med
<i>Rigoletto</i> længe
blev hans
berømteste: <i>Il
trovatore</i>
(»Troubadouren«)
(Rom 1853) og
<i>La Traviata</i>
(Venedig
samme Aar). Nu
svigtede nemlig
Heldet V. for
en Tid, idet
de følgende
Værker, af
hvilke <i>Les vêprès siciliennes</i> skreves for
Paris' »Store Opera«, <i>Ballo in maschera</i> for
Neapel, <i>La forza del destino</i> for Petrograd
og <i>Don Carlos</i> 1867 for den store Opera i Paris,
ikke tilnærmelsesvis naaede de tre nysnævnte
i Yndest og Udbredelse. Saa meget større
Glans kom der til at staa om V.'s Navn,
da han 1871 (i Anledning af det
italienske Teaters Aabning) fremførte Operaen
<i>Aïda</i> i Kairo (og snart efter i Milano). Som V.'s
tre nysnævnte berømte Ungdomsværker besad
ogsaa <i>Aïda</i> Kraft og Evne til at naa ud til alle
Europas, ja Verdens Operascener, og den
forandrede Stil deri gjorde intet Skaar i
Modtagelsen. 1874 lod V. i Milano opføre sit <i>Requiem</i>
(til Minde om Alessandro Manzoni), og han,
der, som et forgudet Midtpunkt for italiensk
Musikliv, med ualmindelig Kraft vedblev at
frembringe lige til den høje Alderdom,
fuldførte endnu Operaerne <i>Otello</i> (Milano 1887) og
<i>Falstaff</i> (Milano 1893). Foruden disse sceniske
Værker henhører til V.'s senere Aar det
kirkelige <i>Quadro pezzi sacri</i> samt en Strygekvartet.
— V.'s Navn er det mest fremskudte i den
moderne italienske Musik og tælles blandt de
betydeligste i den nyere Operas Historie.
Oprindelig fulgte han Traditionerne fra Bellini's
og Donizetti's Opera uden dog at naa
Forgængerne i Melodifylde og Charme. Siden hen
stræbte han, ikke uden Paavirkning af den
litterære Romantik og Meyerbeer's Stil, mere og
mere efter det scenisk effektfulde, efter
stærke Modsætningsvirkninger og et indtil Brutalitet
stigende lidenskabeligt Udtryk. De berømte
Operaer: <i>Rigoletto</i>, <i>Troubadouren</i> og <i>Traviata</i>
er her typiske ved deres Glød, Kraft, heftige
Følelsesudbrud og (mere momentvise)
Melodisødme Side om Side med nogen Unatur,
Plathed og Trivialitet. Med <i>Don Carlos</i> og navnlig
<i>Aïda</i> ændrede V. sin Stil, idet Følelsen blev
mere inderlig, den unaturlige Effekt opgivet,
Karakteristikken og Lidenskaben uddybet og
fornemmere udtrykt, Orkestret mere kunstnerisk
udarbejdet og det harmoniske Apparat mere
vekslende og interessant. Den ændrede Stil
behersker i stigende <i>Grad Otello</i> og <i>Falstaff</i>.
V.'s senere Værker, hvori endnu hans
betydelige og egenartede Personlighed kommer til
Orde og den ofte fremhævede
Wagner-Paavirkning i hvert Fald kun berører det ydre, har
haft megen Betydning for efterfølgende
italienske Operakomponister. (Biografier af <sp>A.
Pougin</sp>, <sp>Parodi</sp>, <sp>Monaldi</sp> og <sp>Perinelli</sp>
[i Samlingen »Berühmte Musiker«],
<sp>Bellaigue</sp> [i <i>Musiciens célébres</i>], <sp>Chop</sp> [i Reclam's
Bibliotek], <sp>Bonoventura</sp> [fransk] og <sp>A.
Weissmann</sp>; Breve udgivne af <sp>Fr.
Werfel</sp>, der ogsaa skrev en biografisk Roman om
V.).
<i>W. B.</i>

<img>G. Verdi.</img>
</chapter>

<chapter name="Verdikt">
<b>Verdikt</b> (fransk), Edsvornes Kendelse.
</chapter>

<chapter name="Werdnig-Hoffmann's Sygdom">
<b>Werdnig-Hoffmann's Sygdom,</b> en Form
af Muskeldystrofi (s. d.), som begynder i de
første Leveaar.
</chapter>

<chapter name="Werdt, Johann, v.">
<b>Werdt,</b> <sp>Johann</sp>, v., se <sp>Werth, J. v.</sp>
</chapter>

<chapter name="Verdunkampene">
<b>Verdunkampene</b> [vær'dö-]. Under
Verdenskrigen spillede Verdun en overordentlig stor
Rolle, og der udkæmpedes talrige større og
mindre Kampe i dens Omegn. I 1916 var
Fæstningen endog en lang Tid det vigtigste
Kampobjekt, idet Tyskerne rettede et Hovedangreb
paa den, hvilket førte til langvarige og meget
blodige Kampe, de egentlige V. Angrebet
udførtes af Kronprinsen af Preussens Armé. Den
franske Forsvarsstyrke ved Verdun stod i 1916
under General Herr, som imidlertid den 16.
Febr 1916 afløstes af General Pétain. Den store
tyske Offensiv ved Verdun i 1916 begyndte 22.
Febr og skaffede straks Tyskerne en betydelig
Terrainvinding. De erobrede endog flere af
Forterne paa Verduns Nordfront Ø. f. Meuse (bl. a.
Fort Douaumont og Fort Vaux). Forsvaret
førtes imidlertid under General Pétain's Ledelse
med ikke mindre Kraft, og i Juni gik Tyskernes
Offensiv i Staa. I August vendte Bladet sig, idet
Franskmændene gik over til kraftige
Modangreb og tilbageerobrede baade Fort Douaumont
og Fort Vaux. Et mægtigt Artilleri deltog i
disse Kampe paa begge Sider, paa tysk Side
c. 2000 Pjecer (560 Batterier), paa fransk et
lignende Antal. Da Kampen var paa sit
Højdepunkt, udskød Tyskerne 700000 Projektiler pr.
Døgn (se i øvrigt <sp>Verdenskrigen</sp>).
<i>O. F.</i>
</chapter>

<chapter name="Verdun sur Garonne">
<b>Verdun sur Garonne</b> [vær'dö-syr-ga'rån],
By i det sydlige Frankrig, Dept
Tarn-et-Garonne, ved venstre Bred af Garonne, NNV. f.
Toulouse, 2200 Indbyggere. V. har en Kirke fra
13. Aarhundrede.
<i>(M. Kr.). E. St.</i>
</chapter>

<chapter name="Verdun sur le Doubs">
<b>Verdun sur le Doubs</b> [vær'dö-syr-l<sub>ö</sub>-'du],
By i det østlige Frankrig, Dept Sâone-et-Loire,
ved Udmundingen af Doubs i Sâone, NØ. f.
