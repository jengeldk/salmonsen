<chapter name="ultima ratio regum">
<b>ultima ratio regum</b> (lat.), Kongernes sidste
Tilflugt, ɔ: Kanonerne. Udtrykket skal være
brugt af Ludvig XIV og forekommer ogsaa hos
Calderón.
<i>H. H. R.</i>
</chapter>

<chapter name="ultima Thule">
<b>ultima Thule</b> [-'tu.l<sub>ə</sub>] (lat.), det yderste
Norden; se <sp>Thule</sp>. Udtrykket forekommer hos
Vergil (Georgica I, V. 30).
<i>H. H. R.</i>
</chapter>

<chapter name="Ultimatum">
<b>Ultimatum,</b> egentlig »sidste Ord«, en
Erklæring, hvori en Regering over for en anden
efter forgæves Forhandling opstiller de Krav,
som den forlanger opfyldt inden for en kortvarig
Frist. Bøjer den anden Regering sig ikke, kan
U. medføre Anvendelse af folkeretlige
Tvangsmidler saasom Afbrydelse af Forhandlingerne,
Retorsion, Repressalier, eventuelt Krig. U. med
betinget Krigserklæring (s. d.) er retmæssigt
ifølge Haagerkonventionen af 18. Oktbr 1907 og
anvendtes f. Eks. af Østerrig-Ungarn over for
Rusland 1914 og af Italien over for
Østerrig-Ungarn 1915. Efter Folkeforbundspagten af 28.
Juni 1919, Artikel 12, er saadant U. derimod
i Almindelighed ikke længere lovligt.
<i>G. R.</i>
</chapter>

<chapter name="ultimo">
<b>ultimo</b> (lat), paa Maanedens sidste Dag.
</chapter>

<chapter name="Ultimogenitur">
<b>Ultimogenitur</b> ['ul-] betegner i Modsætning
til Primogenitur eller Førstefødselsret (s. d.) den
Ordning af Successionen i Stamhuse,
Familiefideikommisser o. l., hvorefter Successionen
tilkommer den yngste Linie fremfor de ældre
Linier og inden for den yngste Linie den af Alder
yngste Arving fremfor de ældre.
<i>P. J. J.</i>
</chapter>

<chapter name="Ultimoregulering">
<b>Ultimoregulering</b> ['ul'-]. Paa Børser, hvor
der gøres Terminforretninger (s. d.) i Effekter,
stiles disse Handeler for en stor Del til
Opfyldelse ved Udgangen af en Maaned (pr. ultimo).
Ved hver Maaneds Slutning bliver der saaledes
en overordentlig Mængde Forretninger at
regulere. Smlg. <sp>Børs</sp>.
<i>(E. M.). Ch. V. N.</i>
</chapter>

<chapter name="ultra">
<b>ultra</b> (lat.), hinsides, ud over. I Politikken
bruges det undertiden som Betegnelse for
Medlemmerne af de yderliggaaende Partier.
<i>H. H. R.</i>
</chapter>

<chapter name="Ultrabasit">
<b>Ultrabasit,</b> et Mineral af ret indviklet
Sammensætning, væsentlig bestaaende af Pb, Ag, S,
Sb og Ge, der i Form af smaa, rombiske,
metalglinsende Krystaller af sort Farve er fundet
i Gruberne ved Freiberg.
<i>O. B. B.</i>
</chapter>

<chapter name="Ultrafiltrering">
<b>Ultrafiltrering.</b> Filtrering gennem saadan
præparerede Vægge, at ogsaa kolloidale
Opløsningers Molekyler eller Molekylkomplekser
holdes tilbage. Af <sp>Bechhold</sp> er angivet en
Metode, der i Simpelhed og Virksomhed overgaar
de fleste andre: Membraner, som f. Eks.
Filtrerpapir eller Pergamentpapir imprægneres med
Gelatine og anbringes som Bund i et Apparat,
hvorigennem Vædsken presses ved Tryk.
<i>O. T.</i>
</chapter>

<chapter name="Ultramarin">
<b>Ultramarin,</b> Azur, Lasurit, findes i
Naturen, navnlig i Asien (Tibet, ved Baikal-Søen,
i Kina), og har været kendt fra tidligere
Tider under Navnet <sp>Lapis lazuli</sp> eller
Lasursten, som blev malet, renset ved Slemning
og benyttet som Malerfarve. 1822 lykkedes det
Gmelin at fremstille U. ad kunstig Vej. I
Tyskland grundlagdes de første Ultramarinfabrikker
1834 i Wermelskirchen og 1838 i Nürnberg.
Raamaterialerne for Fremstillingen af U. er
Kaolin og Kul samt Natriumsulfat eller en
Blanding af Natriumkarbonat og Svovl. Man
skelner derfor mellem Sulfatultramarin og
Sodaultramarin. Raastofferne blandes omhyggelig
og glødes derpaa under saa ringe Adgang af
Luften som muligt enten i Digler eller i Mufler.
Anvendes en Blanding af Soda og Svovl, faar
man straks Ultramarinblaat, medens man ved
Anvendelse af Natriumsulfat først faar et <sp>grønt</sp>
Farvestof, som efter Knusning og Udvaskning
ved Ophedning med Svovl under Luftens
Adgang gaar over til <sp>Ultramarinblaat</sp>.
Ved samtidig Indvirkning af Luft og Klorbrinte
paa Ultramarinblaat ved 200° opstaar
<sp>Ultramarinviolet</sp> og <sp>Ultramarinrødt</sp>.

U. er bestandigt over for Indvirkning af Lys
og af Alkalier; af Syrer sønderdeles det under
Udvikling af Svovlbrinte og Udskillelse af
Svovl og geléagtig Kiselsyre, idet Farven
samtidig forsvinder. U.'s Konstitution kendes ikke.
Farven skyldes sandsynligvis Svovl, der er
kolloidalt opløst i et farveløst Silikat. Den
procentiske Sammensætning svarer omtrent til
Na<sub>5</sub>Al<sub>3</sub>Si<sub>3</sub>S<sub>2</sub>O<sub>2</sub>. U. fortrængte paa Grund af sin
lave Pris hurtigt Smalte, men blev selv senere
fortrængt af Tjærefarvestoffer. Det anvendes
dog i stor Mængde til »Blaanelse« til Vasketøj
og i øvrigt til Affarvning af gullige Stoffer som
Sukker og Papir, samt til Tapetfarvning og
Kalkmaleri.
<i>(O. C.). S. P.</i>
</chapter>

<chapter name="Ultramikroskop">
<b>Ultramikroskop</b> [rul-], se <sp>Mikroskop</sp>, S. 16.
</chapter>

<chapter name="ultramontan og Ultramontanisme">
<b>ultramontan</b> ['ul-] og <b>Ultramontanisme</b>
['ul-] (lat.). De romersk-katolske hierarkiske
Tendenser har i vore Dage skabt den saakaldte
<sp>Ultramontanisme</sp> (af <i>ultra montes</i>,
hinsides Bjergene, ɔ: i Rom), hvorved forstaas
Læren om, at Paven er øverste Herre baade i
aandelige og i timelige Sager, saaledes at ogsaa
Fyrsterne staar under ham. U. vil ikke alene
bekæmpe alt ikke-katolsk, men ogsaa enhver
Bestræbelse inden for Katolicismen for at
skaffe de enkelte Landskirker en vis
Selvstændighed. Gammelkatolicismen, Gallikanismen,
Febronianismen, Modernismen o. s. v. er derfor
ildesete af U. Bestræbelserne gaar derimod ud
paa at hæve Pavens Magt, og som den
ypperste Frugt af denne Bestræbelse staar
Ufejlbarhedsdogmet af 1870—71. Navnlig Jesuitterne er
Tilhængere af Ultramontanismen, men denne
har ogsaa politisk Betydning, bl. a. er det tyske
Gentrumsparti paavirket i u. Retning.
<i>A. Th. J.</i>
</chapter>

<chapter name="ultra posse nemo obligatur">
<b>ultra posse nemo obligatur</b> (lat.), ingen
er forpligtet til at gøre mere, end han evner.
</chapter>

<chapter name="ultrarøde og -violette Straaler">
<b>ultrarøde og -violette Straaler,</b> se
<sp>Spektralanalyse</sp>, S. 1087.
</chapter>

<chapter name="Ultratoner">
<b>Ultratoner</b> ['ul-], meget kortbølgede
Lydbølger med Frekvens langt over
Hørbarhedsgrænsen (f. Eks. 40000), som bl. a. anvendes til
Havdybdemaaling fra Skibe under Fart, idet man
maaler Tiden fra Lydsignalets Afsendelse til
Ankomsten af den fra Havbunden reflekterende
Lydbølge. Hertil frembyder de korte Lydbølger
flere Fordele, bl. a. at de kan rettes, saa at
Lydenergien ikke saa hurtigt spredes til Siden.
(<sp>Litt</sp>: <sp>H. Tscherning</sp>, »Fysisk Tidsskrift«,
1926).
<i>H. M. H.</i>
</chapter>

<chapter name="Ultuna">
<b>Ultuna</b> ['ultuna], Landbrugsinstitut og -skole
i Sverige, 4 km S. f. Uppsala, var oprindelig en
kongelig Ladegaard, hvis Indtægter 1840
henlagdes til et Fond; 8 Aar senere aabnedes
Instituttet, hvis væsentligste Maal er at give en
højere Landbrugsuddannelse ved et toaarigt
