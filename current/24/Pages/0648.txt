Bod, takket være en dygtig Styrelse og god
Økonomi. Da han var barnløs, overgik
Grevskabet til hans Broder, Kammerherre, Grev
<sp>Julius Vilhelm Georg Ferdinand
W.</sp> (1808—83), hvis Søn og Efterfølger,
Kammerherre, Hofjægermester, Grev <sp>Vilhelm
Carl Joachim Ove Caspar Bendt W.</sp>
(1840—1922), der 1894—1911 var Præsident i
Det kgl. danske Landhusholdningsselskab, vandt
et anset Navn som praktisk dygtig Landmand
og navnlig som fremragende Opdrætter. I 1920
afstod han Grevskabet til Sønnen,
Hofjægermester, Grev <sp>Julius Carl Hannibal W.</sp>
(f. 1881), der lod det afløse 1926 og derpaa
overtog Wedellsborg som fri Ejendom. Den
ovennævnte Generalløjtnant var Fader til
Overførster ved Vallø Stifts og Vemmetofte Klosters
Skove, Hofjægermester, Baron <sp>Frederik
Julius W.</sp> (1814—1901), til Adjutant hos
Arveprins Frederik Ferdinand, Ritmester,
Baron <sp>Hans Rudolph W.</sp> (1825—71), hvis
Ægtefælle, Karine Lucie Elisabeth, f. Scaventus
(1840—1920), bl. a. var Forfatterinde af
forskellige Digtsamlinger, til Amtmand, sidst over
Frederiksborg Amt, Kammerherre, Baron
<sp>Vilhelm Ferdinand W.</sp> (1827-1914) - blandt
hvis Sønner skal nævnes Amtmand over
Svendborg Amt, Kammerherre, Baron <sp>Joachim
Godske W.</sp> (f. 1860) og Oberstløjtnant,
Baron <sp>Vilhelm W.</sp> (f. 1873), der 1926 blev Chef
for Livgardens 1. Bataillon — og endelig til
Ritmester, Kammerherre, Baron <sp>Gustav
Joachim W.</sp> (1829—1903). Efter at have
forladt Militær standen overtog sidstnævnte
Forpagtningen af Overdrevsgaarden i Sorø Amt,
blev hurtig kendt som dygtig Agrar og valgtes
1880 til Formand for den nystiftede
Fællesforening »De samvirkende Landboforeninger i
Sjællands Stift«, i hvilken Stilling han, under
meget vanskelige Forhold, virkede til 1889,
populær som ingen anden sjællandsk Landmand.
Hans ældste Søn, Kammerherre,
Hofjægermester, Baron <sp>Joachim V.</sp> (f. 1862), overtog
Familiegodset Svenstrup efter sin Morfader,
Geheimekonferensraad Peter Christian Joachim
Bruun de Neergaard, fik derefter ved kgl.
Bevilling af 19. Juni 1893 Ret til at føre Navnet
<sp>W.-Neergaard</sp> og ved Patent af 9. Novbr
1895 følgende Vaaben: Skjoldet firdelt under et
blaat Skjoldhoved, hvori tre jævnsides stillede
Guld-Lillier, 1. og 4. Felt tre gennem en
Guld-Krone stukne Guld-Hvedeaks i blaat
(Neergaard), 2. og 3. Felt henholdsvis Mørser og
Løve fra det ovenfor beskrevne W.'ske Vaaben,
paa Hjerteskjoldets Plads den nævnte
Mandskrop i et Hjul; over Skjoldet en friherrelig
Krone, Skjoldholdere en Havfrue og en kronet
Guld-Løve. Sidstnævntes yngre Broder, kgl.
Skovrider, Kammerherre, Hofjægermester,
Baron <sp>Ludvig Carl Hannibal W.</sp> (f. 1863),
udnævntes 1911 til kgl. Jægermester ved
Statsskovene. Ovennævnte Overførster, Baron
Ferdinand W. blev Fader til Baron <sp>Casper W.</sp>
(1820—65), hvis Søn, Oberstløjtnant,
<sp>Kammerherre</sp>, <sp>Baron August (Gustav)
Frederik Ferdinand Leopold W.</sp> (f. 1858),
1914—18 var Chef for Livgardens 2. Bataillon,
og til Oberst, Kammerherre, Baron <sp>August
(Gustav) Frederik W.</sp> (1844—1923), som
1897—1903 var Chef for Gardehusarregimentet.

Den yngre af de her til Landet indkomne
Brødre, <sp>Gustav Vilhelm</sp> Friherre <sp>von
W.</sp> (1641—1717), havde kæmpet paa
udenlandske Valpladser og var avanceret til münstersk
Geheimekrigsraad og Feltmarskalkløjtnant, da
han 1679 traadte i Christian V's Krigstjeneste
med sidstnævnte Titel. To Aar senere ansattes
han som kommanderende General i Norge,
forfremmedes 1687 til Feltmarskalk, overtog 1692
Posten som Guvernør over Oldenburg og
Delmenhorst, men blev atter 1699 kommanderende
General i Norge, hvor han, da det samtidig
trak op til Krig, udfoldede en meget energisk
Virksomhed. Hans Navn er særlig knyttet til
det norske Befæstningsvæsen. Allerede kort
efter sin Ankomst til Danmark hædredes han
med Elefantordenen. I 1683 købte han det
væsentligste af Tønsberg eller Griffenfeld
Grevskab, som han 3. Jan. 1684 fik oprettet til
Grevskabet <sp>Jarlsberg</sp> (s. d.), idet han samtidig
optoges i lensgrevelig Stand med følgende
Vaaben: det grevekronede Skjold firdelt af blaat
og Guld, i 1. og 4. Felt to Sølv-Taarne
forbundne med en med Port forsynet Mur, i 2. og 3.
Felt syv gennem en Krone stukne røde Faner
med Sølv-Kors, paa Hjerteskjoldets Plads Hjul
og Mandskrop som tidligere omtalt;
Skjoldholdere to tilbageseende røde Løver. Hans
Sønner, Viceguvernør i Oldenburg og Delmenhorst,
Geheimeraad, Kammerherre og Hvid Ridder,
Grev <sp>Georg Ernst W.</sp> (1666—1717), der
døde før Faderen og saaledes ikke kom i
Besiddelse af Grevskabet, og kommanderende
General i Norge, Geheimeraad og Hvid Ridder,
Baron <sp>Erhard Frederik W.</sp> til
Majoratet Evenburg og Nesse i Østfriesland
(1668—1740), har begge efterladt Afkom. Førstnævntes
Søn, Generalmajor, Kammerherre og Hvid
Ridder, Grev <sp>Frederik Anton W.</sp>
(1694—1738), som overtog Grevskabet efter
Farfaderen, var Fader til General, Kammerherre og
Hvid Ridder, Grev <sp>Frederik Christian
Otto W.</sp> til Jarlsberg, Basnæs, Glorup,
Sønderskov og Dronninglund (1718—76), hvem
Hovedbygningen paa Jarlsberg skyldes, og til
Geheimekonferensraad, Kammerherre, Blaa og
Hvid Ridder, Raron <sp>Frederik Vilhelm
W.</sp> til Ravnstrup (1724—90). Sidstnævnte
beklædte efterhaanden bl. a. Stillingerne som
Assessor i Højesteret, Deputeret for Finanserne
og Overlanddrost i Oldenburg og Delmenhorst,
men blev navnlig kendt i Egenskab af Godsejer.
Skønt han, brav, rettænkende og med et
patriarkalsk Syn paa Tingene, gerne vilde Bondens
Vel, forsvarede han yderst energisk de
bestaaende Forhold, da Spørgsmaalet om
Landboreformerne blev brændende. Sine Synspunkter
forfægtede han i »Vejledning til rigtige Begreb
om de danske Jordegodsers Indretning i
Hovedgaarde og underliggende Hovningsbønder«
(1782) med to Fortsættelser (1784—87). Hans
litterære Interesser gav sig ogsaa Udslag i
Skrifter af historisk Art. Hans Broder, den
nævnte General, blev Fader til
Geheimekonferensraad, Kammerherre og Hvid Ridder, Grev
<sp>Frederik (Fritz) Anton W.</sp> til
