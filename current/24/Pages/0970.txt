at oven paa Granitten, der var det ældste,
havde alle Bjergarter afsat sig lagvis, ens i alle
Lande, og hver Bjergart til sin bestemte Tid;
og alle var de dannede som Bundfald i det
universelle Hav, der til at begynde med
overskyllede de højeste Tinder, men efterhaanden
sank, saa at de yngste Dannelser blev de
laveste. Endog Basalten antoges dannet i Vand.
Mange af hans Elever fastholdt denne
»ultraneptunistiske« Forestillingskreds saa
haardnakket, at »Wernerianismen« kan siges at have
gjort nogen Skade, idet meget Arbejde gik til
Spilde med haabløse Forsøg paa at forsvare
den; thi talløse Iagttagelser, som direkte
modbeviste den, var kendte allerede paa W.'s Tid
(se <sp>Hutton</sp>). — W. skrev overmaade lidet;
størst Interesse har »Von den äusserlichen
Kennzeichen der Fossilien« (1774), »Kurze
Klassification und Beschreibung der Gebirgsarten«
(1782) og »Neue Theorie von der Entstehung
der Gänge« (1791).
<i>(N. V. U.). O. B. B.</i>
</chapter>

<chapter name="Werner, Alfred">
<b>Werner,</b> <sp>Alfred</sp>, schweizisk Kemiker, f.
12. Decbr 1866 i Mulhouse (Alsace), d. 15. Novbr
1919 i Zürich, blev 1892 Privatdocent i Zürich
og 1895 Professor i Kemi smst.; fik 1913
Nobelprisen. W. har udført meget omfattende
Undersøgelser af Metalammoniakforbindelser (s.
d.) og paa Grundlag heraf opstillet en
Koordinationsteori, der fuldtud gør Rede for disse
Forbindelsers Konstitution, hvilket
Valensteorien slet ikke formaaede. Ved Hjælp af den ny
Teori lykkedes det ogsaa W. for første Gang
at paavise Stereoisomeri (s. d.) hos uorganiske
Stoffer. W. har bl. a. skrevet »Lehrbuch der
Stereoisomerie« (1904) og »Neuere
Anschauungen auf dem Gebiete der anorganischen
Chemie« (1908); det sidstnævnte er blevet et
klassisk Værk, der stadig kommer i nye Udgaver.
<i>S. P.</i>
</chapter>

<chapter name="Werner, Anton von">
<b>Werner,</b> <sp>Anton von</sp>, tysk Maler, f. 9. Maj
1843 i Frankfurt a. O., d. 4. Jan. 1915 i Berlin.
Efter Akademilæreaarene i Berlin (1859—62)
uddannede han sig i Karlsruhe, særlig under
Lessing og
Schrödter;
Paavirkningen fra
denne sidste ses i
en Suite friske
Illustrationer
fra 1860'erne,
særlig efter
Scheffel:
»Juniperus«,
»Gaudeamus«,
»Trompeter von
Säckingen« m.
v. W.'s Kunst
staar endvidere
i Gæld til
Canon; 1867—69
studerede han i
Paris og
Italien. De mange
Genre- og Historiemalerier, han derefter
udførte, hævede sig ikke over det
gennemsnitlige. Den fransk-tyske Krig bragte
Gennembrud i hans Kunst; han blev det ny
Kejserdømmes officielle Maler, dets paalidelig-nøgterne
Kronikør. W. var med i Versailles (sjælden
ved Ildlinien) og vendte tilbage dertil paa den
tyske Kronprins' Opfordring umiddelbart før
Kejserproklamationen. Den store Befolknings
Yndest vandt han ved sit »Velarium« i
Anledning af Troppernes Indtog i Berlin, det
allegoriske »Kamp og Sejr«, et af den tørre og
ret fantasiløse Kunstners mest beaandede og
levende Værker. Nær knyttet til Kejserhuset,
Bismarck og Moltke gav han portrætmæssig
paalidelige Billeder af den store Tids store
Mænd og dens Tildragelser, ikke mindst i deres
ceremonielle Udfoldelse. Og som
Akademidirektør fra 1875 indtog han i en Menneskealder
en ledende Stilling i Berlins Kunstliv,
foretagsom og dygtig som Organisator, stejlt
afvisende over for nymodens Kunstretninger. W.
imponerer ved sin mægtige Arbejdsevne, sin
Energi, der haandfast og preusserdygtig former
sit Fædrelands Heltetyper, men hans Kunst
mangler de finere Værdier og med faa
Undtagelser (»Barnedaaben«, i W.'s Hjem med
Kronprinsessen som Fadder, o. a.) malerisk
Charme. Her nogle af hans berømteste
Værker: den friseagtige Komposition (Glasmosaik)
til Berlins Sejrssøjle, »Moltke i
Arbejdsværelset« (1872), »Kejserproklamationen« (1876,
Berlins Slot, friskere Variant i Berlins
Ruhmeshalle), »19. Juli 1870« (»Kejser Vilhelm i
Charlottenburg-Mausoleet«, hvis patriotiske
Symbolik har gjort det overordentlig populært),
»Berlin-Kongressen 1878« (1878—81, Berlins
Raadhus). Billederne til Saarbrückens Raadhus,
Panoramaet »Sedan-Slaget«, de tre dramatiske
Dioramaer (1882—85), »Napoleons Brev
overbringes til Kejser Vilhelm«,
»Kapitulationsforhandlingerne i Donchery« (med Moltke og den
slagne Wimpfen over for hinanden) samt
»Napoleons og Bismarck's Møde«, endvidere det
store Ceremonibillede »Vilhelm II aabner den
tyske Rigsdag 1889« (1893), Genrebilledet
»Krigsfangen« (der kysser sin Kone, medens en
preussisk Soldat ubehjælpsomt holder det spæde
Barn), »Frederik I's Kroning i Königsberg«
(Berlins Tøjhus) o. m. fl. Som Forfatter
optraadte W. bl. a. med »Geschichte der
akademischen Hochschule für die bildende Künste
in Berlin« (1896). Hans »Erlebnisse und
Eindrücke 1870—90« udkom 1913. (<sp>Litt</sp>.:
<sp>Rosenberg</sp>, »A. v. W.« [1895,
Künstler-Monographie]).
<i>A. Hk.</i>

<img>A. v. Werner.</img>
</chapter>

<chapter name="Werner, Friedrich Ludwig Zacharias">
<b>Werner,</b> <sp>Friedrich Ludwig
Zacharias</sp>, tysk Digter, f. i Königsberg 18. Novbr
1768, d, i Wien 17. Jan. 1823. Han studerede i
sin Fødeby Jura og hørte Kant's filosofiske
Forelæsninger, foretog som 22-aarig en Rejse til
Berlin og Dresden og blev Krigs- og
Domænesekretær flere Steder, bl. a. i Warszawa, hvor
han lærte E. T. A. Hoffmann at kende, var i
Aarene 1805—07 Geheime-Sekretær i Berlin.
Her omgikkes han Iffland, Fichte og A. W.
Schlegel. Senere rejste han til Schweiz, hvor
han besøgte Fru de Staël, og Frankrig, fik af
Fyrstbiskop Dalberg og senere af
Storhertugen af Weimar en aarlig Understøttelse og
opnaaede af Storhertugen af Hessen Titlen af
Hofraad. 1811 rejste W. til Rom, hvor han gik
over til Katolicismen og begyndte at studere
