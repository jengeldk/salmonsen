eller p-Amidofenolklorid med Brintoverilte eller
Kaliumdikromat. Det bruges især til at farve
Pelsværk brunt til sort.
<i>S. P.</i>
</chapter>

<chapter name="Urspruch, Anton">
<b>Urspruch</b> [u.r∫prok], <sp>Anton</sp>, tysk Musiker
(1850-1907), Elev af lgn. Lachner og af Fr.
Liszt og 1887 Lærer ved Raff-Konservatoriet i
Frankfurt a. M. (U.'s Fødeby). U., en betydelig
Klaverspiller, vakte Opsigt som Komponist,
navnlig med: »Das Unmöglichste von allem« (1897),
en Art Lystspilopera; i øvrigt har han skrevet
Klaverkoncert, Symfoni, Kammermusik,
Korstykker m. m.
<i>W. B.</i>
</chapter>

<chapter name="Urstandsobservation">
<b>Urstandsobservation,</b> se
<sp>Klokkeslætsobservation</sp>.
</chapter>

<chapter name="Ursula">
<b>Ursula</b> ['ur-], romersk-katolsk Helgeninde,
som ifølge Legenden var eneste Datter af en
kristen Konge i Britannien. Sammen med 11000
Jomfruer drog hun paa Pilegrimsfart til Rom,
men paa Hjemturen blev hun og hendes
Jomfruer ved Köln overfaldne og dræbte af
Hunnerne. Om der ligger noget historisk til Grund
for Legenden, er vanskeligt at afgøre, maaske
er Tallet 11000 opstaaet ved Fejllæsning af XI
med efterfølgende M, hvilket sidste Bogstav
baade kan betyde 1000 og være en Forkortelse for
Martyr. Men Legenden om U. og de 11000
Jomfruer har spillet en stor Rolle i den katolske
Kirke.
<i>A. Th. J.</i>
</chapter>

<chapter name="Ursulaskrinet">
<b>Ursulaskrinet</b> ['ur-], Helgenskrin i
Johanneshospitalet i Bruges, udført af Hans Memling,
1479—87. Det er formet som en lille gotisk
Kirke, med Tagværk og Hjørnespir, i rigeste
Udformning. Paa Gavlene ses Billeder af
Jomfru Maria og St. Ursula, paa hver Langvæg og
paa hver Side af Taget 3 Billeder med
Fremstillinger af Helgenindens Historie. Disse
Billeder, der træder i Stedet for de fleste
Helgenskrins Guldsmedarbejder, regnes ikke alene for
Hans Memlings skønneste Arbejder, men
tillige for noget af det ypperste af al religiøst
præget Kunst.
<i>H. A. K.</i>
</chapter>

<chapter name="Ursulinerinder">
<b>Ursulinerinder</b> ['ur-], romersk-katolsk
Nonneorden, stiftet 1535 af <sp>Angela Merici</sp> og
opkaldt efter den hellige Ursula. U. skulde ved
Siden af Andagtsøvelser lægge sig efter at
undervise den kvindelige Ungdom og pleje fattige
og syge. Angela døde 1540, og fire Aar efter
blev Ordenen stadfæstet af Paven. Ordenen
kom efterhaanden til at omfatte baade
egentlige Nonner og kvindelige Tertiariere. Kort efter
Aar 1700 skal Ordenen have talt c. 20000
Medlemmer i hver af de to Grupper, men senere er
det gaaet stærkt tilbage, om den end stadig
har en betydelig Udbredelse.
<i>A. Th. J.</i>
</chapter>

<chapter name="Ursus">
<b>Ursus</b> ['ur-], se <sp>Bjørne</sp>.
</chapter>

<chapter name="Ur svenska hjertans djup">
<b>Ur svenska hjertans djup</b> [-'jærtans-ju.p],
første Linie af den svenske Nationalsang, se
<sp>Nationalsang</sp>.
</chapter>

<chapter name="Ursviken">
<b>Ursviken,</b> Havneplads paa den nordlige
Side af Ursviksfjärden ved Skellefte älvs
Munding, Västerbottens Län, Sverige. U. er
sammen med Skelleftehamn Udhavn for Skellefteå.
<i>M. H-n.</i>
</chapter>

<chapter name="Urt (botanik)">
<b>Urt</b> (bot.) kaldes en Plante, hvis Lysskud
ikke forvedder, men forbliver <sp>urteagtigt</sp>.
(Modsætning: <sp>Vedplante</sp>). U. kan være
<sp>enaarig</sp>, d. v. s. kun een Gang frugtsættende,
eller <sp>fleraarig</sp>, idet den foruden Lysskud
er i Besiddelse af Jordskud, hvorved Planten
fortsætter Livet fra den ene Vækstperiode til
den anden.
<i>A. M.</i>
</chapter>

<chapter name="Urt (se Øl)">
<b>Urt,</b> se <sp>Øl</sp>.
</chapter>

<chapter name="Urtegaard">
<b>Urtegaard,</b> se <sp>Have</sp>.
</chapter>

<chapter name="Urtepotter">
<b>Urtepotter</b> forarbejdes af Ler og brændes i
en Ovn. Ved Brændingen faar de den
fornødne Styrke og Holdbarhed, men besidder ved
Siden deraf en vis Porøsitet, der tillader
Fordampning; til Afledning af overflødigt Vand
findes et Hul i Bunden. De fremstilles
almindeligt i Størrelser fra 5—40 cm, og af Hensyn til
Omplantning gøres U. bredere foroven,
saaledes at Tværmaalet foroven er lig Højden. Til
Orchidéer anvendes undertiden U. med
gennemhullede Sider, og til Frøudsæd en lav Form
(Skaal).
<i>P. F.</i>
</chapter>

<chapter name="Urter">
<b>Urter,</b> se <sp>Torvastad Herred</sp>.
</chapter>

<chapter name="Urtica">
<b>Urtica</b> ['ur-] (norsk Nesle), se <sp>Nælde</sp>.
</chapter>

<chapter name="Urticaceæ">
<b>Urticaceæ,</b> se <sp>Nældefamilien</sp>.
</chapter>

<chapter name="Urticales">
<b>Urticales,</b> se <sp>Nældeordenen</sp>.
</chapter>

<chapter name="Urticaria">
<b>Urticaria,</b> se <sp>Nældefeber</sp>.
</chapter>

<chapter name="Urtid">
<b>Urtid</b> (geol.), ofte Betegnelse for det
Tidsrum, hvori den arkæiske Gruppe dannedes.
<i>J. P. R.</i>
</chapter>

<chapter name="urtima">
<b>urtima</b> ['u.rti.ma], se <sp>lagtima</sp>.
</chapter>

<chapter name="Urubamba (By)">
<b>Urubamba</b> [-'wam-], lille By i Peru ved Rio
U., 2915 m o. H. I Omegnen indianske Ruiner.
</chapter>

<chapter name="Urubamba (Kildeflod)">
<b>Urubamba</b> [-'wam-], Kildeflod til <sp>Ucayali</sp>
(s. d.).
</chapter>

<chapter name="Uruguay">
<b>Uruguay</b> [uru'gwaj], <sp>República
oriental del U.</sp> (Republikken Ø. f. Floden U.),
Republik i Sydamerika, begrænset af
Atlanterhavet, La Plata Mundingen, Argentina og
Brasilien, 186925 km<sup>2</sup> med (1924) 1640214 Indb.
Kysten er ved Plata Mundingen klippefuld,
medens Atlanterhavskysten er flad og sandet.
Landet er smaabakket eller fladt. Den største Del
af det ligger i en Højde af 200—400 m o. H.
Det højeste Punkt er Cerro Acegua nær ved
den brasilianske Grænse, medens Pan de Azúcar
i Nærheden af Maldonado er c. 500 m højt.
Undergrunden bestaar mod S. og Ø. af Gnejs
og andre krystallinske Skifre, mod N. og V. af
palæozoiske og mesozoiske Sedimenter,
overvejende Sandsten. Lagene ligger skraanende
og forstyrrede, saaledes at Granitten ofte
kommer frem til Overfladen i smalle Striber, som
ved deres større Modstandskraft med
Nedbrydningen er kommen til at rage frem i Terrænet
som skarpe Bakkerygge, de saakaldte Cuchillas
(Knive), men ogsaa andre Bakkedrag betegnes
med dette Navn. De ældre Dannelser dækkes
næsten overalt af løse Jordlag, som snart er
mest sandede, snart lerede, tilhørende
Pampasformationen. Det vigtigste Højdedrag er
Cuchilla Grande, som i nogen Afstand fra Syd- og
Østkysten danner Vandskellet mellem
Kystfloderne og Rio Negro, Biflod til Rio U. og
Landets Hovedflod. Længere mod NV. danner
Cuchilla de Haedo Vandskellet mellem Rio Negro
og nogle mindre Bifloder til Rio U. Sidstnævnte
Flod danner Vestgrænsen mod Argentina og er
sejlbar fra sin Munding til Salte Grande.
Ovenfor denne Strømhvirvel bliver den atter sejlbar,
men uden Forbindelse med Havet.

U. ligger i den subtropiske Klimazone.
Middeltemperaturen er i Montevideo 10,4° for Juli,
22,1° for Jan., i Mercedes, nær ved Rio Negros
Munding 10,0° for Juni og 24,0° for Jan.,
