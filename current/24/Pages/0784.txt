mente, at der forelaa <i>casus foederis</i>. Rumæniens
Konge havde allerede om Foraaret 1914 erklæret,
at hans Land af Hensyn til Folkestemningen ikke
vilde kunne gribe ind i en Krig mellem Rusland
og Tyskland-Østerrig, men at Østerrig-Ungarn
paa den anden Side heller ikke behøvede at
frygte noget Angreb fra Rumæniens Side, saa
længe han levede. — <sp>Tyrkiet</sp> indgik derimod
den 2. Aug. et hemmeligt Forbund med
Tyskland; dette Forbund blev senere tiltraadt af
Østerrig-Ungarn. Tyrkiet greb dog først i
Slutningen af Oktober aktivt ind i Krigen. —
<sp>Japan</sp> sluttede sig til Tysklands Fjender. Den
17. Aug. forlangte det den tyske Koloni
Kiautschau i Kina afstaaet, og da Tyskland lod dette
Forlangende ubesvaret, erklærede Japan
Tyskland Krig den 23. Aug.
</chapter>

<chapter name="Verdenskrigen (Mobiliseringen og de krigsførende Hære)">
<b>Mobiliseringen og de krigsførende Hære.</b>

Mobiliseringsordren udgik i de forskellige
Lande til følgende Tidspunkter: <sp>25. Juli</sp> Kl. 3
Eftm. i Serbien; Kl. 6 Eftm. i Østerrig-Ungarn
(delvis, mod Serbien). <sp>29. Juli</sp> i Montenegro
og i Rusland (delvis, mod Østerrig-Ungarn).
<sp>30. Juli</sp> Kl. 6 Eftm. i Rusland (almindelig
Mobilisering). <sp>31. Juli</sp> Kl. 12.23 i
Østerrig-Ungarn (almindelig Mobilisering), samme Dag i
Belgien. <sp>1. Aug.</sp> Kl. 4.30 i Frankrig, Kl. 5 i
Tyskland. <sp>2. Aug.</sp> i England (Flaaden). <sp>4.
Aug.</sp> Kl. 4 Eftm. i England (Hæren).

De Krigsførendes Landstridskræfter ved
Krigens Begyndelse var følgende: <sp>Tyskland</sp>:
Fredsstyrke 761000 Mand. Den hele
Værnepligtsstyrke 9,75 Mill. (heraf 4,9 Mill. uddannede
Soldater). Ved Mobiliseringen opstilledes 26 aktive
Armékorps (Garde - Reservearmékorpset
medregnet), 13 1/2 Reservearmékorps, 11
Kavaleridivisioner, desuden 6 1/2 mobile
»Erstatningsdivisioner«, samt endnu nogle Erstatningsdivisioner
og et stort Antal Landeværnsbrigader. Styrken
af Felttropper (kun aktive og
Reserveformationer) angives til 2147000 Mand. —
<sp>Østerrig-Ungarn</sp>: Fredsstyrke 478000 Mand. Den hele
Værnepligtsstyrke c. 6 Mill. (heraf 2 Mill.
uddannede, desuden 1 Mill. med en meget kort
Uddannelse). Ved Mobiliseringen opstilledes
49 1/2 Infanteridivisioner, 18
Landstormsbrigader og 11 Kavaleridivisioner, foruden
Fæstningsbesætninger o. l. Felttroppernes Styrke
angives til 1338000 Mand. — <sp>Rusland</sp>.
Fredsstyrke 1445000 Mand. Den hele
Værnepligtsstyrke 17 Mill. (6 Mill. uddannede). Ved
Mobiliseringen opstilledes en Styrke, der efter tysk
Opgivelse svarede til 114 Infanteridivisioner og
36 Kavaleridivisioner med en Styrke af 3400000
Mand Felttropper. Disse Tal maa dog tages
med Forbehold, da Forholdene i det
udstrakte Rige er vanskelige at overse. —
<sp>Frankrig</sp>: Fredsstyrke 827000 Mand,
foruden Fremmedlegionen og andre
Kolonitropper. Den hele Værnepligtsstyrke c. 6
Millioner (c. 5 Millioner uddannede). Ved
Mobiliseringen opstilledes 21 Armékorps, 5
selvstændige Divisioner, 26 Reservedivisioner
(heraf 6 Fæstningsdivisioncr), 10
Kavaleridivisioner og 13 Territorialdivisioner. Styrken af
Felttropper (aktive og Reserveformationer) c.
1800000 Mand. — <sp>England</sp>: Den engelske
Hær bestod af den regulære (hvervede) Hær,
bestemt til Anvendelse i Kolonierne og som
»Ekspeditionskorps« i det hele taget, og
Territorialarmeen, der skulde forsvare Moderlandet;
almindelig Værnepligt som i de andre
krigsførende Lande fandtes ikke. Den regulære Hærs
Fredsstyrke var paa 248000 Mand, heraf c.
100000 i Kolonierne; hertil kom 150000 Mand
<sp>indfødte Tropper</sp> i Indien, 18000 Mand
i Ægypten og 21000 Mand i andre Kolonier. Og
endelig stillede Australien, Kanada og
Sydafrika Tropper til Raadighed. Hvad
»Ekspeditionskorpset« angaar, bestod det af 6
Infanteridivisioner, 1 Kavaleridivision og 1 selvstændig
Kavaleribrigade (i alt 123700 Mand), men heraf
blev kun 4 Infanteridivisioner og
Kavaleridivisionen sendt til Fastlandet straks ved Krigens
Udbrud. — <sp>Belgien</sp>: Fredsstyrke 48000 Mand.
Ved Mobiliseringen opstilledes 6
Infanteridivisioner, 1 Kavaleridivision. Felttroppernes
Styrke kan anslaas til 117000 Mand. — <sp>Serbien</sp>:
Fredsstyrke 52000 Mand. Ved Mobiliseringen
opstilledes 11 1/2 Infanteridivision, 1
Kavaleridivision. Felthærens Styrke kan anslaas til
247000 Mand. — <sp>Montenegro</sp>: Fredsstyrke
2000 Mand. Krigsstyrke c. 50000 Mand. Hæren
var kun egnet til Forsvar af eget Land.

De paagældende Hæres Styrke kan
imidlertid ikke bedømmes efter Tallene alene. Ogsaa
deres Organisation, Udrustning, Uddannelse og
Officerskorpsets Dygtighed maa tages i
Betragtning. — I disse Henseender stod <sp>den tyske
Hær</sp> som Europas første: fast organiseret,
fortrinlig uddannet og udrustet, besjælet af en
udpræget offensiv Aand og dygtig ført; den tyske
Generalstab gik for at være den bedste i
Europa. — <sp>Den østerrigske Hær</sp> led
under, at Dobbeltmonarkiet ikke var en Stat, hvor
der herskede national Enhed. Sammen med det
fælles Kejserhus dannede Hæren Bindeleddet
imellem de mange Folkestammer. Men netop
derfor var ogsaa Hæren Kastebold mellem de
politiske Partier, hvilket hemmede dens
Udvikling. Kun en forholdsvis ringe Del af den
værnepligtige Ungdom var uddannet, og Hæren
var karrigt udstyret med Materiel, navnlig
Skyts og Maskingeværer. Disciplinen var god,
Officerskorpset arbejdsomt og dygtigt, men
trods alt var Uddannelsen p. Gr. a. den svage
Fredsstyrke ikke intensiv nok, og Hærens
brogede Sammensætning af de mange forskellige
Nationaliteter, hvoraf kun 25 % Tyskere og
17 % Ungarer, var en Svaghed, der var Spiren
til den Opløsningstilstand, som Nederlagene og
Krigens uheldige Gang førte med sig. — <sp>Den
russiske Hær</sp> var blevet betydelig
forbedret siden den uheldige Krig med Japan.
Hæren var blevet forøget, og der var ofret store
Summer paa at udruste den godt, saaledes at
den i denne Henseende stod betydelig over den
østerrigske, men dog ikke fuldt paa Højde med
den tyske. Officerskorpset var blevet betydelig
forbedret, Generalklassen ikke mindst. Aanden
i Hæren var god. Ikke desto mindre led den
russiske Hær af visse ret dybtgaaende Mangler,
som navnlig gav sig Udslag i en vis
Langsomhed i operative Bevægelser, Mangel paa Evne
til at udnytte en Situation, Tilbøjelighed til at
foretrække Forsvar og Stillingskrig for Angreb
