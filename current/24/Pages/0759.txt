grovere vævet Stof, udspændt paa forskellige
Maader, eller kan bestaa af Bomuld, Koks eller
Kies, der fastholdes mellem Traadnet, udspændt
i Rammer; ogsaa Filtre, bestaaende af et
Vandtæppe, frembragt ved Trykvandets Udstrømning
gennem Sprededyser, anvendes. Ved Passagen
gennem saadanne Filtre kan ogsaa en
paakrævet Befugtning foregaa, medens Tørring kan ske
ved en Nedsvaling af Luften ved Køleflader, saa
det indeholdte Vand udskilles, og en derpaa
følgende Opvarmning. Efter at Luften er
renset, passerer den de til dens Opvarmning
beregnede Varmeflader (eventuelt afkøles den; se
under <sp>Køleanlæg</sp>) og fordeles derpaa
gennem Fordelingsledninger til de enkelte Rum.
Med Hensyn til Fordelingsledningernes
Placering er man forholdsvis frit stillet, men
Ledningsnettet bør naturligvis søges tilvejebragt
paa en saa simpel og let overskuelig Maade
som muligt. Ledningerne kan være indbyggede
i Murene eller være udførte af Jernplader, og i
frit ophængte, men i begge Tilfælde bør deres
Indre være saa glat, og alle Afbøjninger saa
jævne som muligt, for at der ikke skal ydes
større Modstand mod Luftens Bevægelse end
højst nødvendig og saaledes, at deres
Renholdelse — Rensning bør foretages mindst een Gang
om Aaret — ikke volder for store
Vanskeligheder. Til Ventilatorernes Drift anvendes
hyppigst Elektromotorer, navnlig ved direkte
Tilkobling. Benyttes Remtræk, hvilket særlig
finder Sted ved større Anlæg, hvor Pladsen ikke
er alt for knap tilmaalt, ser man ogsaa
Dampturbiner anvendt, og Spildedampen brugt til
Opvarmning af Ventilationsluften. Ved
Placering af Ventilatorerne, der kan finde Sted enten
foran eller bag ved de til Luftens Rensning
m. v. installerede Aggregater, alt efter den
Vægt, der i de enkelte Tilfælde maa tillægges
de Fordele og Ulemper, som klæber ved de
respektive Opstillingsmaader, maa man sørge
for, at der ikke gennem Fundamenterne
overføres Lyde og Rystelser til Bygningen.
Overgangen mellem Ventilator og Kanalsystem maa
af samme Grund foregaa jævnt; undertiden
anvendes elastiske Overgangsstykker.

Betjeningen af større V. foregaar nu til Dags
centralt, d. v. s. at den, hvem den daglige Drift
er underlagt, fra et bestemt Rum er i Stand til,
ved Hjælp af specielle i det paagældende Rum
installerede, fjerntvirkende Instrumenter og
Haandgreb, at observere og i det væsentlige at
regulere de vigtigere Rums Temperaturer og
Lufttryk, Lufthastigheden i Kanalerne,
Ventilatorernes Omdrejningstal etc.

Om Anlæggenes Beregning gælder, at denne
først kan foregaa, naar Størrelsen af den
Luftfornyelse, der ønskes opnaaet, samt Pladsen
for Luftkanalerne og for de øvrige efter det
paagældende Anlægs Art nødvendige Rum til
Opstilling af Filtre og Varmeflader m. m., er
bestemt. Beregningen deler sig i Kanalers,
Filtrers og Varmefladers Dimensionering samt for
de med Ventilatorer drevne Anlægs
Vedkommende i Bestemmelse af Ventilatorens Art
Størrelse, Drivkraft etc., hvorved mange Forhold,
saasom Hensynet til Lydløshed, Økonomi og
Reguleringsmulighed nøje maa overvejes.
Medens Størrelsen af den Drivkraft, som man
ved Kanalberegningen for de ved
Temperaturdifferens drevne Anlægs Vedkommende bygger
paa, er givet ved Ventilationsluftens
Temperatur i Forbindelse med den højeste ydre
Temperatur, ved hvilken Anlægget skal yde fuld
Ventilation, bestemmer for Ventilatoranlæggenes
Vedkommende Lufthastigheden, der for
Hovedledningernes Vedkommende ikke bør overskride
2 à 3 m pr. Sekund og for Sideledningernes
Vedkommende bør være betydelig mindre,
Drivkraftens og Kanalernes Størrelse. Litteraturen
om V. er nøje knyttet til Litteraturen om
Opvarmningsanlæg, hvortil henvises.
<i>A. C. L. F.</i>

<img>Fig. 2. Skrueventilator med direkte tilkoblet
elektrisk Motor.</img>
</chapter>

<chapter name="Ventilationshætte">
<b>Ventilationshætte,</b> se <sp>Røghætte</sp> og
<sp>Ventilationsanlæg</sp>,
</chapter>

<chapter name="Ventilationsovn">
<b>Ventilationsovn,</b> en Kappeovn, der
benyttes til Ventilation (se
<sp>Ventilationsanlæg</sp>), idet frisk Luft indføres mellem Kappen
og Ovnens Varmeflade.
<i>A. Bj.</i>
</chapter>

<chapter name="Ventilatorer">
<b>Ventilatorer</b> kaldes de Appaiater, som ved
visse Ventilationsanlæg (s. d.) benyttes direkte
til at føre frisk Luft ind i eller forurenet Luft
ud af de Rum, der skal ventileres. Nogle
Teknikere anvender særlig Betegnelsen V. for de
af disse Apparater, som fører Luft ind i
Rummene, medens de kalder Apparater, der fører
Luft ud af Rummene, <sp>Ekshaustorer</sp>.
<i>(Fr. V. M.). A. Bj.</i>
</chapter>

<chapter name="Ventilceller">
<b>Ventilceller,</b> se <sp>Ensrettere</sp>.
</chapter>

<chapter name="ventilere">
<b>ventilere,</b> at tilvejebringe Ventilation (s. d.).
</chapter>

<chapter name="Ventilhorn">
<b>Ventilhorn,</b> se <sp>Horn</sp>.
</chapter>

<chapter name="Ventilluftpumpe">
<b>Ventilluftpumpe,</b> <sp>Luftpumpe</sp> (s. d.) med
Ventiler, i Modsætning til f. Eks.
Kvægsølvluftpumpen, Diffusionspumper e. l.
<i>A. W. M.</i>
</chapter>

<chapter name="Ventiltrompet">
<b>Ventiltrompet,</b> se <sp>Trompet</sp>.
</chapter>

<chapter name="Ventimiglia">
<b>Ventimiglia</b> [venti'mil<sub>j</sub>a], fransk
<sp>Vintimille</sp>, By og Grænsefæstning i det
nordvestlige Italien, Provins Porto Maurizio, ligger 14 km
VSV. f. San Remo paa Riviera di Ponente ved
Mundingen af Roja og 6 km fra den franske
Grænse. (1921) 14100 Indbyggere. V. ligger
amfiteatralsk paa Bjergskraaningen og har talrige
Villaer. Yderligere findes en gotisk Domkirke,
der ligger paa samme Sted som et romersk
Juno-Tempel, samt et Raadhus med en Samling
af romerske Oldsager. Byen er Bispesæde, har
