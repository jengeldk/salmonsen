engelske Tropper østligt fra Orfano-Bugten til
Vardar-Dalen, de franske Divisioner herfra
Nord om Monastir til Presba-Søen og
Ochrida-Søen. Den serbiske Hær var skudt ind mellem
de franske Tropper og stod mellem Vardar og
Cerna, den italienske Division var knyttet til
den franske Hær, og af den græske Styrke var
6 Divisioner knyttet til den engelske, 3 til den
franske Hær. Endelig stod der helt ude mod
Vest i det sydlige Albanien et selvstændigt
italiensk Korps, højre Fløj støttet til
Ochrida-Søen, venstre til Adriaterhavet. Den lige over
for staaende tysk-bulgarske Styrke bestod af
11. tyske Armé fra Ochrida-Søen til midtvejs
mellem Cerna og Vardar, 1. bulgarske Armé
tværs over Vardar-Dalen, 2. bulgarske Armé
fra Doiran-Søen til Mundingen af Struma,
Styrken udgjorde i alt c. 400000 Mand. I 11. tyske
Armé var kun de højere Stabe,
Maskingeværtropper, nogle Jægerafdelinger og andre
Særformationer tyske; ellers bestod Armeen af
bulgarske Tropper. Overbefalingen førtes af den
bulgarske General Todorov. Over for det
italienske Korps i Albanien stod et
østerrigsk-ungarsk Armékorps (XIX. Korps paa 2
Divisioner). General d'Esperey's Angrebsplan gik ud
paa at gennembryde Modstanderens Front
mellem Vardar og Cerna, for derefter at trænge
frem mod Trekanten
Negotin—Krivolak—Gradsko; der skulde stødes frem ikke gennem
Dalene, men over de mellemliggende Bjergpartier.
Han vilde ved sit Angreb ramme Modstanderens
Livsnerve, idet dennes Tilførsler gik gennem
Vadar-Dalen over Üsküb og Velés til Gradsko.
Den 15. September begyndte Angrebet. Selve
Gennembruddet udførtes af 2 franske
Divisioner, der blev sat ind mellem Vardar og
Cerna for at befri de serbiske Tropper for
denne væsentlige Del af
Byrden. Angrebet kom
Bulgarer overraskende,
deres Front mellem Vardar
og Cerna blev
gennembrudt i Løbet af den 16.,
og d'Esperey udvidede
nu Angrebet til at
omfatte hele Fronten fra
Orfano-Bugten til
Ochrida-Søen. Englændernes
Angreb (18.—19. September)
paa begge Sider af
Doiran-Søen lykkedes dog
ikke straks, og først den
22. September opgav I.
bulgarske Armé
Forsvaret af Doiran-Søen. Hele
Interessen samlede sig
derfor om Operationerne
i Trekanten
Prilep—Velés—Üsküb. De tog her
et for de tysk-bulgarske
Tropper meget uheldigt
Forløb. Under den
almindelige Forvirring, der var
opstaaet hos dem,
lykkedes det endog den
franske Kavaleribrigade at
trænge frem over
Bjergene til Üsküb (29.
September) og true XI. tyske
Armés Tilbagetogslinie.
Den bulgarske Regering
havde imidlertid allerede
den 26. September søgt
Forhandling om
Vaabenstilstand, og den 29., alt
medens det franske
Rytteri trængte frem til
Üsküb, blev Vaabenstilstanden sluttet i Saloniki.
Den bulgarske Hær demobiliseredes. — Der
var nu tre Maal for de Allieredes videre
Operationer paa Balkan: Ungarn, Valakiet og
Konstantinopel. Medens Serberne og nogle franske
Tropper rykkede frem over Üsküb mod Nisch,
blev der formeret en fransk Hærstyrke under
General Berthelot, bestemt til Indrykning i
Rumænien, og en engelsk, der skulde rykke mod
Konstantinopel.

Den tyske Hærledelse maatte trods de
Vanskeligheder, den stod over for paa Vestfronten,
bekvemme sig til at afgive nogle Divisioner for
at beskytte Østerrig-Ungarns Sydgrænse. 4
tyske og 3 østerrigske Divisioner under General
Koevess blev sendt til Serbien og forsøgte midt
i Oktober at oprette en Forsvarsfront i Egnen
om Nisch. Det mislykkedes imidlertid. Den 1.

<img>Skitse 33. Serbiens Tilbageerobring September—Oktober 1918.</img>
