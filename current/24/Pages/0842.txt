paa, og Natten mellem 1. og 2. August trak
Tyskerne sig tilbage bag Vesle. Største Delen af
den »Lomme«, det tyske Angreb den 27. Maj
havde frembragt, var dermed glattet ud.
Tyskerne havde lidt store Tab; men deres
Tilbagetog var foregaaet i god Orden, hvilket dog
kun var opnaaet ved at sætte Kronprinsen af
Preussens sidste Reserver ind. — Det
paatænkte Angreb i Flandern maatte opgives; den
tyske Hærledelse maatte nu være belavet paa,
at der vilde blive ført et Angreb mod den
tyske Front mellem Soissons og Montdidier, den
var nødt til at forstærke Fronten her, og de
hertil nødvendige Tropper maatte tages fra
Kronprinsen af Bayerns Hær. — Den tyske
Hærledelse var hermed gaaet over til Forsvar.

<sp>De Allieredes strategiske
Offensiv 1918</sp>.

Allerede den 24. Juni havde Foch erklæret,
at Tidspunktet til at gaa over til en strategisk
Offensiv var kommet. Han gik ud fra, at de
tyske »Støddivisioner«, Eliten af den tyske Hær,
var stærkt medtagne, og at de øvrige tyske
Divisioner var af ringe Kvalitet, medens
derimod de Allieredes Styrke var stærkt voksende:
de amerikanske Tropper, der siden 1. Maj
ankom med 250000 Mand pr. Maaned, sikrede de
Allierede den fremtidige Overlegenhed i Styrke,
desuden var deres Kræfter bedre fordelt,
saaledes at de raadede over flere Reserver end
Modstanderen; i materiel Henseende var de
langt stærkere end denne, navnlig med Hensyn
til Tanks og Flyvere. Som det første Maal for
de Allieredes Offensiv angav Foch Ophævelsen
af de forskellige »Lommer«, som de tyske
Angrebsstød havde frembragt i de Allieredes
Front: mellem Compiègne og Reims, mellem
Verdun og Oise, mellem Arras og Oise og ved
Lys; senere kunde der, hvis Aarstiden da ikke
var for fremrykket, blive Tale om at gaa over
til en mere omfattende Offensiv for at udvide
de vundne Fordele og ikke lade Modstanderen
Ro. Den endelige Afgørelse paa Krigen ventede
Foch paa dette Tidspunkt først i 1919.

<sp>Slaget Ø. f. Amiens</sp> (8.—11. August).

Det første af de Maal, Foch havde opstillet,
var allerede naaet ved August Maaneds
Begyndelse: »Lommen« mellem Compiègne og
Reims, Truslen mod Paris, var ophævet. Det
næste Maal var at ophæve Truslen mod Amiens.
Forberedelserne hertil var allerede trufne;
baade 4. engelske, 1. franske og 3. franske Armé
stod klar til Angrebet, da Foch, som den 7.
August var blevet udnævnt til Marskal af
Frankrig, gav Ordre til dets Udførelse. Den 8.
August begyndte de fransk-engelske Armeer
Angrebet, som strakte sig fra Somme til Oise og
ramte II. tyske Armé (Marwitz) og XVIII. Armé
(Hutier). Tyskerne blev fuldstændig
overraskede, deres Front gennembrudt, og paa begge
Sider af Villiers-Bretonneux, mellem Avre og
Somme, trængte kanadiske og australske
Divisioner dybt ind i de tyske Stillinger; de
følgende Dage, 9.—11. August, trak Tyskerne
deres Front tilbage til de gamle tyske Stillinger
Vest om Lassigny, Roye, Chaulnes og Peronne,
hvor de paa ny satte sig fast, omtrent i de
samme Stillinger, som de havde staaet i før
Tilbagetrækningen af Fronten til
Siegfried-Stillingen i Marts 1917.

<img>Skitse 31. De Allieredes Offensiv
8. August—1. September 1918.</img>

<sp>Udvidelse af den
fransk-engelske Offensiv (17. Aug.—3. Septbr) og
det tyske Tilbagetog til
Siegfried-Stillingen</sp> (4.-8. Septbr). Foch besluttede
nu at udvide Offensiven baade mod Syd og
mod Nord. Mod Syd angreb Franskmændene
ved Soissons og Noyon og trængte IX. tyske
Armé, der var sat ind her, tilbage. Mod Nord
begyndte Englænderne (23. August) en Række
Angreb; Tyskerne tabte langsomt Terrain. —
Resultatet af alle disse Kampe blev, at den
tyske Hærledelse besluttede sig til at føre
Hæren tilbage til Hindenburg-Stillingen. Den
8. Septbr var Tilbagegangen udført.
Franskmændene og Englænderne fulgte efter, og den
10. Septbr fik de Føling med de tyske
Forposter foran Siegfried-Stillingen.

<sp>Den tyske Regering beslutter at
indlede Fredsunderhandlinger</sp> (14.
August). Nederlaget den 8. August var et
haardt Slag for den tyske Hærledelse. Hele
Divisioner havde svigtet over for det
franskengelske Angreb, under hvilket bl. a. de
mange Tanks havde haft stor, navnlig moralsk,
Virkning og gjort et stærkt Indtryk paa
Tropperne. Hindenburg og Ludendorff blev klar over,
at Krigen var tabt. Den 13. August opfordrede
de Rigskansleren til at indlede
Fredsunderhandlinger, idet de henviste til den ugunstige
militære Situation. Den 14. August blev der
paa et Møde i Spa under Kejserens Forsæde
truffet afgørende Beslutning om at søge Fred
og i den Anledning anmode Dronningen af
