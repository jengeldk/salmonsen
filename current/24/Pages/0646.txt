»Biografisk Lexikon«; »Allgemeine Deutsche
Biographie«, XLI).
<i>L. L.</i>
</chapter>

<chapter name="Weddigen, Otto">
<b>Weddigen</b> ['vædeg<sub>ə</sub>n], <sp>Otto</sp>, tysk Søofficer,
f. 25. Septbr 1882, d. 18. Marts 1915. W. blev
udnævnt til Kaptajnløjtnant 1912 og var Chef
for Undervandsbaade under Verdenskrigen. W.
sænkede som Chef for Undervandsbaaden »U. 9«
de engelske Panserkrydsere »Aboukir«, »Hogue«
og »Cressy« 22. Septbr 1914 ud for den
hollandske Kyst, samt Panserkrydseren »Hawke« den
15. Oktbr s. A. ud for Skotlands Østkyst. W.
kom ikke tilbage efter et Kryds Marts 1915 med
»U. 29«; efter engelsk Opgivelse blev denne
vædret af Slagskibet »Dreadnought« 40 Sømil
Ø. f. Pentland Firth den 18. Marts 1915.
<i>C. B-h.</i>
</chapter>

<chapter name="Wedekind, Erika">
<b>Wedekind</b> ['ve.dekent], <sp>Erika</sp>, tysk
Operasangerinde, f. i Hannover 13. Novbr 1869; lod
sin Stemme uddanne af Aglaja Orgeni i
Dresden og debuterede 1894 som Fru Strøm i
Nicolai's »De lystige Koner i Windsor« paa
Dresden-Operaen, hvortil hun straks blev fast
knyttet, og hvor hun hurtig blev Publikums
erklærede Yndling, i Kraft af sin lette og lyse
Sangkunst (særlig Koloratursang) og sit
indtagende dramatiske Talent, der navnlig virkede
ved et straalende Fond af Skælmeri og Lune
(»Regimentets Datter«, Rosina i »Barberen«,
Zerlina i »Don Juan«). 1906 optraadte hun paa
en Koncert i Kbhvn; 1909 trak hun sig tilbage
fra Scenen.
<i>(S. L.). W. B.</i>
</chapter>

<chapter name="Wedekind, Frank">
<b>Wedekind</b> ['ve.d<sub>ə</sub>kent], <sp>Frank</sp>, tysk
Forfatter, f. i Hannover 24. Juli 1864, d. i
München 9. Marts 1918. Han tilbragte sin Barndom
i Schweiz, skulde være Jurist, men
beskæftigede sig hellere med Musik og Litteratur. Han
brød med sin Fader, blev efter dennes Død
Journalist og Forfatter, kæmpende med mange,
ikke mindst økonomiske Vanskeligheder og
flakkende fra Sted til Sted. Han levede snart i
München, snart i Paris og London, forsøgte
sig som Klovn i en Cirkus, var snart
Deklamator, snart Kunsthandler, men da Langen
ansatte ham som Medarbejder ved
»Simplicissimus«, begyndte det at dages for ham, skønt
han for et satirisk Digt maatte afsone et Aars
Fængsel. Han optraadte ogsaa som Skuespiller
— f. Eks. i Berlin i sit eget Skuespil »Der
Erdgeist« — og udviklede sig til en overordentlig
omstridt Forfatter, i hvem højst forskellige
Elementer indgik en æggende Blanding — han
er baade kynisk og sentimental, excentrisk i
sine Virkemidler, Boheme i sin
Livsbetragtning. Han vakte 1891 stor Opsigt med
Skuespillet »Frühlingserwachen«, der skildrer
Pubertetsaarenes Vanskeligheder — langt senere
opført i Kjøbenhavn, først omstridt og
forkætret, men efter Reinhardt's Opførelse af Stykket
i Berlin 1906 fik Almenheden efterhaanden et
andet Syn baade paa dette Skuespil og W.'s
øvrige Produktion. Af denne skal i første
Række nævnes Dramaerne »Der Erdgeist«, »Die
Büchse der Pandora«, »Der Kammersänger«,
»Der Marquis von Keith«, »Hidalla«,
»Totentanz«, »Musik«, »Die Zensur«, »So ist das
Leben«, »Franziska«, »Liebe«, »Schloss
Wetterstein«, »Simson«, »Bismarck« og »Herakles«.
Fremdeles har W. udgivet Fortællingen
»Feuerwerk« og Digtene »Die vier Jahreszeiten«, samt
en Bog om Skuespilkunst.

W. er en af den moderne tyske Litteraturs
mærkeligste Skikkelser. Hans burleske Ideer,
skærende Vid, dristige Karikaturer og kyniske
Verdensopfattelse virker paa en Gang
frastødende og tiltrækkende. Han vil langt frem i
Tiden vedblive at være et Modsigelsens Tegn.
»Ges. Werke und Nachlass« (9 Bd), »Ausgew.
Werke«, hrsg. v. <sp>F. Strich</sp> (5 Bd), »F. W.'s
ges. Briefe«, hrsg. <sp>v. F. Strich</sp>, 1—2. (<sp>Litt</sp>.:
<sp>A. Pissin</sp>, »F. W.« [1905]; <sp>Jul. Kapp</sp>,
»F. W.« [1909]; <sp>R. Elsner</sp>, »F. W.« [1909];
<sp>H. Kempner</sp>, »F. W.« [1912]; <sp>P.
Friedrich</sp>, »F. W.« [1913]; <sp>Artur Kutscher</sp>,
»F. W., sein Leben und seine Werke«, 1—2
[1927]).
<i>C. B-s.</i>
</chapter>

<chapter name="Vedel">
<b>Vedel,</b> dansk Slægt, der nedstammer fra
Raadmand i Vejle <sp>Søren Sørensen</sp> (d.
1571), hvis Søn, Historieskriveren <sp>Anders
Sørensen V.</sp> (s. d.), tog Navn efter sin
Fødeby. Hans Sønner, Sognepræst ved Ribe
Domkirke <sp>Søren Andersen V.</sp>
(1587—1653) og Sognepræst ved Ribe Cathrine Kirke
<sp>Lauge Andersen V.</sp> (1592—1648), blev
Stamfædre til Slægtens to Hovedlinier. Den
førstnævntes Søn, Sognepræst i Reisby, Provst
<sp>Peder Sørensen V.</sp> (1630—90), var Fader
til Sognepræst i Døstrup, Provst <sp>Nissenius
V.</sp> (1660—1737) og til Sognepræst i Reisby
<sp>Søren V.</sp> (1662—1749). Provst N. V.'s ældre Søn.
Sognepræst i Døstrup, Provst <sp>Søren V.</sp>
(1694—1754), var Farfader til den ugifte
Regimentskvartermester, Overkrigskommissær <sp>Søren V.</sp>
(1765—1826), der blev kendt som Komponist,
bl. a. af en Passionskantate, flere
Syngestykker, opførte paa det kgl. Teater, og
Lejlighedskantater. En yngre Søn, Sognepræst i
Hillerød <sp>Peder Nissen V.</sp> (1698—1761), var
Farfader til Sognepræst i Helsinge, Provst
<sp>Johan Peter V.</sp> (1768—1840). Dennes Søn,
Sognepræst i Himmelev <sp>Nissenius Claus
V.</sp> blev Fader til Overførster ved Vallø Stift.
Jægermester <sp>Johan Frederik (Fritz) V.</sp>
(1842—1919), til Sognepræst i Korup og
Ubberud <sp>Christian V.</sp> (1844—1905) — hvis Søn,
Forstander for Krabbesholm Højskole, <i>cand.
theol.</i> <sp>Anders Aabye V.</sp> (f. 1878), har
skrevet talrige Artikler om sociale, økonomiske og
politiske Forhold samt Afsnittene Det britiske
Rige og Verdenkrigen i »Hovedtræk af
Verdenshistorien fra 1866 til vore Dage« (Kbhvn
1922) — og endelig til Notarius publicus i
Kjøbenhavn <sp>Johan Peter Bernth V.</sp>
(1847—1924), der blev Fader til Maleren
<sp>Herman Albert Gude V.</sp> (s. d.). Ovennævnte
Præst i Reisby S. V.'s Sønnesøns Søn,
Sognepræst i Skaarup og Tved, Amtsprovst med
Rang som Biskopper, <i>Dr. phil.</i> <sp>Peter
August V.</sp> (1768—1842), der oprettede et
Skolelærerseminarium i Skaarup, hvilket han ledede
med stor Flid og Dygtighed, blev Fader til
Generaldecisor for det indirekte Skattevæsen,
Konferensraad <sp>Severin Henrik August
V.</sp> (1793—1881), til <sp>Georg Diderik Sofus
V.</sp> til Hessel og Vedelsbo (1796-1868) og til
Lærer ved Borgerskolen i Slagelse, <i>cand. phil.</i>
<sp>Andreas Peter August V.</sp> (1809-72).
