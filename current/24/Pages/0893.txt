<table>
<td v2><td 8 c><sp>Udbytte af Statsvirksomheder i Mill. Kr.</sp>
<td>1914—15<td>1915—16<td>1916—17<td>1917—18<td>1918—19<td>1919—20<td>1920—21<td>1921—22
<td>Statsbaner<td r>8,9<td r>9,1<td r>÷ 1,8<td r>÷ 10,3<td r>÷ 16,1<td r>÷ 25,6<td r>÷ 53,6<td r>÷ 62,4
<td>Postvæsen<td r>0,0<td r>÷ 1,4<td r>0,4<td r>÷ 2,1<td r>÷ 1,2<td r>÷ 12,1<td r>÷ 16,8<td r>÷ 7,0
<td>Telegraf og Telefon<td r>1,6<td r>2,4<td r>2,4<td r>÷ 2,0<td r>÷ 0,6<td r>÷ 1,0<td r>÷ 4,0<td r>÷ 0,6
</table>
<table>
<td><td 8 c><sp>Krigs- og Marineministeriets Udgift</sp>.
<td>Krigsministeriet:<td>1914—15<td>1915—16<td>1916—17<td>1917—18<td>1918—19<td>1919—20<td>1920—21<td>1921—22
<td><tab>Ordentl. Udg.<td r>15,5<td r>16,1<td r>16,3<td r>17,5<td r>20,7<td r>34,6<td r>38,0<td r>38,0
<td><tab>Overord. Udg.<td r>38,8<td r>52,5<td r>68,9<td r>68,6<td r>66,5<td r>3,9<td r>4,8<td r>3,3
<td>Marineministeriet:
<td><tab>Ordentl. Udg.<td r>7,9<td r>7,8<td r>8,6<td r>8,9<td r>10,9<td r>14,0<td r>21,1<td r>21,2
<td><tab>Overord. Udg.<td r>5,9<td r>9,5<td r>13,6<td r>17,6<td r>22,9<td r>3,8<td r>2,4<td r>1,7
<td r>Tilsammen<td r>68,1<td r>85,9<td r>107,4<td r>112,6<td r>121,0<td r>56,3<td r>66,3<td r>64,2
</table>

for II. Kl. noget mere, nemlig til 1,7 X III.
Kl.'s Pris — d. v. s. Forholdet før 1918.
Grundtaksten er hermed c. 80 % højere end før
Krigen, d. v. s. nu 5 Øre pr. km for III. Kl. og
8,5 Øre pr. km for II. Kl. Ligeledes blev
Godstaksterne nedsat en Del — Kreaturtaksterne
f. Eks. 33 1/3 %.

Nogle af <sp>Postvæsenets</sp> Takster fik ved
L. 19. Oktbr 1917 en mindre Forhøjelse. Ved
L. 28. Septbr 1918 om Tillæg til Postlov m. m.
foretoges en betydelig Forøgelse af de fleste af
Postvæsenets Takster. Ved Postlov 9. Maj 1919
revideredes de hidtil gældende Bestemmelser
vedrørende Postvæsenet — ogsaa paa ny
Portotaksterne, f. Eks. Brevtaksterne indenbys 7 Øre,
udenbys 10 Øre. Ved L. 4. Oktbr 1919
forhøjedes Taksterne paa ny — de nævnte saaledes fra
7 til 10 og fra 10 til 15 Øre og atter ved L. af
19. Juni 1920, f. Eks. udenbys Brevporto fra
15 til 20 Øre, og 9. Septbr 1920. Ved L. 13.
Marts 1922 reguleres Taksten, idet dog
Postvæsenets finansielle Tilstand hindrer en
almindelig Nedsættelse; ved Loven indførtes en ny
Takstklasse for Forretningspapirer. Fra 25. Apr.
1921 var Søndagsombæring inddraget.
Telegramtaksterne m. v. fik fra 1. Jan. 1919 en
mindre Forhøjelse (L. 28. Decbr 1918).

En særlig Indtægt opnaaedes ved Salget til
U. S. A. af de dansk-vestindiske Øer. Beløbet
udgjorde 87 Mill. Kr, der optoges til Indtægt
paa Kapitalregnskabet for 1916—17.

<sp>Udgifter</sp>. Statens Udgifter i den
heromhandlede Periode er i særlig Grad
paavirket af de af den overordentlige Situation
opstaaede <sp>nye Statsformaal</sp> samt af de
større Krav, Forholdene stillede til bestaaende
statslige Institutioner som f. Eks.
Forsvarsvæsenet. For overhovedet at muliggøre et
nogenlunde samlet Overblik over Udgifternes
Sammensætning, er det nødvendigt at foretage
en Gruppering. I det følgende vil de militære
Udgifter og de sociale Udgifter blive
behandlet, medens Udgifter til Prisreguleringen
m. v. i Hovedsagen vil blive behandlet i det
saaledes betegnede Afsnit. De af de militære
Foranstaltninger fremkaldte Udgifter medførte
straks efter Krigens Udbrud Vedtagelsen af L.
7. Aug. 1914 om en ekstraordinær Bevilling til
militære Formaal paa 10 Mill. Kr samt L. 2.
Novbr 1914 om Bevilling af Udgifter
vedrørende den indkaldte Sikringsstyrke — ligeledes
paa 10 Mill. Kr. Stigningen i Udgifterne til
dette Formaal vil fremgaa af Ovenstaaende
Oversigt.

<sp>Udgifter til sociale Formaal</sp>.
<table>
<td><td 4 c>Overordentlige Udgifter
<td c>Mill. Kr.<td c>Tilskud<br>til<br>Hjælpekasser<td c>Hjælp<br>til<br>Arbejdsløse<td c>Iværksættelse af<br>kommun.<br>Arbejder<td c>Til<br>kommun.<br>Dyrtidsforanstaltninger
<td>1914—15<td r>—<td r>—<td r>—<td r>—<td r>
<td>1915—16<td r>3,0<td r>—<td r>—<td r>—
<td>1916—17<td r>3,8<td r>—<td r>—<td r>6,3
<td>1917—18<td r>3,3<td r>14,7<td r>—<td r>19,2
<td>1918—19<td r>1,3<td r>25,6<td r>0,9<td r>65,2
<td>1919—20<td r>0,6<td r>17,1<td r>2,6<td r>46,4
<td>1920—21<td r>—<td r>4,7<td r>6,3<td r>17,8
<td>1921—22<td r>—<td r>27,4<td r>15,9<td r>3,6
<td>1922—23<td r>—<td r>2,8<td r>21,3<td r>1,8
</table>

Udgiften til de forskellige sociale Formaal
paahvilede i første Række de kommunale
Institutioner. Ved midlertidig L. 7. Aug. 1914 om
Statstilskud til de kommunale Hjælpekasser
tilstaas der for Aaret 1914 de Kommuner, der
gennem Tilskud til den kommunale
Hjælpekasse yder Understøttelse i Anledning af Trang,
opstaaet ved de ekstraordinære Indkaldelser
til Hæren, en Ret til at kræve 2/3 af Beløbet
erstattet af Statskassen, en Bestemmelse, der
ved L. 21. Decbr 1914 udvides til ogsaa at
gælde Aaret 1915 og ved flere senere Love til
at gælde indtil 31. Marts 1923.

Ved L. 2. Oktbr 1914 gives der endvidere
Kommunerne Ret til for Finansaaret 1914—15
(og L. 31. Marts 1915 for Finansaaret 1915—16)
at faa Halvdelen, undtagelsesvis 2/3 af de
Understøttelser, der gennem Hjælpekassen ydes i
Anledning af Arbejdsløshed som Følge af de
ekstraordinære Forhold, refunderet af
Statskassen. Denne Lovgivning fortsættes ved L. 22.
Decbr 1915 (Dyrtidsloven af 1915), jfr. nedenfor.

De offentlige Understøttelser udvidedes ved
L. 27. Oktbr 1915 om Ændring i L. 29. Apr.
1913, Understøttelse til Børn og Enker,
hvorefter Hjælpekasseunderstøttelse ikke skulde
være Hindring for samtidig at faa Hjælp efter
nævnte Enkebørnslov; ved L. 30. Apr. 1920
forhøjedes i øvrigt Enkebørns-Lovens Takster,
og ved Cirkulære af 6. Novbr 1915 henstillede
Indenrigsministeren til Kommunalbestyrelserne
at forhøje Alderdomsunderstøttelserne.

Forholdene ordnedes mere generelt ved den
vigtige L. 22. Decbr 1915 om kommunale
Foranstaltninger i Anledning af Dyrtiden og om
