det høje Land S. f. Havnen. Han sendte straks
to lette Krydsere, der laa med Dampen oppe,
ud for at rekognoscere og satte Dampen op paa
alle Skibe. »Gneisenau« og »Nürnberg« gik til
Angreb mod de udgaaende Krydsere; de blev
beskudt af »Canopus«, der kunde skyde ud over
en flad Landtunge, og da de samtidigt opdagede
de svære Trefodmaster paa de engelske
Slagkrydsere og en vældig Røg fra mange Skibe,
vendte de straks om for at slutte sig til
Hovedstyrken, v. Spee, der blev ganske overrasket
ved at se Slagkrydserne, flygtede Øst over, men
Englænderne, der hurtigt kom ud af Havnen,
var ham overlegne i Fart og indhentede
efterhaanden hans Skibe. Da v. Spee indsaa, at han
ikke kunde slippe bort, gav han sine lette
Krydsere Ordre til at fortsætte Flugten, medens han
selv med Panserkrydserne optog Kampen med
de engelske Slagkrydsere. De lette
Krydsere blev dog indhentet og tvunget til Kamp af
de øvrige engelske Krydsere. Slaget varede til
Kl. 7 om Aftenen, men saa var ogsaa hele v.
Spee's Eskadre ødelagt med Undtagelse af
»Dresden«, der undslap paa Grund af sin høje
Fart. Kun faa af de tyske Besætninger kom
derfra med Livet. Admiralen og to af hans
Sønner gik ned med Skibene. Englændernes
Tab var kun ringe, hvilket for en Del skyldtes,
at de havde udkæmpet Kampen paa lang
Afstand for at udnytte deres Artilleris større
Rækkevidde. De tyske Furageringsskibe gik Vest
om Øerne, hvor de blev angrebet af den
tilbageblevne »Bristol« og ødelagt paa eet nær,
der undslap.

Sammenstødet kom som en Overraskelse for
begge Parter. Sturdee mente, at v. Spee endnu
var paa Vestkysten af Sydamerika, og v. Spee
havde ingen Anelse om de store engelske
Slagkrydseres Tilstedeværelse i Farvandene. Han
troede, at den gamle »Canopus« og den engelske
Krydser, der undslap ved Coronel, var de
eneste fjendtlige Skibe, han kunde møde, og dem
var han ikke bange for.

Udfaldet af Falklandsslaget virkede befriende
paa de Allierede, og en Del Krydsere blev kaldt
hjem, hvor de savnedes stærkt. Det lykkedes
»Dresden« at unddrage sig sine Forfølgere til
den 14. Marts 1915, da den blev fundet af 3
engelske Krydsere ved Juan Fernandez paa
chilensk Territorium. Den blev beskudt og
sprængt i Luften af egen Besætning.

De øvrige tyske Krydsere i oversøiske
Farvande til at operere paa Transportruterne
var »Emden« (3650 t), »Königsberg« (3400
t) og »Karlsruhe« (5000 t). Af disse udførte
»Emden« under den tapre og ridderlige
Kaptajn v. Müller saa store Bedrifter, at det endog
vakte Modstandernes Beundring. »Emden«
forlod v. Spee's Eskadre ved Marshall-Øerne i
August 1914 for at føre Handelskrig i de
indiske Farvande, og det lykkedes den paa et
to Maaneders Kryds, ved ideligt at skifte
Arbejdsfelt, at tage 21 Skibe med Ladning til en
Værdi af c. 37 Mill. Kr., inden den blev
tilintetgjort, skønt 19 af de Allieredes Krydsere
var paa Spor efter den. Til dens mest
eventyrlige Bedrifter, der ogsaa viser, at man ikke
var bange for at røbe sig, hører dens
Beskydning af Olietankene i Madras i Begyndelsen af
Togtet, og dens Indtrængen i Penangs Havn
den 28. Oktober. »Emden« stod, maskeret som
engelsk Krydser ved Opsættelsen af en falsk
fjerde Skorsten, ved Daggry ind i Havnen,
upaaagtet af Patruljen. Her laa en mindre russisk
Krydser »Schemtschug« (3200 t) fuldt oplyst, den
blev sænket ved Artilleriild og Torpedoskud.
Ved Udløbet fra Havnen stødte »Emden« paa
den franske Jager »Mousquet«, som den
ødelagde. Den 9. Novbr kom dens Endeligt ved
Kokos-Øerne SV. f. Sumatra, hvor den havde
landsat en Afdeling for at ødelægge de
derværende Kabler og den engelske Radiostation.
Denne fik Tid til at udsende Telegrammer om
»Emden«'s Nærværelse, inden den blev ødelagt,
bL a. til en australsk Troppetransport, der kun
var 45 Sømil borte og konvojeredes af japanske
og australske Krydsere. Den australske

<img>Fig. 5. Skitse af de engelske Skibes Ankerpladser i
Port William og Port Stanley den 7. December 1914.</img>

<img>Fig. 6. Skitse af en Del af Slaget ved Falklandsøerne
den 7. December 1914.</img>
