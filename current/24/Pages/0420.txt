Puschkin og især af Turgenjef. Af hans
Digtsamlinger kan nævnes »Tatry a more« (»Tatra
og Havet«, 1880), »Zpod jarma« (»Under
Aaget«, 1884), og »Verše« (»Vers«, 1890), af hans
Noveller og Romaner, der skildrer slovakkisk
Samfundsliv og Natur, »Lalia« (1880),
»Kandidat« (1881), »Babie leto« (»Eftersommer«, 1882),
»Suchá ratolest« (»Den tørre Gren«, 1884) og
»Kotlin« (1901). Han har desuden skrevet
talrige kritiske og almindeligt oplysende Artikler,
deraf mange i det af ham selv grundlagte og
ledede Tidsskrift »Slovenské pohlad«
(»Slovakkisk Revue«).
<i>E. D-H.</i>
</chapter>

<chapter name="Vajd">
<b>Vajd</b> (<i>Isatis</i> L.), Slægt af Korsblomstrede,
en- eller fleraarige Urter med gule Blomster
og hængende, liniedannet—ægdannede Skulper
(Nødder); i Frøene ligger Roden langs Ryggen
af det ene Kimblad. 50 Arter i de østlige
Middelhavsegne. <sp>Farve-V.</sp> (<i>I. tinctoria</i> L.), der
stammer fra Centralasien og Sydeuropa, har i
lange Tider givet Indigo, indtil den fortrængtes
af de egentlige, tropiske Indigoplanter; den er
nu uden Betydning som Farveplante.
<i>A. M.</i>
</chapter>

<chapter name="Vajsenhus">
<b>Vajsenhus</b> eller Hjem for forældreløse Børn
findes der Spor til i det romerske
Kejserdømmes Tid. Nerva, Trajan og Alexander Severus
tog sig af de forældreløse og anbragte dem i
velgørende Stiftelser. Egentlige V. fremstod i
den senere Middelalder, og især i det 16.
Aarhundrede finder man saadanne i de
nederlandske og tyske Handelsstæder (Amsterdam 1520,
Augsburg 1572, Hamburg 1604). A. H. Francke
grundlagde sit berømte V. i Halle 1698, og dette
gav Anledning til talrige V., saaledes i
Kjøbenhavn, hvor Frederik IV stiftede »Det kongelige
V.« ved Fundats af 21. Juli 1727. Det aabnedes
11. Oktbr 1727 i den af Kongen skænkede Gaard
»det ridderlige Akademi« paa Nytorv. Efter
adskillige Omskiftelser, foranledigede ved Brand
og andre ugunstige Forhold, købte V. en større
Ejendom paa Købmagergade, hvor Skolen
aabnedes 1811 og forblev, til den den 1. Maj 1875
henflyttede til sin ny Ejendom i
Nørrefarimagsgade. — V.'s Virksomhed omfatter
forældreløse Børn af alle Stænder i hele Landet. For
Sjællands Stifts Vedkommende understøttes
Børnene paa selve Stiftelsen, medens den til
de øvrige Stifter af sine Midler aarlig sender
14520 Kr. til Understøttelse af forældreløse dér.
De Vajser, der antages under V.'s Forsorg, bor
i Henhold til kgl. Resolution af 23. Maj 1826
ikke paa Anstalten, men hos Slægtninge eller i
Plejehjem, oprettede af V. og stadig tilset af
Forstanderen. Elevernes Antal er 275 (139
Drenge og 136 Piger), dels Vajser og dels faderløse
Børn, fordelte i 10 Klasser. Virksomheden
opretholdes ved et aarligt Bidrag fra Statskassen
paa 2600 Kr., ved legerede Kapitaler (1926: c.
2 Mill. Kr.) samt ved Udbyttet af V.'s
Privilegium paa Udgivelsen af Bibler, Salmebøger og
Katekismer. Fra Stiftelsens Oprettelse til 31.
Marts 1925 er i alt udgaaet 3501 Vajser og 2835
faderløse Børn. <sp>(Litt.</sp>: <sp>K. A. Schmid</sp>, »Päd.
Encyclopædie«, 10. Bind; »Beretninger fra V.
1870—1926«; <sp>Fr. Thomassen</sp>, »Fortegnelse
over dansk pæd. Litteratur«, S. 89—90).
<i>(Fr. Th.). F. B.</i>

I Oslo oprettedes 1778 af Bernt Anker og
Hustru det <sp>Anker'ske Vaisenhus</sp>, som har
besørget en Mængde fattige Børns Opdragelse,
uagtet det i mange Aar (1822—51) maatte
indstille sin Virksomhed. Det optager 12
forældreløse Børn, hvis Forældre har været i Embeds-
eller Borgerstand, inden for Oslo Bispedømme.
De optages i 7—13 Aars Alderen og udgaar ved
det fyldte 16. Aar. For at øge Kapitalen har
Virksomheden været indstillet siden 1899, men
vil nu blive genoptaget.

<sp>Kristiania Opfostringhus</sp>
(»Waisenhuset«), oprettet ved frivillige Bidrag,
traadte i Virksomhed 1. Oktbr 1778 (Fundats
konfirmeret 3. Decbr 1783). I Anstalten optoges
oprindelig saavel Drenge som Piger; men fra
1840'erne optages kun fattige, ægtefødte Sønner
af borgerlige Forældre fra Oslo. Der er Plads
for 43 Drenge. De opfostres og opdrages her
fra deres 10. Aar indtil Konfirmationen.
Anstalten har sin egen Skole, hvor Børnene faar
Undervisning i de almindelige Skolefag samt i
Geometri, Tysk, Engelsk og Handelsregning.
1815 solgtes »Norske Intelligenssedler« til
Kristiania Opfostringshus og blev fra 1816 til
Udgangen af 1882 trykt i dettes Bogtrykkeri, idet
Opfostringshusets Administration ved kgl.
Resolution af 13. Febr 1816 fik Tilladelse til at
udgive »offentlige Tidender«. Efter Oprettelsen
af »Norsk Kundgjørelsestidende« (1882) blev ved
kgl. Resolution af 24. Febr 1894 Udgivelsen af
denne overdragen Opfostringshuset, som faar
Halvparten af Nettoindtægten. Formue
henimod 1 Mill. Kr, aarligt Driftsbudget c. 90000
Kr. Stiftelsen ejer Gaarden Store Ullevaal i
Vestre Aker, som den tilflyttede 1917. Se ogsaa
<sp>Børnehjem</sp> og <sp>Eugenias Stiftelse</sp>.
<i>K. F.</i>
</chapter>

<chapter name="Vakajama">
<b>Vakajama,</b> Hovedstad i den japanske
Provins Kii eller Kishiu i den sydvestligste Del af
Øen Hondo ved venstre Bred af Joshinogava,
ikke langt fra dennes Udløb i
Linshoten-Strædet, og ved Udgangspunktet for Jernbanen til
Osaka; var tidligere Sæde for en Daimio, driver
nu betydelig Handel med Bomuld og har (1920)
83500 Indb.
<i>M. V.</i>
</chapter>

<chapter name="Vakamatsu">
<b>Vakamatsu,</b> 1) Hovedstad i den japanske
Prov. Ivashiro, i den centrale Del af Øen
Hondo, nær Inavashiro-Søen, var tidligere Residens
for en Daimio og havde 60000, 1924 imidlertid
kun 49336 Indb., der forfærdiger berømte
lakerede Varer. I Nærheden af V. ligger de
indifferente Kilder (50—55°) ved <sp>Higashijama</sp>,

2) Havnestad paa Nordspidsen af Øen
Kiushiu, Japan, 37549 Indbyggere.
<i>M. V.</i>
</chapter>

<chapter name="Vakance">
<b>Vakance</b> [-'kaŋs<sub>ə</sub>] (fransk, af lat.),
Embedsledighed, den Tid, et Embede er ledigt;
<sp>vakánt</sp>, ledig.
</chapter>

<chapter name="vakant">
<b>vakant,</b> se <sp>Vakance</sp>.
</chapter>

<chapter name="vakant Arv">
<b>vakant Arv</b> betyder en ledig Arv eller
Arvelod og foreligger enten, hvor der slet ingen
Arvinger melder sig, i hvilket Tilfælde Lodden
tilfalder Staten, eller hvor enkelte blandt
Arvingerne ikke kan eller vil arve, idet de ledige
Lodder da fordeles mellem de øvrige, se
<sp>Tilvækst</sp>.
<i>V. B.</i>
</chapter>

<chapter name="Vakayama">
<b>Vakayama</b> [-ja-], d. s. s. <sp>Vakajama</sp>.
</chapter>

<chapter name="Vakcination">
<b>Vakcination,</b> se <sp>Vaccination</sp>.
</chapter>
