Værnepligtsstyret bestaar af Amtmanden og Krigskommissæren.
Hvert Krigskommissariat omfatter flere
<sp>Bataillonsudskrivningsdistrikter</sp>.
Hver Infanteribataillon er tildelt et
Rekrutterings- og Udskrivningsdistrikt, enten alene eller
i Forening med et eller flere af Specialvaabnene
eller Dele af saadanne. Ethvert
Lensmandsdistrikt og enhver Købstad udgør en
<sp>Indrulleringskreds</sp>, for hvilken der haves en
<sp>Indrulleringskommission</sp>. Denne bestaar
af en Officer (vedkommende
Infanterikompagnichef) som Formand og 2 andre Medlemmer,
nemlig for Landet Lensmanden, i Byerne en
Tjenestemand af Politiet og en for
Indrulleringskredsen valgt <sp>Kredsformand</sp>. Hver
Indrulleringskreds inddeles i <sp>Roder</sp>, og for
hver af disse findes en <sp>Rodeforstander</sp>,
hvis Pligt det er at have Indseende med det
til Roden hørende unge Mandskabs Afgang og
Tilgang, Flytning m. m. Alle unge Mænd skal
optages paa Udskrivningsliste (indrulleres) i
det Aar, hvori de fylder 20 Aar.

Forsvarskommissionen af 1920 har foreslaaet,
at Kompagnichefernes nuværende Arbejde som
Formænd i Indrulleringskommissionerne for
Fremtiden skal fordeles mellem
Krigskommissærerne og Lensmændene, og at disse sidste skal
være Formænd i Indrulleringskommissionerne.
Stortingets Proposition Nr. 33 optog det af
Forsvarskommissionen fremsatte Forslag og har
endvidere foreslaaet, at de nuværende
Krigskommissærers Forretninger skal overtages af
Infanteriregimenternes Oberstløjtnanter.

I <sp>Sverige</sp> er hvert af de 6
<sp>Arméfordelingsomraader</sp> inddelt i et Antal
<sp>Udskrivningsomraader</sp>, hvoraf der i
alt findes 22 foruden Gotland, der danner et
Omraade for sig selv. Cheferne for
Fodfolksregimenterne (undtagen 2) er tillige Chefer for
Udskrivningsomraaderne. Hvert
Udskrivningsomraade er delt i et Antal
<sp>Indrulleringskredse</sp>. For hver Indrulleringskreds findes et
<sp>Udskrivningsnævn</sp> bestaaende af en
Officer fra det paagældende Regiment som
Formand samt 2 i Omraadet bosatte ikke
Militære, der tillige med to Suppleanter vælges for
to Aar. For hvert Udskrivningsomraade findes
en <sp>Udskrivningsrevision</sp> bestaaende
af Landshøvdingen som Formand samt
Udskrivningschefen og 3 andre inden for Lenet eller
Byen boende. En Militær- og en Civillæge
tilforordnes Revisionen. Alle unge Mænd skal
indrulleres i det Aar, hvori de fylder 20 Aar.
<i>O. F.</i>
</chapter>

<chapter name="Udskud">
<b>Udskud.</b> Ved U. paa ældre
Bindingsværksbygninger forstaas en uden for Husets Væg
udskydende Udbygning med lavere Ydervæg,
hvorover Bygningens Tag forlænger sig ned.
U. hedder paa Sjælland <sp>Lyde</sp> og findes her
kun paa kortere Strækninger af Ydervæggen. I
gammeldags nord- og vestjydsk Byggeskik
indgaar U. derimod som et fast Led i Husets
Konstruktion og kan strække sig langs begge
Husets Langsider; Taget bæres her af to
<sp>Højremme</sp>, der hviler paa en Række Stolper c.
1 m inden for Ydervæggene. Kun Stuernes ene
Ydervæg er skudt tilbage i Flugt med de
bærende Stolper for at skaffe større Vindues- og
Dørhøjde. Byggemaaden er hensigtsmæssig i
disse Egnes barske Vejrlig, idet Husets
bærende Led ligger beskyttede inden for
Ydervæggene. Aggerhuset i Dansk Folkemuseums
Frilandsafdeling er en saadan vestjydsk Bygning
med U.
<i>I. O.</i>
</chapter>

<chapter name="Udskudsvarer">
<b>Udskudsvarer</b> er Betegnelse for Varer, der
er behæftede med Kvalitets- eller Skønhedsfejl.
</chapter>

<chapter name="Udskydelsesret">
<b>Udskydelsesret,</b> saaledes betegnes Retten
til i Nævningesager at forkaste et vist Antal af
de ved Lodtrækning udtagne Nævninger.
Retten kan udøves saavel af den offentlige
Anklagemyndighed som af Anklagede selv. Her i
Landet, hvor 12 Nævninger fungerer ved Sagens
Behandling, kan der fra hver af Siderne
forkastes indtil 4 af de udtrukne Navne; i
paakommende Tilfælde maa naturligvis
Lodtrækningen fortsættes, indtil 12 uforkastede
Nævninger er udtrukne.
<i>K. Hch.</i>
</chapter>

<chapter name="Udskydning">
<b>Udskydning</b> (engelsk: <i>to impose</i>, fransk:
<i>imposer</i>) kaldes i Bogtrykfaget Satssidernes
særegne Stilling i Hurtigpressens Fundament,
naar Satsformen forberedes for Trykningen.
(Se <sp>Bogtryk</sp>, Fig. 7).
<i>E. S-r.</i>
</chapter>

<chapter name="Udskænkning">
<b>Udskænkning,</b> se <sp>Beværtningsnæring</sp>.
</chapter>

<chapter name="Udslag">
<b>Udslag</b> kaldes de Skud, som udvikler sig fra
Stubben (Stødet) af et Træ, efter at Stammen
er afhugget; de kan vokse frem til selvstændige
Stammer. Af Danmarks Skovtræer har kun
Løvtræerne Evne til at give U., Eg og Æl mest,
Bøg mindst; Evnen til at give U. aftager med
stigende Alder.
<i>C. V. P.</i>
</chapter>

<chapter name="Udslutning">
<b>Udslutning</b> (engelsk: <i>to space out</i>, fransk:
<i>justifier</i>) kaldes i Typografien Sætterens
Regulering af Afstanden mellem de sammenstillede
Ord, saaledes at alle Linier i den givne Sats
opnaar nøjagtig den samme Formatbredde. De
Typelegemer, med hvilke Reguleringen
iværksættes, kaldes med et Fællesnavn
<sp>Udslutninger</sp> (engelsk: <i>spaces</i>, <i>quads</i>, fransk:
<i>espaces</i>, <i>cadrats</i>). Da U. kun skal give tomme
Rum mellem Ordene, er disse Typer c. 4 1/2
mm lavere end Typerne med indgraveret
Skriftbillede. Den største U. er <sp>Gevierten</sp>
(engelsk: <i>m-quad</i>, fransk: <i>cadratin</i>), hvis
Tværgennemsnit skal være i nøje Overensstemmelse
med Skriftens Kegle (se <sp>Skriftsystem</sp>),
saaledes at Typen danner et ligesidet Legeme
<table>
<td>(<td><img></img><td>).<td>I de ældre Skriftsystemer er Gevierten en
</table>
Slags Maaleenhed for de mindre
Udslutningstykkelser, idet disse er større eller mindre
Brøkdele af denne. Saaledes skal to
<table>
<td><sp>Halvgevierter</sp> (<td><img></img><td>) (engelsk: <i>n-quads</i>, fransk:
</table>
<table>
<td><i>demicadratins</i>), tre <sp>Dritler</sp> (<td><img></img><td>) (engelsk:
</table>
<table>
<td><i>thick-space</i>), fire <sp>Slieser</sp> (<td><img></img><td>) (tysk:
</table>
<sp>Viertelgeviert</sp>, engelsk: <i>four to m-quad</i>), seks <sp>tykke</sp>
<table>
<td><sp>Spatier</sp> (<td><img></img><td>) og otte <sp>tynde</sp> eller
</table>
<table>
<td><sp>Haarspatier</sp> (<td><img></img><td>) (engelsk: <i>eight to m-quad</i>) hver
</table>
for sig i Tykkelse stemme med en Geviert. I
det franske (Didot's) Skriftsystem, som er lagt
til Grund for alle nyere Bogtrykkeriers
Typemateriale, og i det amerikanske Punktsystem,
gaar U. i alle Skriftkegler op i hverandre.
Enheden i Systemet er Haarspatiet, det
metriske Punkt kaldet, hvis Tykkelse er 1/2660 m
i alle Skriftkegler, og Udslutningstykkelserne
benævnes efter det Antal Enheder, det
indeholder: Topunkt-, Trepunkt-, Firepunktstykker o.
s. v. (se <sp>Skriftsystem</sp>).
<i>E. S-r.</i>
</chapter>
