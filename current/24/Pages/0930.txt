paa Arbejdskonferencen i Washington 1919, og
som blev forelagt i Folketinget den 21. Jan.
1921. Kun for Virksomheder med Døgndrift,
Loven af 12. Febr 1919, var 8 Timersdagen
lovfæstet.

Endelig skal nævnes, at Spørgsmaalene om
Bedriftsraad, offentligt Tilsyn med
Industrivirksomheder og Kontrol med Handelsavancen
indgaaende drøftedes og førte til et Lovforslag,
Trustloven, der imidlertid bl. a. paa Grund af
Ministeriet Zahle's Afskedigelse ikke førte til
noget Resultat.

Ikke desto mindre var Forholdene paa
Arbejdsmarkedet i 1919 særdeles urolige og i
nogen Grad prægede af ulovlige Strejker og
Sabotage af Overenskomster og Voldgiftsrettens
Kendelser. Uroen var dels foranlediget af den store
Ledighed, dels af Ernæringsvanskeligheder og
dels af Smitte fra Revolutionerne i Udlandet.
Ved Forhandlingerne i Begyndelsen af 1920
nægtede Arbejdsgiverne kategorisk at gaa med
til Lønforhøjelser, og da Forhandlingerne trak
ud, varsledes Stor-Lockout til Ikrafttræden den
9. Apr. De politiske Forhold bevirkede forinden
Iværksættelse af Generalstrejke, men
Forligsmanden opnaaede Forlig den 4.—5. Apr.
(Paaskeforliget), hvorved de opnaaede Lønninger i
det væsentlige opretholdtes. Enkelte Fag
fortsatte dog Strejken, bl. a. Sømænd og
Havnearbejderne.

Fra Jan. Kvartal 1921 begynder saa
Lønnedgangen og fra Apr. Kvartal noget stærkere efter
en Revision af Overenskomsterne. Situationen
førte til en omfattende Lockout i Marts 1921.
I Aug. 1921, efter at Reguleringen (Nedsættelse
med 2 Øre for hver 3 Points, Pristallet faldt)
yderligere havde nedsat Timelønnen med 18
Øre pr. Time, blev denne 170 Øre i
Gennemsnit pr. Time mod 203 Øre, da den var højest,
saaledes at den reelle Fremgang i Oktbr 1921
set i Forhold til Prisniveauet var 59 % for
faglærte mandlige Arbejdere.

Overenskomstforhandlingerne i Foraaret 1922
førtes med overordentlig Bitterhed fra begge
Sider og mundede ud i en heftig og
langvarig Arbejdskamp. Arbejdsgivernes
principielle Krav var meget vidtrækkende, idet man
havde opsagt Overenskomsten af Maj 1921 om
8 Timersdagen Og krævede Overtidsbetalingen
reduceret for derved yderligere at svække
Betydningen af den kortere Normalarbejdsdag.
Konflikten — der ikke forblev upaavirket af
Regeringens samtidige Politik med Hensyn til
Arbejdsløshedsunderstøttelsen — strakte sig
over Febr og Marts Maaneder og afsluttedes
ved et Mæglingsforslag af 4. Apr. 1922 fra
Forligsinstitutionen, hvorefter Lønnen nedsattes
med 15 % (12 % for de lavest lønnede).
Augustreguleringen kunde bortfalde, naar
Parterne inden 1. Aug. enedes om at forlænge
Overenskomsten 1 Aar, men i saa Fald skulde
der finde en Februarregulering Sted med 1 %
for hver Procent, Pristallet i Febr var højere
eller lavere end i foregaaende Febr.
Overtidsbetalingen fastsattes til 25 % over
Timelønnen for første og 33 1/3 % for følgende Timer,
medens Overenskomsten om 8 Timersdagen
fornyedes.

Straks ved Konfliktens Udbrud opstod
Spørgsmaalet om Fortolkning af
Arbejdsløshedslovens § 20, hvorefter en anerkendt
Arbejdsløshedskasse ikke maa yde Understøttelse
under Strejke eller Lockout til Personer, der
omfattes af samme. De gældende Regler for
Ydelse af Understøttelse i Konfliktssituationer
var udstedt den 28. Apr. 1920 af
Indenrigsministeriet. Disse Regler lempedes nu, saa
Udbetaling maatte ske til Arbejdsløse, hvis
Ledighed var indtraadt 60 Dage eller derudover
før Lockoutens Udbrud, og uanset om det
sidste Arbejdssted var konfliktberørt eller ej.
Samtidig gjordes Reglerne for Udbetaling af
ekstraordinær Understøttelse til Genstand for en
lignende velvillig Fortolkning, jfr. Bekendtgørelse
11. Febr 1922 og Cirkulære 16. Febr 1922, der
imidlertid efter kraftige Protester ændredes ved
Bekendtgørelse 21. Marts 1922. Den saaledes
fulgte, men hurtigt forladte Fremgangsmaade
laa saaledes uden for tidligere Praksis.

I 1924 fornyedes Overenskomsterne for
næsten alle Fag uden Arbejdsstandsning, og der
ydedes et Løntillæg paa c. 2 %, ligesom
Augustreguleringen yderligere gav c. 2 %.

I 1925, da Arbejderne krævede Lønforhøjelse
i Overensstemmelse med Pristallets Stigning,
medens Arbejdsgiverne krævede
Lønnedsættelser, bristede Forhandlingerne og førte til den
største Arbejdskamp, der er set her i Landet,
idet Antallet af tabte Arbejdsdage udgjorde c.
4 Mill. Først den 6. Juni sluttedes
Overenskomst med det Resultat, at Lønnen i de fleste
Fag forhøjedes c. 3 %, medens
Augustregulering kun skulde foretages, naar Pristallet steg
eller faldt mere end 6 Points.

<sp>Gennemsnitlig Timefortjeneste</sp>.
<table>
<td v4><td 5 c>Hele Landet<td v4 c>Indekstal f.<br>den reelle<br>gsntl.<br>Timefortjeneste
<td 3 c>Mænd<td c>Kvinder<td c>Tilsam.
<td c>faglærte<td c>ufaglærte<td c>ialt<td><td>
<td c>Øre<td c>Øre<td c>Øre<td c>Øre<td c>Øre
<td>Aaret 1914<td r>59,2<td r>46,1<td r>52,0<td r>28,9<td r>48,3<td r>100
<td>April 1917<td r>78<td r>58<td r>67<td r>40<td r>63<td r>86
<td>April 1918<td r>95<td r>73<td r>83<td r>47<td r>77<td r>89
<td>Oktbr. 1918<td r>114<td r>86<td r>99<td r>57<td r>92<td r>101
<td>April 1919<td r>150<td r>124<td r>136<td r>75<td r>126<td r>127
<td>Oktbr. 1919<td r>208<td r>170<td r>187<td r>104<td r>174<td r>149
<td>April 1920<td r>217<td r>181<td r>197<td r>115<td r>184<td r>145
<td>Oktbr. 1920<td r>238<td r>196<td r>215<td r>129<td r>201<td r>158
<td>April 1921<td r>213<td r>180<td r>195<td r>120<td r>183<td r>160
<td>Oktbr. 1921<td r>200<td r>165<td r>181<td r>101<td r>168<td r>164
<td>April 1922<td r>168<td r>137<td r>151<td r>88<td r>141<td r>146
<td>Oktbr. 1922<td r>170<td r>139<td r>153<td r>87<td r>142<td r>148
<td>April 1923<td r>161<td r>131<td r>144<td r>83<td r>134<td r>136
<td>Oktbr. 1923<td r>167<td r>136<td r>150<td r>86<td r>140<td r>139
<td>April 1924<td r>170<td r>139<td r>153<td r>90<td r>143<td r>138
<td>Oktbr. 1924<td r>178<td r>145<td r>160<td r>91<td r>149<td r>140
<td>Oktbr. 1925<td r>182<td r>149<td r>164<td r>94<td r>153<td r>163
</table>

<sp>Handel og Samfærdsel</sp>.
		
Paa næppe noget andet Omraade blev de
nødvendige Indgreb og Restriktioner mere
omfattende og indgribende end overfor Handelen.
Dertil bidrog ikke alene, hvad der er fremhævet
foran, Nødvendigheden af at sikre Landets
Forsyning med de mange Varer, vi normalt
modtager udefra, men ogsaa — og det forstod
