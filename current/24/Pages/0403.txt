»Landevejen«, meget sjælden i Stand til atter at
ombytte det frie Vandreliv med regelmæssig
Beskæftigelse. Bekæmpelse af V.-Plagen volder
derfor store Vanskeligheder, og denne trives
frodig i de fleste Lande, skønt V. ved sin
Tilbøjelighed til at forøge Tiggerindtægten ved
Tyveri og Røveri, ved sin Tendens til
Voldshandlinger og Sædelighedsforbrydelser og den
hele Utryghed, han volder den bosiddende
Befolkning, hører til Samfundets ubehageligste
Parasitter. En energisk Bekæmpelse kan
utvivlsomt ikke ventes ved de Smaastraffe, hvormed
man i visse Lande som f. Eks. Danmark
rammer V., hvorimod bedre Resultater synes
opnaaet der, hvor man anvender Internering i
lange Aaremaal og ved at beskæftige V. med
Hedeopdyrkning, Landbrug, Haandværk o. l.
søger at gøre en Arbejdskraft, der ellers gaar
tabt for Samfundet, frugtbringende. I saa
Henseende er navnlig den belgiske Anstalt,
<sp>Merxplas</sp>, der rummer c. 4000 V. og forvarer dem
indtil 7 Aar, Mønsteranstalt for hele Europa (se
i øvrigt <sp>Løsgængeri</sp>).
<i>A. Gl.</i>
</chapter>

<chapter name="Vaga Dugu">
<b>Vaga Dugu,</b> <sp>Ouagadougou</sp>, By i den
franske Koloni Haute Volta i det vestlige
Sudan, Hovedstaden i det tidligere Negerrige
Mossi. S. f. Nigerflodens store Bue, paa c. 11°
n. Br. (1921) 18000 Indb. Den er besøgt af Dr.
Krause paa hans Ekspedition fra Accra paa
Guinea-Kysten.
<i>C. A.</i>
</chapter>

<chapter name="Waganda">
<b>Waganda,</b> se <sp>Uganda</sp>.
</chapter>

<chapter name="Vaganter">
<b>Vaganter</b> (lat. »Omstrejfere«) kaldtes i
Middelalderen de omvankende Gejstlige, der ikke
havde noget fast kirkeligt Embede. De
rekruteredes hovedsagelig fra Hørerne ved de gamle
Klosterskoler og hævede sig kun ved deres
højere Dannelse over Tidens øvrige omstrejfende
Vagabonder. De blev imidlertid Bærerne af hin
Tids Studenterdigtning (se <sp>carmina
burana</sp>). I Frankrig kaldtes de <sp>Goliarder</sp>,
formentlig efter en Skytspatron <sp>Golias</sp>. (<sp>Litt</sp>.:
<sp>C. F. Moth</sp>, »Vagantviserne. Træk af
Middelalderens Studenterliv og Digtning« [Kbhvn
1913]).
<i>L. M.</i>
</chapter>

<chapter name="vage">
<b>vage</b> (Søv.), et Skib siges at v. godt, naar
det bæres op af Søen, uden at tage for meget
Vand over sig, saa det med bløde Bevægelser
vugges op og ned. Den modsatte Bevægelse
kaldes at <sp>stampe</sp>.
<i>(C. L. W.). C. B-h.</i>
</chapter>

<chapter name="Wagenaar, Jan">
<b>Wagenaar</b> ['va.g<sub>ə</sub>na.r], <sp>Jan</sp>, hollandsk
Historieskriver (1709—73), har skrevet det
grundlæggende »De vaderlandsche historie« (21 Bind,
Amsterdam 1749—60, indtil Aaret 1751, fortsat
af andre til 1802), endvidere en Beskrivelse af
Amsterdam (3 Bind, 1760) samt i 12 Bind
Beskrivelse af Nederlandenes Forenede Stater
(1739).
<i>H. J-n.</i>
</chapter>

<chapter name="Wagenaar, Johan">
<b>Wagenaar</b> ['va.g<sub>ə</sub>na.r], <sp>Johan</sp>, hollandsk
Komponist, f. 1. Novbr 1862, Elev af Hol og
Herzogenberg, nævnes som en af de førende
Musikere i Holland; han har skrevet et Par
Operaer, en symfonisk Digtning, Sinfonietta,
Ouverturer og anden Orkestermusik samt nogle
Kantater, Madrigaler og Sange; enkelte
Værker er i humoristisk Stil. Siden 1919 har W.
været Direktør for Musikakademiet i Haag.
<i>W. B.</i>
</chapter>

<chapter name="Wagenbauer, Maximilian Josef">
<b>Wagenbauer</b> [va.g<sub>ə</sub>nba^u<sub>ə</sub>r], <sp>Maximilian
Josef</sp>, tysk Maler og Litograf, f. 1774 i
Grafing (Oberbayern), d. 12. Maj 1829 i München.
W. var Elev af Dorner d. æ., blev 1815
Central-Galleridirektør i München, var Hofmaler
og nød med Rette megen Anseelse for sine Dyr-
og Landskabsbilleder (Alpeegne m. v.), der for
Datiden føltes som en Aabenbaring, det bedste,
der endnu var set siden gammelhollandsk
Landskabskunst. W. udgav en Haandbog i
Landskabskunst med egenhændige Tegninger.
W.'s Kunst ses bl. a. i Münchens ny Pinakotek
og Berlins Nationalgalleri (»Bayerske Bjerge«),
Samlingerne i Darmstadt og Schleissheim.
<i>A. Hk.</i>
</chapter>

<chapter name="Wagener, Hermann">
<b>Wagener,</b> <sp>Hermann</sp>, preussisk Politiker,
f. 8. Marts 1815, d. 21. Apr. 1889. Han var en
Præstesøn fra Brandenburg, indtraadte tidlig i
Statstjenesten (førte 1847 Undersøgelsen mod
»Lysvennerne«'s Præst Uhlich i Magdeburg),
men tog Afsked i Foraaret 1848 af Misnøje med
det frisindede Omslag hos Regeringen og blev i
Juni Redaktør af Junkerpartiets Hovedblad
»Neue Preussische Zeitung« (»Kreuzzeitung«).
Han ledede Bladet med Dygtighed og øvede
stor Indflydelse; fratraadte dog Redaktionen
1854, men forblev Medarbejder indtil 1872 og
var i 2 Aar Sagfører ved Overtribunalet
(derfra stammer Titelen Justitsraad). En
Æresgave fra Partiet satte ham i Stand til at købe
et Gods ved Neu-Stettin. 1853—58 var han
Medlem af Underhuset og viste sig som en klog
Partifører og en slagfærdig Talsmand for de
konservative Synsmaader. Den samme
Tankegang kom ogsaa klart til Syne i det af ham
udgivne »Staats- und Gesellschafts-Lexikon« (24
Bind, 1858—68), hvis vigtigste Artikler han
selv skrev. Senere var han Bismarck's trofaste
Medarbejder, særlig i socialøkonomiske
Spørgsmaal (vilde bruge Socialismen som Modvægt
imod det nationalliberale Parti); blev 1866
Geheimeraad og foredragende Raad i
Statsministeriet; fulgte under Krigen 1870—71 med
Hovedkarteret og brugtes ved
Fredsunderhandlingerne. 1867 blev han Medlem af den nordtyske
og 1871 af den tyske Rigsdag. I Jan. 1873
havde Bismark afnødt Kongen en ny Forfremmelse
for W.; men da det kort efter oplystes i
Rigsdagen af Lasker, at han havde misbrugt sin
Stilling til at fremme et lidet solidt
Jernbaneanlæg i Pommern og modtaget 40000 Thaler
som Tilsynsmand, mistede han baade sit
Embede og sin Formue og var siden udelukket
fra det offentlige Liv. W.'s »Erlebtes«
(1848—66) udkom 1884.
<i>(E. E.). H. J-n.</i>
</chapter>

<chapter name="Wageningen">
<b>Wageningen,</b> By i nederlandsk Provins
Gelderland paa højre Bred af Neder Rijn 18
km VSV. f. Arnhem. (1920) 9600 Indbyggere.
Markedsby, Tobakshandel og Garveri. Har en
stor Land-, Have- og Skovbrugshøjskole
(Rijkslandbouwschool) samt phytopatologisk Institut.
<i>M. H-n.</i>
</chapter>

<chapter name="Wagenseil, Georg Christoph">
<b>Wagenseil</b> ['va.g<sub>ə</sub>nza^il], <sp>Georg Christoph</sp>,
østerrigsk Komponist (1715—77), Elev af Fux,
Lærer for Maria Theresia, af Samtiden meget
skattet Komponist af Operaer, Symfonier,
Kammermusik (særlig med eller for Klaver), Orgel-
og anden Kirkemusik, der dog alt ret hurtig
