sammen med Uppsalaærkebispen kronede Erik af
Pommern ved Kalmarmødet 1397. Hans
Broder, Hr. <sp>Henrik Gertsen</sp> til Glimminge,
der 1401 beseglede Kong Erik's Stadfæstelse af
Dronning Margrethe's Testamente, var Fader
til »Store« <sp>Jep Henriksen</sp> til Skabersjö
og Torup og til Rigsraaden, Høvedsmand paa
Varberg <sp>Holger Henriksen</sp> til
Glimminge (d. 1485). Den førstnævnte af disse to
Sønner var Farfader til Brødrene Hr. <sp>Truid
Gregersen</sp> U. til Torup (1487—1545) og
Hr. <sp>Holger Gregersen U.</sp> til Skabersjö
(d. 1542). Hr. Truid sad, en kort Afbrydelse
fraregnet, som Lensmand paa Varberg fra 1522
til sin Død og kom her til at tage stor Del i
Tidens Begivenheder. Paa Herredagen i Kbhvn
1533 hørte han til det katolske Flertal, men
sluttede sig senere til Hertug Christian (III).
Gentagne Gange havde han, der allerede ved
Frederik I's Tronbestigelse blev optaget i
Rigsraadet, været Deltager i vigtige Forhandlinger,
bl. a. om Christian II's Skæbne. Han var
Fader til <sp>Gregers Truidsen U.</sp> til Torup,
Barsebäck og Gammel Estrup (d. 1582), der
blev fanget i Slaget ved Svarterå, og som 1578
sammen med Jacob Ulfeldt sendtes i
Gesandtskab til Rusland, et Hverv som de røgtede
saaledes, at Tiltale for Rigsraadet blev Følgen,
endvidere til <sp>Lave Truidsen U.</sp> til Torup
(d. 1563), hvis Tjeneste oftere blev brugt, bl. a.
under Grænseforhandlinger med Svenskerne,
til <sp>Jens Truidsen U.</sp> til Vemmetofte, der
en Tid var Hofmarskalk, og som baade
kæmpede til Lands, saaledes i Ditmarskertoget 1559,
som Anfører for Hoffanen, og til Søs, idet han
1566 i Egenskab af Underadmiral forliste
under Gulland, samt endelig til <sp>Niels
Truidsen U.</sp> til Barsebäck (1526—75), der blev
haardt saaret paa Ditmarskertoget, som i
Syvaarskrigens første Aar gjorde Tjeneste som
Tøjmester ved Hæren og senere udnævntes til
Øverste Falkemester. Ovennævnte Hr. Holger
til Skabersjö foretog i sin Ungdom en
Pilegrimsrejse til det hellige Land. Efter Christian
II's Flugt hyldede han Frederik I, blev optaget
i Rigsraadet og var en af Hovedførerne under
Malmös Belejring. I Slutningen af 1523 sendtes
han til Sverige for at bevæge Kong Gustaf til
et Rigsmøde, var efter Landskronas
Overgivelse en af de Rigsraader, der blev sendt til
Gulland sammen med Søren Norby for at faa
Besætningen paa Visborg til at overgive sig og
blev ogsaa i de følgende Aar anvendt som
Sendemand til den svenske Konge. Hans Søn,
<sp>Gregers Holgersen U.</sp> til Søndervosborg
(d. 1583), var Fader til <sp>Melchior U.</sp> til
Kjærgaardsholm (d. 1617), med hvis Søn, <sp>Axel
U.</sp> til Axelvold, Slægten uddøde 1634.
Sidstnævntes Søster, <sp>Thale U.</sp>, gift med Palle
Urne til Gyllebo, blev kendt som
Slægtebogsforfatterinde. Hr. Holgers anden Søn, <sp>Jens
Holgersen U.</sp> til Skabersjö (d. 1566), blev
1562 Høvedsmand paa Båhus, hvor han Gang
paa Gang blev belejret af Svenskerne, idet han
og hans Folk udviste det største Heltemod. En
tredie Søn, <sp>Hack Holgersen U.</sp> til
Hikkeberg (1535—94) gjorde en Tid Hoftjeneste hos
Hertug Frederik (II), deltog i Syvaarskrigen
med megen Bravour og fik betydelige
Forleninger. 1581 blev han Medlem af Rigsraadet,
overtog 1590 Stillingen som Hofmester hos den
unge Konge Christian IV og indtraadte samtidig
i Regeringsraadet. Paa Herredagen i Kbhvn 1593
valgtes han endelig til Rigsmarsk. — Den
nævnte Holger Henriksen til Glimminge var Fader
til Rigsraaden Hr. <sp>Oluf Holgersen U.</sp> til
Bønnet (d. 1529) og til Hr. <sp>Jens
Holgersen U.</sp> til Glimminge (d. 1523). Sidstnævnte,
der blev Lensmand paa Gulland og Medlem af
Rigsraadet, vandt et Navn som Søkriger og
var bl. a. 1511 Anfører for en Flaade mod
Hansestæderne. Han byggede det mærkelige
Stenhus paa <sp>Glimminge</sp> (s. d.). Blandt
hans Børn skal nævnes <sp>Arvid Jensen U.</sp>
til Lyngbygaard i Skåne (d. 1539), der 1532
var en af Høvedsmændene paa Toget til Norge
mod Christian II, og <sp>Børge Jensen U.</sp> til
Glimminge og Ørup (d. 1558).
<i>P. B. G.</i>
</chapter>

<chapter name="Ulfsten, Nikolai">
<b>Ulfsten,</b> <sp>Nikolai</sp>, norsk Maler, f. 29.
Septbr 1854 i Bergen, d. 24. Decbr 1885 i Oslo.
Efter en kortere Læretid i Oslo blev han 1875
Elev af Gude i Karlsruhe. U. rejste 1879 til
Ægypten og 1881 til Konstantinopel, ligeledes
har han boet nogen Tid i Paris og senere igen
i Karlsruhe. Han opholdt sig mest paa
Listerlandet og Jæderen. I Skildringen af disse
ejendommelige flade, sandopfyldte Egne fik
efterhaanden hans store Evne til landskabelig
Karakteristik et Virkefelt, som udviklede og
uddybede hans helt igennem selvstændige
Kunstopfattelse. I det store Solskinsbillede »Paa
Jæderen« (1881) (Brudegave til Kronprins Gustaf)
kommer dette helt til Gennembrud i Farvens
Lys og Kraft, og i »Baadskyds«, hvor Motivet
er saa enkelt og levende grebet og fremstillet,
samt i »Mortefiskere« (1882, kgl. Slot i Oslo),
maaske hans bedste Billede, viser han sig som
den fuldt modne rigt begavede Kunstner. Af
U.'s øvrige Billeder kan nævnes: »Strandparti
paa Jæderen« (Paris 1882, Bergens Galleri), »En
Nødhavn« og »Strandvaskeren« (1884,
Nationalgalleriet i Oslo), »Vragauktion paa Jæderen«
(paa Salonen 1881, senere købt af en dansk
Rigmand), »Stranding paa Jæderen« (1882),
»Listerbillede« (1876, Sthlm's Slot).
<i>S. W.</i>
</chapter>

<chapter name="Ulft, Jacob van der">
<b>Ulft</b> [ølft]), <sp>Jacob van der</sp>, hollandsk
Maler (f. 1627 i Gorinchem [Gorkum}, d. efter 1688),
vistnok Elev af J. Both, malede i lys Tone
omhyggelige Billeder med Ruiner og anden
Arkitektur fra Rom m. v. Flere italienske By- og
Havneprospekter i Rijksmuseet i Amsterdam;
andre i hollandske og tyske Museer, i Paris,
Petrograd, Oslo (»Havneparti«) m. v. Han var
Borgmester i Gorkum.
<i>A. Hk.</i>
</chapter>

<chapter name="Uli, Wulli">
<b>Uli,</b> <sp>Wulli</sp> (fransk <i>Ouli</i>), Landskab i fransk
Senegambien ved den nordlige Bred af
Mellem-Gambia, med skovklædte Højder, frugtbare,
veldyrkede Dale og Sumpe. Hovedstaden er
Delafine (Sini), efter at den gamle Hovedstad
Medina 1877 blev ødelagt. Siden 1887 staar U.
under fransk Protektorat.
<i>C. A.</i>
</chapter>

<chapter name="Ulianov, V. I.">
<b>Ulianov</b> [u'ljanåf] <sp>V. I.</sp>, se <sp>Lenin</sp>.
</chapter>

<chapter name="Uliassutai">
<b>Uliassutai,</b> Oaseby i det ydre Mongoli, 1650
m over Havet, ved en Biflod til Dsapshyn, c.
5000 Indb.
<i>M. V.</i>
</chapter>
