den store Udførsel til Tyskland, hvor Prisen
laa meget højt og fristede til Slagtning af
Kælvekøer. Fra 18. Marts 1916 udstedtes
Forbud mod Udførsel af drægtige Dyr, ligesom
Udførslen i øvrigt kun maatte ske over
bestemte Byer, hvor Veterinærpolitiet kunde
føre Kontrol. Endvidere forbødes Udførsel af
Kød af drægtige Køer og Kvier, ligesom en
begyndende Udførsel af Hestekød standsedes ved
Bek. 17. Maj 1916. Men Kødnøden vedblev og
kunde ikke afhjælpes ved større Flæskeforbrug
bl. a. af Hensyn til Forsyningen af det
engelske Marked. Ifølge to Bek. 7. Juli samt 12.
Juli og 18. Aug. 1916 maatte Udførsel af
Hornkvæg, Faar og Geder efter 10. Juli kun ske
i Følge særlig Udførselsattest.

For Attesten betaltes en Afgift, og for det
indkomne ydedes Tilskud til Slagterierne for
det Kød, der solgtes paa Hjemmemarkedet.
Eksportafgiften var indtil 9. Aug. 1916 7 Øre
og Tilskuddet til Hjemmeslagtningen 30 Øre
pr. kg levende Vægt, men da Eksportafgiften
ikke kunde bære Tilskuddet til
Hjemmeslagtningen, ændredes Beløbene fra 20. Aug. 1916
til henholdsvis 10 Øre pr. kg levende Vægt
og 40 Øre pr. kg slagtet Vægt. Disse Beløb
ændredes i øvrigt adskillige Gange og
ophævedes 4. Aug. 1918. Ved Bek. 12. Oktbr 1917
bestemtes, at Udførselsafgiften skulde være
saa stor, at det Kød, der solgtes paa
Hjemmemarkedet, kunde holdes i en saadan
Detailpris, som svarede til en en-gros Pris paa 1 Kr.
70 Øre for bedste Kvalitet. Endelig skal nævnes
Bek. 24. Novbr 1917, der forbød al Udførsel
af Kvæg og Landbrugsprodukter uden om
Eksportudvalgenes og Landbrugsministeriets
Kontrol. Udførselsforbudet for drægtige Køer og
Kvier hævedes den 6. Juli 1917 under
Indtrykket af Fodermangen nu og til den forestaaende
Vinter.

Ved L. 23. Juli 1918 inddroges Oksekød
under Flæskerationeringen for at supplere denne,
jfr. ovenfor under <sp>Flæsk</sp>. Kødordningen
ophørte ved Bek. 15. Marts og 29. Juli 1919. Om
de i det mindste her i Landet populære
Udførselsartikler Kødkonserves, »Gullasch« og
Bouillonterninger bestemtes, at de fra 13.
Septbr 1916 kun maatte udføres gennem
anerkendte Eksportvirksomheder.

<sp>Smør og Mælk</sp>. Da den ulige
Prisstigning paa Smør i Tyskland og England bragte
Fordelingen af Udførslen i Fare, bestemtes den
11. Oktbr 1915, at Udførsel af Smør, Fløde og
Sødmælk kun kunde ske gennem de særlig
dertil godkendte Eksportvirksomheder, og
under det af Smøreksportører og Mejerier den
1. Oktbr 1915 nedsatte »Smøreksportudvalg«
oprettedes et Kontor til Ordning af Eksporten;
samtidig suspenderedes Smørnoteringen, og
man gik over til Fastsættelse af et ugentligt
»Afregningstal«. Den 11. Oktbr 1915 forbødes
Udførsel af Sødmælk og fra 22. Novbr 1915
af al Mælk. Ved Anordning af 12. Maj 1916
fastsattes, hvad der maatte falholdes under
Betegnelsen af Mælk o. l., en Anordning, der
hyppigt revideredes, jfr. 30. Jan. og 22. Decbr
1917 samt 24. Jan. 1918, 1. Novbr 1919, 13.
Apr. 1920 og 10. Jan. 1921.

Mælkepriserne var dog stadig i Stigen, men
nogen Maksimalpris lod sig ikke fastsætte, saa
Forholdet ordnedes gennem Tilskud ved
Mælkerabatbilletter. Ved et Møde den 4. Novbr
1916 i Prisreguleringskommissionen med
Landbrugets Mejeriorganisationer fastsattes
Mælkeprisen til 13 Øre pr. l, regnet efter en
Smørpris paa 2 Kr. pr. kg, stigende med 1/12 Øre,
for hver 2 Øre Smørprisen steg over 2 Kr.
Detailprisen blev derefter 30 Øre pr. l med
en Smørpris paa 1 Kr. 73 Øre til 1 Kr. 84 Øre
pr 1/2 kg; fra 28. Apr. 1917 reguleredes
Mælkeprisen, saa der til en Pris af 30 Øre pr. l
skulde svare en Smørpris paa 1 Kr. 43 Øre
til 1 Kr. 54 Øre pr. 1/2 kg. Mælkeprisen sattes
fra Juli til 31 Øre.

Da den formindskede Mælkeproduktion
vanskeliggjorde Byernes Forsyning, paalagde Bek.
8. Decbr 1917 Byernes Mælkeleverandører at
yde Byerne den samme Mælkemængde som i
1916, og ved L. 21. Decbr 1917 paalagdes det
Mælkeleverandørerne at stille 2/5 l Sødmælk
daglig til Raadighed pr. Individ i ikke
mælkeproducerende Husstande. Prisen til
Leverandør sattes til 28 Øre pr. kg (Bek. og Cirkulære
22. Decbr 1917). Loven ydede et Statstilskud til
Kommunerne paa 8 Mill. Kr. til Nedbringelse
af Mælkeprisen for Børn under 6 Aar, og
Hovedstadskommunerne udstedte Mælkekort til
Børn under 3 Aar. Bek. 22. Decbr 1917
nedsatte kommunale Mælkeudvalg og fastsatte
samtidig Fedtprocenten for Sødmælk m. v.
Den ovenfor omtalte L. 21. Decbr 1917
forlængedes ved L. 1. Novbr 1918 for endnu et Aar
(Bek. 1. Novbr og 9. Novbr 1918). Herefter steg
Smørprisen fra 4 Kr. 60 Øre til 5 Kr. 50 Øre
og Mælkeprisen fra 28 til 33 Øre, om Fløde
jfr. Bek. 26. Novbr 1918, 31. Marts, 15. Maj
1919. Statstilskuddet til Nedsættelse af
Mælkeprisen var 7,5 Øre pr. Barn under 6 Aar. Ved
Bek. 23. Novbr 1918 og 9. Jan. 1919, tillodes
det at afskumme Mælk ned til 3 %
Fedtindhold (Standard Sødmælk). Loven forlængedes
med visse Ændringer endnu 1/2 Aar til 1. Apr.
1920. Samtidig ophævede L. 1. Novbr 1919
Maksimalprisen paa Mælk, der erstattedes af
en Noteringspris, jfr Cirkulære 7. Febr 1920
og om Standard Mælk Anordning 13. Apr. 1920
og 10. Jan. 1921.

For Margarineproduktionen begyndte
Vanskelighederne med Raastoftilførslen i Beg. af
1917, hvorfor Cirkulære af 17. Jan. bestemte,
at Talget af de Kreaturer, der udførtes i
slagtet Tilstand, d. v. s. mindst 15 % af
samtlige udførte Kreaturer — skulde tilbageholdes,
jfr. Bek. 7. Febr 1917. Da efterhaanden
Margarineproduktionen af Mangel paa Raastoffer
indstilledes, og da Smørprisen fortsat var i
Opgang — maatte man paa den ene Side sikre
Befolkningen det nødvendige Kvantum Fedt,
men paa den anden Side sørge for at frigøre
saa meget af Produktionen som muligt til
Eksport (Varebytte). Ved Bek. 20. Oktbr 1917, da
Smørprisen var steget til 4 Kr. 48 Øre pr. kg,
ydede Staten Smørproducenterne 84 Øre pr. kg
for det Smør, der gik til Hjemmemarkedet,
saa Smørret kunde sælges en detail til 4 Kr.
pr. kg. Ved L. 10. Decbr 1917 (Bek. 12. Decbr)
