Kampen. Da Englænderne fik Helgoland i Sigte,
vendte de, og kort efter blev den tyske Jager,
V 187, skudt ned, og dens Besætning optoges
af en engelsk Undervandsbaad. Nu optraadte
fra Ems og Jade tililende lette tyske Krydsere —
i alt 7 —, saa de engelske Førerskibe led
betydeligt og anmodede de sig nærmende
Slagkrydsere om hurtig Hjælp. Admiral Beatty
hastede mod Kamppladsen, skønt der var
observeret fjendtlige Undervandsbaade i Farvandet,
og dækket af det disede Vejr overraskede han
de tyske Krydsere, af hvilke 3 blev sænket, og
de øvrige jaget tilbage med store Tab. Ved
Middagstid trak Englænderne sig tilbage,
efterladende Undervandsbaadene. 3 tyske
Slagkrydsere, der var gaaet ud om Eftermiddagen,
passerede forbi nogle af dem, men det lykkedes
dem ikke at komme i Angreb. Den engelske
lette Krydser »Arethusa« var saa medtaget, at
den maatte tages paa Slæb af en Slagkrydser.

<img>Fig. 1. Skitse af Nordsøen med de vigtigste Kamppladser.</img>
