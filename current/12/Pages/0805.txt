<sp>Modernelliker</sp>; det samme er Tilfældet
med Blomsterstilkene (<sp>Nellikestilke</sp>), der
anvendes paa lgn. Maade som selve
Kryddernellikerne.
<i>A. M.</i>
</chapter>

<chapter name="Jamburg">
<b>Jamburg</b> ['jamburk], se <sp>Jamagrod</sp>.
</chapter>

<chapter name="Jambusar">
<b>Jambusar,</b> se <sp>Djambusar</sp>.
</chapter>

<chapter name="Ja-men">
<b>Ja-men</b> (<sp>Ya-men</sp>), kin., officiel
Regeringsbygning. Iflg. Parker's Forklaring afledes Ordet
af <i>ja</i> (<i>Ya</i>), et Flag, og <i>men</i>, Dør, Port. J. fik
derfor Bet. af Lejrporten, hvor Flagene stod,
Hovedkvarter og endelig offentligt Kontor,
Regeringsbygning (smlg. Udtryk som tyrk.: »den
høje Port« [bâb-i-âli]). Med J. betegnes i Kina
de officielle Regeringskontorer for alle højere
Provinsembedsmænd som Militær- og
Civilguvernør, Taotai o. s. v., der er bemyndiget til
at bruge Segl. Lavere Embedsmænds Kontorer
kaldes <i>kung-su</i>. Ministerierne kaldes <i>wu</i>.
Udenrigsministeriet i Peking kaldtes <i>Tsung-li jamen</i>,
en Forkortelse for <i>Tsung-li ko kuo shih wu
ja men</i>, ɔ: alm. Ekspeditionskontor for forsk.
Landes Anliggender. Denne Betegnelse for
Udenrigsministeriet indførtes 1861 efter Krigen
med England og Frankrig; men den ansaas
ikke for tilfredsstillende for de europæiske
Staters Værdighed og forlangtes derfor ændret
efter Bokseropstanden og afløstes af
Betegnelsen <i>Wai wu pu</i>, senere <i>Wai tsjao pu</i> ɔ:
Ministeriet for udenrigske Anliggender. Ordet J.
er nu ved at afløses af <i>kung-su</i>, ɔ: offentligt
Kontor. (<sp>Litt</sp>.: <sp>E. H. Parker</sp>, <i>China. Her
History, Diplomacy, and Commerce, from the
Earliest Times to the Present Day</i>).
<i>F. de F.</i>
</chapter>

<chapter name="James (Jakob)">
<b>James</b> [dзe<sub>i</sub>mz] (eng.), Jakob. Den jødiske
Patriark hedder dog paa Engelsk <sp>Jacob</sp>.
</chapter>

<chapter name="James, George Payne Rainsford">
<b>James</b> [dзe<sub>i</sub>mz], <sp>George Payne
Rainsford</sp>, eng. Forf. (1801—60). I Efterligning af
Walter Scott skrev han en lang Række
spændende Romaner, der siges 180. Af disse skal
her kun nævnes enkelte, som <i>Richelieu</i> (1829),
<i>Darnley</i> (1829), <i>De l'Orme</i> (1830), <i>Henry
Masterson</i> (1832). Mange af hans Romaner er
overs. paa Dansk. Desuden gjorde J. sig
bekendt som en dygtig hist. Forf. ved en Rk.
Værker som: <i>Life of Edward, the Black
Prince, Memoirs of Great Commanders, A History
of Chivalry</i> (1843). 1844—49 udkom en samlet
Udg. i 21 Bd af de indtil da udkomne
Romaner.
<i>(T. L.). I. O.</i>
</chapter>

<chapter name="James, Henry, Sir (engelsk Geodæt)">
<b>James</b> [dзe<sub>i</sub>mz], <sp>Henry</sp>, Sir, eng. Geodæt,
f. 8. Juni 1803 i Truro i Cornwall, d. 15. Juni
1877 i Southampton som Generalløjtnant.
Efter at have gennemgaaet Militærakademiet i
Woolwich blev han 1825 Løjtnant i
Ingeniørkorpset, 1844 Director for de geologiske
Undersøgelser i Irland, 1846 Chef for Søkortvæsenet
og Admiralitetsarbejderne i Portsmouth, 1852
øverste Leder af <i>the ordnance survey</i> i de
forenede Kongeriger og endelig 1857—70
øverste Styrer af Krigsministeriets topografiske og
statistiske Departementer. 1860 blev han <i>knight</i>
(Ridder). 1859 opfandt J. en fotografisk
Fremgangsmaade, som han kaldte Fotozinkografi, og
ved hvilken han har fremstillet
<i>Domesday-Book</i> i nøje Facsimile (i 32 Bd), ligesom han
ved samme har udgivet: <i>Facsimiles of National
Manuscripts from William the Conqueror to
Queen Anne</i>, <i>Facsimiles of Nat. Manuscr. of
Scotland</i> (1867 ff.) og <i>Facsimiles of Nat.
Manuscripts of Ireland</i>. Af hans øvrige Skr maa
nævnes: <i>Ordnance trigonometrical survey of
Ireland</i> (1858), <i>Account of the principal
triangulation of the United Kingdom</i> (1864), <i>Record
of the Expedition to Abyssinia</i> (1870).
<i>V. S.</i>
</chapter>

<chapter name="James, Henry, Lord (emgelsk Statsmand">
<b>James</b> [dзe<sub>i</sub>mz], <sp>Henry</sp>, Lord, engelsk
Statsmand (1828-1911), blev 1852 Sagfører
i London og 1869 <i>Queen's Counsel</i>, valgtes
s. A. til Underhuset og havde Sæde her
indtil 1895. Han var 1873—74 i et Par Maaneder
<i>attorney general</i> under Gladstone, samt paa ny
1880—85; men da han 1886 fik Tilbud om at
indtræde i dennes 3. Ministerium som
Lordkansler, afslog han det, fordi han misbilligede
Planen om Irlands Selvstyre. Han sluttede sig
til de liberale Unionister og deltog med dem i
Kampen imod deres tidligere store Høvding
samt indtraadte Juni 1895 i Ministeriet
Salisbury som Kansler for Hertugdømmet Lancaster.
Samtidig blev han ophøjet til Peer som Baron
J. af Hereford (hans Fødeby). Han afgik som
Minister Juli 1902, men har senere været et
fremragende Medlem af Overhuset.
<i>E. E.</i>
</chapter>

<chapter name="James, Henry (amerikansk Forfatter)">
<b>James</b> [dзe<sub>i</sub>mz], <sp>Henry</sp>, amer. Forf. og
Kritiker (1843—1916), Søn af en kendt amer.
Teolog og Broder til Filosoffen William J.
Begge Brødrene fik deres væsentlige Uddannelse i
England, Frankrig og Schweiz og senere i
Harvard, hvor J. studerede Jura, men var
mere optaget af Lovell's litterære
Forelæsninger end af Jura. En Tid var han Medarbejder
ved <i>The Atlantic Monthly</i>, men sidst i 1860'erne
forlod han Amerika og bosatte sig i Europa,
mest paa Øen Wight. 1914 lod han sig af
Begejstring for Ententens Sag naturalisere som
eng. Borger. Han er en af Amerikas
betydeligste og mest omstridte Forf. I hans første
betydelige Roman <i>Roderick Hudson</i> (1875)
behandler han Modsætningen mellem
Kunstneren og den prosaiske Borger; i den næste <i>The
American</i> (1877) Modsætningen mellem
Amerikaneren og Europæeren — to Kontrastforhold,
der hyppigt gentager sig i hans Produktion.
Af hans talrige Romaner kan nævnes: <i>The
Europeans</i> (1878), <i>An International Episode</i>
(1879), <i>Washington Square</i> (1881), <i>The
Bostonians</i> (1886), <i>The Princess Casamassima</i> (1886)
— en Fortsættelse af <i>Roderick Hudson</i>, <i>The
Aspern Papers</i> (1888), <i>The Other House</i> (1896),
<i>What Maisie Knew</i> (1897), <i>The Awkward Age</i>
(1899), <i>The Wings of the Dove</i> (1902), <i>The
Ambassadors</i> (1904), <i>The Golden Bowl</i> (1905) og
<i>The Finer Grain</i> (1910). — Hans første Bøger
ejer en simpel fastbygget Konstruktion, stærkt
paavirket af Turgenjev og Balzac, senere
bliver hans psykologiske Analyse sammensat
indtil det forvirrende — men helt igennem er han
Artisten, for hvem Skønhedens Princip er alt.
— Foruden Romaner har han skrevet en
Levnedsskildring af Hawthorne (<i>Great Writers
series</i>), <i>Partial Portraits</i>, <i>Essays in London
and Elsewhere og Notes on Novelists</i>.
<i>I. O.</i>
</chapter>

<chapter name="James, Thomas">
<b>James</b> [dзe<sub>i</sub>mz], <sp>Thomas</sp>, engelsk arktisk
Søfarende (1593—1635). S. A. som <sp>Luke
Foxe</sp> udsendtes af Købmænd i London for at
gøre Forsøg paa at finde Nordvestpassagen
gennem Hudson Bay, udsendtes J. af Købmænd
