socialdemokratiske Borgemester. Som Leder af Kommunens
Finansvæsen prægedes hans Administration
navnlig i de første Aar af en vis forsigtig
Tilbageholdenhed, og det var først efterhaanden
som hans Gruppes Antal og Magt voksede, at
de særlig socialdemokratiske Tendenser
gjorde sig stærkere gældende. Praktisk anlagt og
af Natur maadeholden, som han er, har han
dog ingenlunde savnet Blik for Kommunens
vanskelige finansielle Stilling, og han har i sin
Kommunalpolitik som i sin Styrelse af
Fagforeningerne ofte holdt igen over for sit Partis
yderliggaaende Retninger. Ved sin aldrig
udæskende og udpræget saglige Forhandlingsform
har han efterhaanden opnaaet en god Position
ogsaa inden for sine politisske Modstanderes
Rækker og er blevet betroet forsk.
Tillidshverv i Ledelsen af en Række, særlig
filantropiske Institutioner. 1919 indvalgtes han i
Nationalbankens Repræsentantskab.
<i>N. N.</i>
</chapter>

<chapter name="Jensen, Jens Jakob">
<b>Jensen,</b> <sp>Jens Jakob</sp>, norsk
Industridrivende, f. 16. Novbr 1817 paa Kongsberg, d. 2.
Juli 1890 i Kria. Uden andet at stole paa end
et aabent Blik for det praktiske Livs Krav og
sit fra en begavet Fader arvede mekaniske
Talent blev han tidlig henvist til at tjene sit
eget Brød. En Aarrække drog han fra St. til
St. og byggede Møller. Efterhaanden
erhvervede han sig imidlertid de for en mere
omfattende mekanisk-teknisk Virksomhed
nødvendige teoretiske Kundskaber, og han var
Manden for at udnytte dem. 1849 slog han sig
sammen med en Broder, <sp>Andreas J.</sp> (1821—73),
om at anlægge et lille mek. Værksted. De to
selvhjulpne Brødre arbejdede sig hurtig frem;
de besad en fortrinlig Fagdygtighed og
Forretningssans, den hjemlige Konkurrence var
endnu kun ringe og Landet i økonomisk
Opkomst. 1850 købte de Ejendommen »Myren«
ved Akerselven (nu i Kria), hvorhen de 1.
Oktbr s. A. forlagde deres samtidig stærkt
udvidede Bedrift. Senere er denne vokset til at
blive en af Landets betydeligste i sit Slags.
Da Værkstedet paa Myren kom i Virksomhed,
optog Brødrene Svogeren <sp>Knud Dahl</sp>
(1822—94) i Forretningen, og fra 1863 har dennes
Firmanavn været »J. & A. Jensen og Dahl«.
1870 anlagdes en Filial i Fredrikstad for
Bygning af Dampskibe. Dette Værksted, som nu
bygger de største Skibe i Landet, blev 1906
udskilt som eget Aktieselskab. Hovedafdelingen
er nu beskæftiget med Fabrikation af Maskiner
for Høvlener, Savbrug, Møller, Turbineanlæg,
Sliberier, Cellulosefabrikker og Hval- og
Sildoliefabrikker. 1912 blev Afdelingen for Savbrug-
og Høvlerimaskiner udskilt som eget
Aktieselskab under Navn »Jajod« (sammensat af
Stifternes Forbogstaver). I 90-Aarene overtoges
Ledelsen af Anders W. J. (d. 1908), Harald J.
og Knud Dahl jun. (Sønner af de førnævnte).
Firmaets Fabrikata nyder Anseelse langt ud
over Landets Grænser og har opnaaet de
højeste Udmærkelser, bl. a. Æresdiplom paa
Jubilæumsudstillingen 1914. Myrens Værksted,
som alene beskæftiger 370 Arbejdere og
Funktionærer, ledes nu af Direktør Harald J.
<i>(K. V. H.). Wt. K.</i>
</chapter>

<chapter name="Jensen, Jens Ludvig">
<b>Jensen,</b> <sp>Jens Ludvig</sp>, dansk Agronom,
f. 9. Jan. 1836 ved Odder, d. 10. Aug. 1904.
Han dimitteredes 1855 fra Lyngby Seminarium,
virkede som Lærer til 1872, stiftede i dette
Aar sammen med Chr. P. Jacobsen og Fr.
Wendt Frøforretningen »Markfrøkontoret«, der
har haft stor Bet. for Landbruget: den brød
Banen for en paa rationelle Principper ledet
Frøhandel, og i en Aarrække toneangivende
for de store Frøhandlere har den i høj Grad
bidraget til at føre det danske Landbrugs
Forsyning med Frø og Sædekorn ind i et solidt
Spor. Som en af Forretningens Ledere bidrog
J. væsentlig til, at den foldrige
<i>Squarehead</i>-Hvede hurtig vandt Indpas i Danmark. 1881
frigjorde han sig for det daglige Arbejde i
Forretningen, og 1896 traadte han ud af den. I
en lang Aarrække beskæftigede J. sig med
landøkonomisk Forsøgsvirksomhed. Særlig
studerede han Kartoffelsygdommen og
Kornsorternes Brandsygdomme, og til deres
Bekæmpelse paaviste han Midler, der har været
Landbruget til betydelig Nytte: mod
Kartoffelsygdommen saaledes den af ham paaviste
Beskyttelseshypning, der skærmer Knoldene
mod Sygdomme; og mod Brandsygdommene
har han paavist en ny Metode,
»Varmvandsmetoden«, ved Hjælp af hvilken saavel
Kornsorternes som Græssernes Brandarter
forebygges ved Sædekornets Dypning i varmt Vand.
Hans Undersøgelser og Resultater er foruden
paa Dansk publicerede paa Svensk, Tysk,
Fransk og Engelsk og har vakt en Del
Opmærksomhed i Udlandet.
<i>H. H-l.</i>
</chapter>

<chapter name="Jensen, Jens Poulsen">
<b>Jensen,</b> <sp>Jens Poulsen</sp>, dansk Veterinær,
f. 23. Oktbr 1845 i Aalborg. 1866 tog J.
Dyrlægeeksamen og virkede derefter som
praktiserende Dyrlæge i Jylland i 13 Aar. Drevet af
sin Interesse for alle Spørgsmaal Hesteavlen
vedrørende flyttede han 1879 til Kbhvn og
kastede sig over det hippologiske Studium. 1880
rejste han med Stipendium til Udlandet, og ved
sin Hjemkomst blev det ham overdraget (af de
jyske Landboforeninger) at undersøge
Hesteavisforholdene i Jylland. Aaret efter blev han
knyttet til Stutterikommissionen. 1886 fik han
Ansættelse under det kgl. danske
Landhusholdningsselskab som dettes Konsulent i Hesteavl,
og var 1889—1919 Statskonsulent. - J. har stor
Fortjeneste af Udarbejdelsen af Stambøger og
Oprettelsen af Hesteavlsforeninger. Navnlig har
han haft stor Indflydelse paa Hesteavlen i
Jylland. Af hans Skr skal nævnes: »Det kgl.
Frederiksborgske Stutteris Historie« (1910) og
»Mindeskrift i Anledning af de samv. jyske
Hesteavlsforeningers 25 Aars Jubilæum« (1913).
<i>G. S.</i>
</chapter>

<chapter name="Jensen, Jesper Frederik Marius">
<b>Jensen,</b> <sp>Jesper Frederik Marius</sp>,
dansk Skuespiller, f. 25. Juni 1863 i Nyborg,
debuterede 22. Juni 1881 i Randers som
Amédée i »Urmagerens Hat« og optraadte første
Gang i Kbhvn 15. Juni 1884 i Olaf Poulsen's.
Parodikomedie »Robert og Signe« paa
Frederiksberg Morskabsteater (nu Betty
Nansen-Teatret), var derefter atter Skuespiller i
Provinserne, tilhørte fra 1890 Teatret i »National«
(nu »Scala«) og blev fra 1892 ansat ved
Nørrebros Scene og Frederiksberg Morskabsteater,
hvor han brød igennem som Lunte

