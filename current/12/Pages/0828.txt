Adskillelse har Gyldighed. Disse er: Mikadoen ɔ:
Kejseren, Shinno ell. den kejserlige Familie,
Kuvazoku (Familiernes Blomst), der bestaar af
de fhv. Kuge (Hofadel) og Daimio (Lensadel),
Shizoku (agtbare Familier), de fhv. Samuraier,
der var Vasaller under Daimioerne, og Heimin,
Folkets Masse, der deles i 3 Klasser:
Hayakusho (Bønder), Shokunin (Haandværkere) og
Akindo (Købmænd), hvortil endnu kommer den
forhen foragtede Klasse, Eta, hvilken nærer sig
af Garveri ell. af at forrette Tjeneste ved
Begravelser. Disse Klasser har dog i Nutiden tabt
deres Bet. Daimioerne er mediatiserede og har
faaet Titler svarende til den europ. Adels. Der
findes saaledes: 11 Fyrster, 25 Markis'er, 76
Grever, 323 Vicomtes, 75 Baroner. Samuraierne
har lidt meget ved den ny Ordning, idet de
er blevne berøvede deres Embeder hos
Lensfyrsterne, og de har vendt sig til alle Slags
borgerlige Erhverv, men endnu rekruteres
Embeds- og Officersstanden mest fra dem.
<sp>Skolevæsenet</sp> blev i ældre Tid drevet efter kin.
Mønster, men denne Ordning har nu maattet
vige for den europ., konfessionsløse Skole. 1871
oprettedes et Undervisningsministerium, og meget
hurtig oprettedes Folkeskoler, hvorefter
Skoletvang indførtes. Der findes Elementarskoler, der
besøges af Børn fra 6—10 Aars Alderen, og
Middelskoler, beregnede paa Børn fra 10—14
Aars Alderen, i hvilke der undervises i Engelsk,
Naturhistorie, Landbrugs- og Handelsfag.
Desuden findes Gymnasier, Fagskoler eg 4
Universiteter. 1915 fandtes 9,1 Mill. Børn i den
skolepligtige Alder, af hvilke dog kun 7,5 Mill. nød
Undervisning i Elementarskoler, 142000 i højere
Skoler. Tekniske og Fagskoler havde 394000
Elever, andre Skoler 203000 Elever. De 4
Universiteter (Tokio, Kioto, Tohoku og Kiushiu)
havde 895 Professorer o. a. Lærere,
hvoriblandt 22 Udlændinge, og 9696 Studeriter. S. A.
fandtes i J. 900 Biblioteker med 4,1 Mill. Bd,
hvoraf 224307 i europ. Sprog. I de senere Aar
har J. faaet et ikke ringe Antal af unge
Videnskabsmænd, hvoraf dog fl. har faaet deres
Uddannelse i Tyskland, og som allerede har ydet
Videnskaben betydelige Tjenester. To Aar efter
at J. havde erhvervet Formosa, var denne Øs
videnskabelige Undersøgelse ved indfødte
Videnskabsmænd allerede i fuld Gang. 1915
udkom 49181 Bøger, 285 Tidskrifter og Dagblade.
Af <sp>Bankerne</sp> har den 1882 oprettede
Statsbank Eneret til at udstede Seddelpenge.
Desuden findes talrige Privatbanker, Sparekasser
og Kreditforeninger. 1917 var
Aktiekapitalen for samtlige Banker i J. 719 Mill. Jen,
Reservefondene 289 Mill. Jen. (<sp>Litt</sp>.:
<i>Resumé statistique de l'empire de Japon</i> [Tokio,
aarlig]; <sp>Appert</sp>, <i>Ancient Japon</i> [Tokio 1888];
<sp>Normann</sp>, <i>Real J., studies of manners,
morals, administration etc.</i> [London 1891];
<sp>Lamairesse</sp>, <i>Le Japon, histoire, religion,
civilisation</i> [Paris 1892]; <sp>Wirth</sp>, »Die eingebornen
Stämme auf Formosa und Liukiu«
[»Petermanns Mittheilungen«, 1898]; <sp>Yamasaki</sp>,
»Besuch in den Kopijägerdörfern auf Formosa«
[»Mitt. der anthropol. Ges.«, Wien 1901];
<sp>Batchelor</sp>, <i>The Ainu and their Folklore</i>
[London 1902]; <i>Recent economical Development in
J.</i> [Tokio 1915]; <i>État de la Population de
l'Empire de J. au 31. Dec. 1913</i> [Tokio 1916].
<sp>Latourette</sp>, <i>The Developpement of J.</i> [New
York 1919]).
<i>M. V.</i>

<sp>Befolkningsstatistik</sp>. Riget omfatter
1) Hovedøen Nippon (jap. Honshiu) med
tilliggende c. 180 Smaaøer, hvoriblandt Sado, Oki,
Awadshi og Øgruppen Ogasavara (ell. Bonin) i
Stillehavet, 2) de umiddelbart S. f. Nippon
liggende Øer Shikoku og Kiushiu med
tilliggende 225 Øer (bl. a. Iki og
Tsushima-Gruppen), 3) Riukiu-Øerne, der i et Antal af 55
danner en Rk., som strækker sig fra S. f.
Kiushiu til Formosa, 4) Øen Jeso (jap.
Hokkaido), der ligger umiddelbart N. f. Nippon,
og fra hvis Nordside Øgruppen Kurilerne (31
Øer, jap. Tshi Shima) danner en Rk., der naar
op til Halvøen Kamtschatka. Til dette opr.
Omraade for Riget føjedes 1895 Øen Formosa
(jap. Taiwan) og Øgruppen Pescadorerne (jap.
Hokoto, 63 Smaaøer V. f. Formosa), der blev
afstaaet af Kina ved Freden i Shimonoseki.
Fra Rusland erobredes først 1905 den sydlige
Halvdel af Øen Sachalin (jap. Karafuto), og
Rettighederne over Kwang-Tung-Halvøen
(Sydspidsen af Liao-Tung-Halvøen i Mantshuriet,
bl. a. med Port Arthur); 1910 annekteredes
Korea (jap. Chosen). Administrativt er disse
forskellige Landes og Landsdeles Tilslutning til
Riget ikke ganske den samme. Øen Jeso
(Hokkaido) har en Guvernør og en særlig
Administration (11 Provinser). Korea har en
Generalguvernør og er administrativt delt i 13
Provinser (Do). Formosa (Taiwan) staar
ligeledes under en Generalguvernør med udstrakt
Myndighed; Øen er delt i 12 Distrikter (Cho).
Sachalin (Karafuto) er delt i 5 Distrikter.

Nippon er delt i 34 Distrikter, hvoraf 3
Residensdistrikter, Fu (Tokio, Kioto og
Osaka) og 31 alm. Distrikter, Ken. Shikoku er
delt i 4 Ken og Kiushiu i 7 Ken.

De vidtrækkende Rettigheder, som J. under
Verdenskrigen har opnaaet paa Liao-tung- og
Shantung-Halvøerne, dels paa Tysklands, dels
paa Kinas Bekostning, kan endnu ikke siges at
at hav-e udvidet Rigets territoriale Omraade;
men en skønne Dag staar man sandsynligvis
over for den Kendsgerning, at J. har føjet nye
store Strækninger af det asiatiske Fastland til
dem, det allerede nu besidder. Folkemængden og
Arealet for de forsk., foran omtalte Hoveddele
af J. og for hele Riget fremgaar af flg. Tabel:
<table>
<td><td>Areal (km<sup>2</sup>)<td>Befolkning (31. Decbr 1918)<td>Befolkning pr. km<sup>2</sup>
<td>Nippon (Honshiu) m. v.<td r>226579<td r>43665000<td r>193
<td>Shikoku<td r>18210<td r>3295000<td r>181
<td>Kiushiu m. Tsushima m. fl.<td r>41194<td r>8368000<td r>203
<td>Riu-kiu (Okinawa)<td r>2420<td r>581000<td r>240
<td>Hokkaido med Kurilerne<td r>94012<td r>2178000<td r>23
<td r>Egl. J.<td r>382415<td r>58087000<td r>152
<td>Korea (Chosen)<td r>220740<td r>16969000<td r>77
<td>Formosa (Taiwan) med Pescadorerne<td r>35969<td r>3647000<td r>101
<td>Sachalin (Karafuto)<td r>36090<td r>740O0<td r>2
<td>Kwang-Tung (Kwanto)<td r>—<td r>689000r<td r>—
<td r>Hele Riget<td r>—<td r>79466000<td r>—
</table>
