Heftighed, at Dampskibsforbindelserne paa
Vestkysten ofte afbrydes. I Apr. og Maj drejer
Vinden gennem SV. og S. til SØ.; denne
Sommermonsun er dog langtfra saa heftig og
vedholdende som Vintermonsunen, den afbrydes
hyppig af Vindstille og svage, foranderlige
Vinde, saa at det japanske Hav om Sommeren
ofte viser en fuldstændig spejlblank Overflade.
I Tidsrummet fra Slutn. af August til Beg. af
Septbr falder atter Monsunveksel, der ofte
ledsages af frygtelige Hvirvelstorme, de saakaldte
<sp>Tajfuner</sp>. Paa <sp>Kurilerne</sp> har Januar
en Middeltemperatur af c. ÷ 5°, Juli af
15—17°. Paa <sp>Jeso</sp> bevæger Middeltemperaturerne
for Januar sig mellem ÷ 10° og ÷ 2,5°
(Hakodate ÷ 2,9°). Vinteren er streng og meget
snerig paa Vestkysten, paa Nordkysten er Klimaet
om Vinteren særdeles raat p. Gr. a. Drivisen,
der fra det ochotskske Hav driver ind mod
Øens Kyster. Østsiden har derimod en
forholdsvis mild Vinter (Nemuro ÷ 5,3°). Den varmeste
Maaned er ligesom i det øvrige J. Aug.
(Hakodate 21,2°, Nemuro 17,4°. De absolutte
Ekstremer er for Hakodate ÷ 21,7 og 33,5°, for
Nemuro ÷ 22,4° og 31,9°). Sommeren er paa
<sp>Hondo</sp> og de <sp>sydligere Øer</sp>
overordentlig varm, og Middeltemp. for Aug. er ingen
Steder lavere end 20°. N. f. 36° n. Br. gør den
kolde Kurilstrøm sin Indflydelse gældende,
hvilken viser sig i, at Østkysten er meget mindre
varm end Vestkysten; saaledes har Akita for
Aug. en Middeltemp. af 28,4°, medens det
noget sydligere liggende Miako kun har 21,8°.
Længere mod S. bliver Forskellen mindre, f.
Eks. Kanazava 25,5°, Tokio 25,3°. Nagasaki paa
Vestkysten af Kiushiu har for Aug. en
Middeltemp. af 26,8°, Kagoshimia paa Sydkysten 26,4°,
Miasaki paa Østkysten 26,1°. Sommerhalvaaret
er den egl. Regntid, navnlig mod S. og Ø.
Nedbøren kommer væsentlig med barometriske
Minima, som fra Kina bevæger sig mod Ø. ind
over J. Alle Aarstider er i J. regnrige, men
Sommeren begunstiges særlig ved de paa
denne Aarstid overvejende fugtige Søndenvinde.
Efteraaret er mildt, og Septbr viser altid en
større Middelvarme end Juni. Vinteren er,
navnlig sammenlignet med den overfor liggende
Fastlandskyst, særdeles mild. Januartemp. for
Nagasaki 5,8°, Tokio 2,9°, Kanazava 2,1°, Miako
÷ 0,6°. De absolutte Ekstremer for Nagasaki
÷ 5,2° og 36,7°, for Tokio 9,1° og 36,6°, for
Kanazava ÷ 9,7° og 38,5°, for Miako ÷ 15,7°
og 36,2°. De vestlige Vinde, der ved at passere
den varme Kyststrøm har optaget store
Masser af Vanddamp, afgiver nu denne paa J.'s
Vestkyst i Form af Sne. Kun den sydligste Del
af Kiushiu er ganske fri for Snefald i
Lavlandet, men selv saa sydlig viser de lave Bjerge,
af hvilke kun faa hæver sig til en Højde af
over 1200 m, hele Vinteren igennem indtil Apr.
hvide Toppe. Længere mod N. er de for
Vintermonsunen udsatte Kyster og endnu mere
Bjergskraaningerne dækkede af dyb Sne.
Overraskende forsk. viser Landskabet paa den
anden Side af Bjergene sig, hvor der hersker
klart Vejr om Vinteren, hvilket har sin
Aarsag i de herskende vestlige Vinde, der efter at
have afgivet Fugtighed ved Opstigningen over
Bjergkammen under Nedstigningen paa
Østsiden opvarmes og derved fjerner sig fra
Dugpunktet. Adskillige Steder paa Vestkysten er
Vinteren rigere paa Nedbør end Sommeren.
Febr er kun lidt varmere end Jan., først i
Marts begynder Termometret at stige, men
endnu er Nattefrost hyppig. Med Apr. er Foraaret
indtraadt. Regnmængdens Størrelse er ret
forskellig i de forsk. Egne af det egl. J., men maa
alle Vegne betegnes som meget betydelig. De
største Regnmængder findes paa Sydøstkysten
af Kiushiu, Shikoku og Kii-Halvøen, hvor
Miasaki har en aarlig Regnmængde af 259,2 cm.
Mindre er den paa Vestkysten: Kagoshima 215,3
cm. Længere mod N. har Vestkysten den største
Regnmængde, der endog i Kanazava naar den
overordentlig store Højde af 253,2 cm. Paa
Riukiu-Øerne har Oshima 14° i Middeltemp. for
Febr, 27,2° for Juli. Aarets Nedbør er 320,9 cm.
Særlig regnrige er Maj, Juni og Oktbr.
Regndagenes Antal er 239,5. Paa <sp>Formosa</sp>
nærmer Klimaet sig til det tropiske, saaledes som
man kunde vente efter Øens Beliggenhed; dog
er Vinteren betydelig koldere, end den
sædvanlig er under tropiske Bredder, ligeledes er
Forskellen mellem Sommer og Vinter meget større
end i Troperne. I Kilung har Jan. i Middeltemp.
14,3°, Juli 27,5°. Aarets Middelekstremer er 4,1°
og 33,9°. Mod S. bliver Vinteren mildere,
medens Sommervarmen er den samme. Koshun
har saaledes 19,4° for Jan., 27,5° for Juli
(Middelekstremer 11,3° og 33,1°). Sommermonsunen,
der her kommer fra SV., indfinder sig i Maj
og er eneherskende i Juni—Aug. I Septbr
indtræder Monsunskiftet igen, og fra nu af
hersker Nordøstmonsunen indtil Apr. ell. Maj, i
hvilke to Maaneder det andet Monsunskifte
indfinder sig. Som Følge af disse Vindforhold har
kun Vestkysten udpræget Sommerregn, medens
Østkysten har Tilbøjelighed til Vinterregn. I
Kilung paa Nordøstkysten, hvis aarlige
Regnmængde er 344 cm i 218 Regndage, er Jan. den
regnrigeste Maaned. I Koshun falder i
Aarsgennemsnit 218,9 cm i 148,2 Dage. Trods den
store Regnmængde er Tiden fra midt i Novbr
til hen i Apr. meget fattig paa Nedbør. (<sp>Litt</sp>.:
<i>Results of met. Obs. made in J.</i> [Tokio 1906];
<sp>Okada</sp>, <i>On the Baiu or rainy Stason in J.</i>
[<i>Bull. Central Met. Obs. of J.</i> 1910]).
<i>M. V.</i>
</chapter>

<chapter name="Japan (Plantevækst og Dyreverden)">
<b>Plantevækst og Dyreverden.</b>

Idet J. har en saa betydelig Udstrækning fra
N. til S., vil naturligvis Plantevæksten i de
enkelte Dele af Landet være særdeles forsk.
Man skelner i J. mellem flg. Regioner:

<sp>Sydformosas tropiske Region</sp>
omfatter Lavlandet paa den sydlige Del af
Formosa, hvis Plantevækst imidlertid kun er
særdeles lidt undersøgt; kun i al Alm. ved man,
at den viser større Slægtskab med den
indisk-malajiske Flora end med den sydkinesiske. Der
findes en Del Skov, da Landets Opdyrkning
endnu ikke er vidt fremskreden; i denne
forekommer Palmer, hvoriblandt <i>Areca Catechu</i> og
Lianen <i>Calamus Draco</i>, fremdeles træagtige
Bregner og Bambusarter. Denne i strengere
Forstand tropiske Region afløses længere mod
N. af en Overgangsregion, i hvilken der vel
