Fremgangsmaader, at yde en tro Gengivelse af
en Kunstners Originaltegninger — ell. af
Fotografier efter Naturen — endog Farver faar
man nu saaledes med. Af de nævnte Metoder
er det navnlig den fotografiske Ætsning og
Autotypien (Netætsningen), der dominerer, ikke
blot i Bøger, men ogsaa i de illustrerede
Blade, hvis Antal netop ved den hurtigere og
billigere Billedfremstilling er tiltaget i
overordentlig Grad. I de senere Aar er I. ogsaa
trængt ind i Dagbladene, i Danmark først i
»Politiken«, senere ogsaa i vore andre større
Aviser. Træsnit, Kobberstik og Radering er nu
saa godt som forsvundet fra I.'s Omraade og
benyttes kun nu og da i enkelte særlig
kostbare Værker ell. til videnskabeligt Brug. (<sp>Litt</sp>.:
<sp>J. Geffcken</sp>, »Der Bilderkatechismus des
15. Jahrh.« [Leipzig 1855]; <sp>Portalis</sp>, <i>Les
dessinateurs d'illustrations au XVIII, siècle</i> [2
Bd 1877]; <sp>J.</sp> og <sp>E. de Goncourt</sp>, <i>L'art du
18. siècle</i>, 3. Udg. [2 Bd, Paris 1880-82]; <sp>R.
Muther</sp>, »Die ältesten deutschen
Bilderbibeln« [München 1883]; <sp>Samme</sp>, »Die
deutsche Bücherillustration der Gothik und
Frührenaissance« [2 Bd 1884]; <sp>H. Bouchot</sp>, <i>Le
livre</i> [Paris 1886]; <sp>Karl Madsen</sp>, »Franske
Illustratorer fra Slutn. af 18. Aarh.«
[»Kunstbladet« 1888]; »Nordens Illustratorer« [om
Werenskiold, Frölich og C. Larsson; smst.]; <sp>F.
Hendriksen</sp>, »I., dens Fremstilling og
Forhold til Bogtryk« [»Tidsskr. f. Kunstindustri«
1891]; <sp>Hertugen af Rivoli</sp>,
<i>Bibliographie des livres à figures vénitians de la fin
du 15. siècle et du commencement du 16.</i> [Paris
1892]; »Bogen« [Kbhvn 1894]; <sp>Alfred W.
Pollard</sp>, <i>Italian Book-Illustrations chiefly
of the 15. century</i> [London 1894]; <sp>Walter
Crane</sp>, <i>Of the decorative illustration of books,
old and new</i> [London 1896]; <sp>Pietro Krohn</sp>,
»Ved Litografiens Hundredaarsfest« [»Tidsskr.
f. Kunstindustri« 1896]; <sp>Ch. A. Been</sp>,
»Moderne eng. Bogdekoration« [smst. 1899]; <sp>Th.
Kütschmann</sp>, »Gesch. der deutschen I.«
[Berlin 1899]; <sp>E. Gigas</sp>, »Venetiansk Bog-I.
i Træsnit indtil 1500« [»Bogvennen« 1894 ff.];
<sp>Arthur Saktén</sp>, »Om träsnitt och
träsnidare« [Sthlm 1914]; <sp>M. C. Salaman</sp>,
<i>Modern book-illustrators and their work</i> [Lond.
1914]; <sp>F. Hendriksen</sp>, »I.« [Dahl's
Haandbog i Bibliotekskundskab, 2. Udg, Kbhvn 1916];
<sp>Pierre Gusman</sp>, <i>La gravure sur bois et
d'épargne sur metal du XIV. au XX. siècle</i>
[Paris 1916]; <sp>Karl Madsen</sp>, »I. til Holberg's
»Peder Paars«« [Kbhvn 1919]; <sp>Gerhard
Munthe</sp>, »Stilarter og Illustrering af Oldtid«
[»Minder og Meninger«, Kria 1919]).
<i>(E. G.). C. S. P.</i>
</chapter>

<chapter name="Illustration, L'">
<b>Illustration, L'</b> [l-ilystra's<sub>i</sub>å], det ældste og
betydeligste af Frankrigs illustrerede
Ugeblade, grundlagt i Paris 1843. Efter dets første
Forlægger og dygtige Redaktørs Død, J. B. A.
Paulin (1796—1859), blev Bladet solgt til et
Selskab af Kapitalister for den betydelige Sum
af 1700000 frcs. Det undergik derved saavel
redaktionelt som i andre Henseender en
gennemgribende Forandring. Redaktionen
overtoges af Edmond Texier, som ledede den i fl.
Aar, senere af Lucien Marc. F. T. redigeres
det af Maurice Norrmand.
<i>K. F.</i>
</chapter>

<chapter name="illustre">
<b>illustre</b> [i'ystr<sub>ö</sub>] (fr.), straalende, glimrende,
berømt, oplyst; <i>les quarante illustres</i> [le-ka'rã.t-],
de 40 »Udødelige« i det fr. Akademi.
</chapter>

<chapter name="illustrere">
<b>illustrere</b> (lat.), belyse, forklare, tydeliggøre
(ved Eksempler og navnlig ved Afbildninger),
forsyne med Illustrationer; <sp>Illustrator</sp>,
Tegner til illustrerede Værker.
</chapter>

<chapter name="Illustreret Nyhedsblad">
<b>Illustreret Nyhedsblad,</b> »Ugentlige
Efterretninger om Nutidens vigtigste Begivenheder
og Personligheder samt Dagens Nyheder,
offentligt og selskabeligt Liv, Videnskab og
Kunst«, var Navnet paa det norske Ugeblad,
hvis Nr 1 udkom i Kria 25. Oktbr 1851, forlagt
af den polskfødte Boghandler A. Dzwonkowski
og redigeret af P. Botten-Hansen, hvis litterære
Organ »Andhrimner« var standset 28. Septbr
s. A. For at opmuntre til Subskription
benyttede Forlæggeren sig af den ved Lov 14. Juni
1851 (som ellers forbød Lotterier og Lykkespil)
givne Tilladelse til at uddele Præmier til
Abonnenter paa Skrifter og Kunstgenstande. Denne
aarlige Præmieudlodning i kontante Penge (i
alt 1000 Kr aarlig) fortsattes til 1857; 1858—
62 fik Abonnenterne Tillægshæfter (1858 Ibsen's
»Hærmændene«, de 3 flg. Aar »I. N.'s
Nytaarsgave«, 1862 Ibsen's »Kærlighedens Komedie«).
Bladets Forlæggerforhold viar skiftende, 1855
gik det over til et Interessentskab, 1857 til
Bogtrykker H. J. Jensen, i Beg. af 1860'erne
ejedes Bladet af Jonas Lie, derpaa af forsk.
Boghandlere. Derimod laa Redaktionen omtr. den
hele Tid i P. Botten-Hansen's Hænder,
undtagen Apr. 1864—Juli 1865, da F. Bætzmann
var Redaktør. Bladets Billeder var, navnlig
indtil 1857, tarvelige og knappe, fra 1862 blev
dets Portrætter dog bedre, til Dels
udmærkede. Økonomisk bar Foretagendet sig aldrig,
men det nød stor Anseelse i alle litterære
Kredse, og det har bevaret sit Værd til i vore
Dage som intet lgn. Blad i Norge. For Studiet
af Norges nyere Litt. og Historie er Bladet
fremdeles et uundværligt Repertorium. Ved
Udgangen af 1896 standsede Bladet.
<i>(J. B. H.). K. F.</i>
</chapter>

<chapter name="Illustreret Tidende">
<b>Illustreret Tidende,</b> det første danske
illustrerede Ugeblad af Bet., udsendte sit første
Nr 2. Oktbr 1859 og er siden regelmæssig
udkommet med et Nr hver Søndag. Foretagendet
startedes med »Illustrierte Zeitung« som
Mønster af Forlagsbureauet i Kbhvn, og de første
21 Aarg. redigeredes af en af dettes Indehavere,
O. H. Delbanco. Bladet angav som sit Maal at
være »en ugentlig Beretning om vigtige
Begivenheder og Nutidens Personligheder« og
lovede fremdeles »Noveller, Fortællinger,
Rejseskizzer samt Meddelelser, henhørende under
Videnskab, Litt., Kunst og Industri«, og dette
Program er under de skiftende Redaktioner
(22.-25. Aarg. P. Hansen, 26.-33. M.
Galschiøt, 34.—41. E. Christiansen) stadig
blevet fastholdt. Indtil henimod 1880, da fl. a.
illustrerede Ugeblade optraadte som Konkurrenter
til I. T., nød dette en meget stor Udbredelse
og Popularitet, navnlig i Bourgeoisiets Kredse.
I de flg. Aar har I. T. oftere skiftet Redaktører,
og det overgik til Aktieselskaber; fra 1908 til
sin Død 1921 redigerede fhv. Læge W.
Thulstrup det; fra Apr. 1921 ejes og udgives det af
Hermann Petersen. — I Sthlm begyndte allerede

