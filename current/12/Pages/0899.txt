sønderjyske Krig, i hvilken han var med som
Frivillig og mistede sit ene Ben, en stor
Mængde Portrætter, til Dels af Kongelige (bl. a.
Kong Christian IX's Portræt i fuld Størrelse til
Mus. paa Frederiksborg) o. a. kendte
Personer; gennemgaaende har de deres
Fortjeneste mere ved god formel Lighed end ved
Opfattelse og maleriske Værdier. Han havde et
stort Publikum, ikke mindst i aristokratiske
Kredse.
<i>(S. M.). P. J.</i>
</chapter>

<chapter name="Jensen, Henning">
<b>Jensen,</b> <sp>Henning</sp>, dansk Forf. og
Politiker, f. 6. Decbr 1838 nær ved Roskilde,
Præstesøn, blev 1857 Student og 1864 <i>cand. theol.</i>
Efter at have været personel Kapellan
1865—72 blev han Sognepræst i Pedersker paa
Bornholm og 1879 i Stenmagle ved Sorø indtil 1885.
Hans letbevægelige Sind og Forkærlighed for
yderlige Standpunkter har fremkaldt gentagne
og stærke Omslag hos ham. Opr. hyldede han
den indre Mission, var derefter ivrig
Grundtvigianer og kom som saadan ind i den
politiske Kamp; under denne førtes han ikke alene
til afgjort Radikalisme, men ogsaa til Brud
med Kirkelæren. Efter at være afskediget 1885
(Kirkeminister J. Scavenius fandt nogle af hans
Udtalelser forargelige) udgav han 1886—90
Ugebladet. »Enhver sit« og var flittig Medarbejder
ved »Politiken«, 1893—97 ved
»Socialdemokraten« og førte i disse Blade en skarp
nedrivende Polemik mod Folkekirken og dens
Præsteskab. Desuden gav han 1890—93 i 3 særskilte
Skr en Fremstilling af Jesu Liv og Død i
afgjort fritænkersk Aand og udgav endvidere 3
Fortællinger, »Kapellanen« (1891, imod den
indre Mission), »Pastor Dahlberg« (1892, en
Præsts Brud med Kirkelæren) og »Blodets
Baand« (1895, for Socialdemokratiet). I de
senere Aar har J. skrevet fl. a. Fortællinger og
»Psykisk Forskning. Livets og Dødens Gaade«
(1916). 1886—92 var han Folketingsmand og
hørte til Hørup's Retning. 1897 blev han
Medredaktør af Bladet »København« indtil 1919
og søgte som saadan at uddybe Skillelinierne
mellem. Venstre og Socialdemokratiet. Selv
efter sin Afgang som Redaktør forblev han
Medarbejder ved Bladet. Han har vist Evner som
en skarp og vittig Polemiker.
<i>E. E.</i>
</chapter>

<chapter name="Jensen, Hjalmar">
<b>Jensen,</b> <sp>Hjalmar</sp>, dansk Botaniker, f. 21.
Septbr 1865 i Odense, Student 1883,
Skoleembedseksamen i Naturhistorie og Geografi (med
Botanik som Speciale) 1889. J. ansattes 1890 som
Assistent ved Univ.'s plantefysiologiske
Laboratorium, i hvilken Stilling han forblev til 1897;
samtidig virkede han som Lærer ved forsk.
Skoler og Kursus. 1890 studerede J.
Plantefysiologi i Leipzig under Pfeffer; 1897—98
foretog han en større Udenlandsrejse for at sætte
sig ind i Jordbrugsbakteriologien og arbejdede i
længere Tid hos Stutzer i Bonn og Winogradsky
i Petrograd. Da det ikke lykkedes J. at
realisere sine Planer om et jordbrugsbakteriologisk
Laboratorium i Danmark, tog han 1898
Ansættelse som Assistent ved den badensiske Stats
Landbrugsforsøgsstation i Karlsruhe. Her
forblev han, til der 1900 blev tilbudt ham en
Stilling som bot. Konsulent for de holl.
Tobaksdyrkningsselskaber paa Java. Da der stadig
ikke viste sig nogen Udsigt til Ansættelse i
Danmark, modtog J. Tilbudet, og han har
siden da haft sin Virksomhed paa Java, dels i
Buitenzorg, dels ude i Tobaksplantagerne. —
J.'s første videnskabelige Arbejder drejede sig
om de denitrificerende (salpeterødelæggende)
Bakterier; om disses Former og Livsvirksomhed
har han ydet nogle særdeles værdifulde
Undersøgelser, der ligesom hans senere Arbejder er
prægede af kritisk Sans og fremragende Evne
til eksakt Eksperimentering. Senere fremkom J.
med nogle mindre Undersøgelser over
Salpeterbakteriernes Forekomst i Danmark og over
Jordtemperaturen ved Hedebrande, endvidere
med nogle Forsøg vedrørende
Bakteriesygdomme hos Kartofler. Siden J.'s Ansættelse paa Java
har hans Arbejder væsentlig behandlet
Spørgsmaal fra Tobaksdyrkningens Teori og Praksis
(Forædling af Tobaksplanten ved Udvalg og
Krydsning, Sygdomme hos denne Plante,
Anvendelse af Kunst- og Staldgødning, Studier
over Fermentationsprocessen, hvor J. bl. a. har
paavist den vigtige Kendsgerning, at
Fermentationen kan foregaa uden Mikroorganismers
Indgriben).
<i>F. K. R.</i>
</chapter>

<chapter name="Jensen, Jens">
<b>Jensen,</b> <sp>Jens</sp>, dansk Politiker, f. 18. Apr.
1859 i Rørup Sogn paa Fyn som Søn af
Husmand J., lærte Malerprofessionen og var
Malersvend indtil 1888. 1883—88 var han
Formand for Malernes Fagforening i Kbhvn. Da
de siamvirkende kbhvn'ske Fagforeningers
Fællesorganisation dannedes 1886, var J. ivrig
medvirkende hertil og blev Bestyrelsens
Formand, ligesom han, da samtlige danske
Fagforeninger 1898 sluttede sig sammen til »de
samvirkende Fagforbund i Danmark«, ogsaa
blev denne Organisations Formand og som
saadan spillede en ledende Rolle ved Afslutningen
af det »Septemberforlig« af 1899, ved hvilket
den store Lockout s. A. bragtes til Ophør, og
som blev grundlæggende for den senere
Ordning af Forholdet mellem Arbejdsgivere og
Arbejdere i Danmark. 1887—1903 var han
Medarbejder ved »Socialdemokraten« og har siden
1884 været Medlem af Bestyrelsen for
Socialdemokratiets øverste politiske Organisation,
»Socialdemokratisk Forbund«; 1895—1903 var
J. Folketingsmand for Kbhvn's 10. Kreds. J.
var, indtil han 1903 nedlagde sine Stillinger
inden for Arbejderorganisationen, den ledende
Mand paa Fagforeningsomraadet herhjemme,
og har i den »Oversigt over
Fagforeningsbevægelsen i Danmark i Tiden 1871—1900«, som
han sammen med Martin Olsen udgav 1901,
skrevet Bevægelsens ældre Historie. Han viste
sig som en klog, forsigtig og maalbevidst
Leder af de danske Fagforeningers Politik og
hævdede med Fasthed sit Standpunkt over for
en til Tider ret nærgaaende Kritik fra de mere
yderliggaaende Elementers Side. Hans
ledende Stilling inden for den faglige Bevægelse
gav selvfølgelig hans Ord, betydelig Vægt
ogsaa paa Rigsdagen, men han spillede dog ikke
her nogen egl. ledende Rolle. En saadan
tilfaldt ham derimod inden for den
socialdemokratiske Gruppe i Kbhvn's
Borgerrepræsentation, af hvilken han 1893 var blevet Medlem,
og det var derfor ganske naturligt, at han
Marts 1903 blev Kbhvn's første

