Mestre (Hollænderne m. v.), gav Tegninger til
illustrerede Blade, stak og raderede for <i>Gazette
des beaux-arts</i> og udførte Karikaturer for
Charivari. Som Maler sluttede han sig til
Barbizon-Skolen; Fontainebleau-Skoven blev ogsaa hans
Domæne; hans maleriske Landskaber, stort,
sandt og oprigtigt opfattede, blev Folie for
hans livfulde Dyrefremstillinger. Særlig blev han
Faarets Maler og uovertrufne Mester,
individualiserende dette Dyr i rig Skala. Med
»Faarefold« (1861), der kom til Luxembourg-Mus.,
var hans Ry ogsaa som Maler slaaet fast.
Forskellige af J.'s Billeder kom til fr.
Provinsmuseer, mange til Amerika, 3 til Sthlm's
Nationalmus. Kobberstiksamlingen i Kbhvn ejer
mange af J.'s Blade. Ogsaa andre af J.'s
Familie, en Broder og Søn, udmærkede sig i
Raderekunsten. (<sp>Litt</sp>.: <sp>J. J. Guiffrey</sp>,
<i>L'æuvre de J.</i> [Paris 1866 med senere Suppl.]).
<i>A. Hk.</i>
</chapter>

<chapter name="Jacqueline">
<b>Jacqueline</b> [зa'klin], Stentøjskrus,
fabrikeres og bruges i det nordlige Frankrig. Har
undertiden Form af en siddende Kvinde.
<i>Arn. K.</i>
</chapter>

<chapter name="Jacquemart, Albert">
<b>Jacquemart</b> [зak'ma.r], <sp>Albert</sp>, fr. Forf.
og Toldembedsmand (1808—75), besad
udstrakt Kendskab til Keramik og skrev:
»Histoire artistique, industrielle et commerciale de
la porcelaine« (1862); »Notices sur les
majoli(lues de l'ancienne collection Campana« (1863);
»Les merveilles de la céramique« (4. Opl. 1883);
»Histoire de la céramique« (2. Opl. 1883);
»Histoire du mobilier« (1876).
</chapter>

<chapter name="Jacquemart, Henri Alfred Marie">
<b>Jacquemart</b> [зak'ma.r], <sp>Henri Alfred
Marie</sp>, fr. Billedhugger, f. i Paris 22. Febr
1824, d. 4. Jan. 1896 smst. J., Elev af
Klagemann (i Maleri af Delaroche), har foruden
Portrætarbejder, »Tunesisk Hund«, »Løve« m. v.
fra Ungdomstiden, skabt en Del større
dekorativ og monumental Skulptur: »Ludvig XII til
Hest« (Relief, Compiègnes Raadhus), »General
Bonaparte til Hest«, »Marchal Ney Morgenen
7. Decbr 1815«, Rytterstatue af Mehemet Ali
Pasha (1872, Alexandria), fire Kolossalløver til
Broen i Kairo, Suleiman Pasha (Kairo 1874),
den kolossale Rhinoceros paa
Trocadero-Fontænen m. v.
<i>A. Hk.</i>
</chapter>

<chapter name="Jacquemart, Jules Ferdinand">
<b>Jacquemart</b> [зak'ma.r], <sp>Jules Ferdinand</sp>,
Søn af ovenn. Albert J., fr. Maler og Raderer, f.
3. Septbr 1837 i Paris, d. 28. Septbr 1880 i
Nizza. Han begyndte som Akvarelmaler og
holdt senere hen med Dygtighed sin
Vandfarvekunst vedlige, men det var som Raderer, han
vandt Ry. Først ved sine Illustrationer til
Faderen A. J.'s keramiske Værker. Han viste
allerede her sin Evne for blendende Gengivelse
af det stoflige. Hans Efterlignelsesgeni og
aandfulde Fortolkning af Lysets Spil og Funklen i
alskens Bijouterie kulminerede i Raderingerne
til Barbet de Jouys <i>Gemmes et joyaux de la
couronne</i>. Han leverede mange Illustrationer til
<i>Gazette des beaux-arts</i>, <i>Annales archéologiques</i>,
New York-Museets Værker m. v., for en stor
Del mesterlige Raderinger efter Malerier, som
han ogsaa udførte i særlige Blade efter Fr.
Hals o. a. Nederlændere, Goya, Greuze,
Reynolds, Meissonier m. v. (<sp>Litt</sp>.: <sp>Gonse</sp>, <i>L'æuvre
de J. J.</i> [Paris 1880 ff.]).
<i>A. Hk.</i>
</chapter>

<chapter name="Jacquemart, Nélie">
<b>Jacquemart</b> [зak'ma.r], <sp>Nélie</sp> (gift med E.
André), fr. Portrætmalerinde, f. i Paris 1845.
Hun var Cogniet's Elev, udstillede først
Genrestykker og udsmykkede 1866 <i>Chapelle de la
vierge</i> i Notre-Dame-de-Clignancourt, men
dyrkede snart fortrinsvis Portrætfaget. Mange af
Datidens betydende Personligheder sad for
hende: Minister Duruy (1869), Marskal
Canrobert (1870), Thiers (1871), Minister du Faure,
General Palikao, General d'Aurelle de
Paladines (1877, Luxembourg-Mus.) m. v. — en
elegant, i Opfattelse stærkt subjektiv
Portrætkunst, der for en Tid nød stort Ry, om end
der ogsaa lød Kritik over Billedernes
utilfredsstillende objektive Portrætlighed. Som Mme
André grundlagde hun en fremragende
Kunstsamling (ital. Renaissanceskulptur m. v.).
<i>A. Hk.</i>
</chapter>

<chapter name="Jacquerie, La">
<b>Jacquerie, La</b> [la-зa'kri], er Navnet paa den
store fr. Bondeopstand 1358. Grunden til
denne var, at der efter den raske materielle
Fremgang i 13. Aarh. og Beg. af 14. fulgte en meget
stærk Tilbagegang, foraarsaget ved Krigen med
England og den sorte Død, og en tilsvarende
Bevægelse fandt noget senere (1381) af lgn.
Grunde Sted i England. Efter Slaget ved
Poitiers 1356 havde Stænderne taget Ledelsen af
Frankrigs Politik med den parisiske
Borgerstand i Spidsen, og denne vendte sig skarpt
mod Adelen. Derved fik ogsaa Bønderne Mod
til at rejse sig; ingen led som de under
Krigen; Riddere og Borgere kunde trække sig
tilbage, naar Fjenden kom, og denne søgte da
at ramme dem ved at plyndre det omliggende
Land og dræbe Bønderne der. Des haardere
udpintes saa bagefter de Bønder, der var
tilbage. I Foraaret 1358 var det da, at Bønderne
rundt om, navnlig i Paris' Omegn, rejste sig;
de gik frem med største Grusomhed, ødelagde,
hvor de kunde, Herregaardene og dræbte
deres Beboere. Forsøget mislykkedes dog;
Adelsmændene samlede sig, og skønt Bønderne fik
nogen Hjælp fra Borgerne, blev de slaaede Juni
1358. Navnet J. antages alm. at stamme fra
Benævnelsen <i>Jacques Bonhomme</i>, der af
Datidens Adelsmænd skal være brugt spottende
om Bønderne; en anden Opfattelse gaar dog
ud paa, at dette Ord brugtes om en af
Bøndernes Hovedanførere: Guillaume Caillex og
først fra denne Tid blev et spottende
Fællesnavn for Bondestanden. Benævnelsen har faaet
en lidt udvidet Bet., idet den nu bruges i al
Alm. om voldsomme Bevægelser, hvorved et
Samfunds laveste og mindst udviklede Klasser
søger at tage Hævn for Undertrykkelsen.
(<sp>Litt</sp>.: <sp>Luce</sp>, <i>Histoire de la J.</i> [Paris 1859
og 1894}; <sp>Bonnamère</sp>, <i>Histoire de la J.</i>
[Paris 1873]).
<i>P. M.</i>
</chapter>

<chapter name="Jacques, Jakob">
<b>Jacques</b> [зa.k] (fr.), <sp>Jakob</sp>. — <sp>Saint J.</sp>,
Apostelen Jakob, hvorimod den jødiske
Patriark ogsaa paa Fransk hedder Jacob. — <sp>J.
Bonhomme</sp> [bå'nåm], Jakob Bravkarl,
se <sp>Jacquerie</sp>.
</chapter>

<chapter name="Jacquet, Antoine">
Jacquet [зa'kæ], <sp>Antoine</sp>, fr. Billedhugger
fra 16. Aarh., f. i Grenoble, har vundet Ry
ved sin Virksomhed 1540—69 ved
Fontainebleau-Slottets Udsmykning; af den mægtige Kamin,
han udførte for en af Slottets Sale, men som
