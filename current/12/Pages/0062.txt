Virkeligheden bestaar en Nedsættelse af Høreevnen;
dog kan der ved enkelte nervøse Lidelser findes
en virkelig H., saaledes, at Patienten hører
Lyde, der er saa svage, at han normalt ikke
vilde være i Stand til at opfatte dem.
<i>J. M.</i>
</chapter>

<chapter name="Hyperalbuminose">
<b>Hyperalbuminose</b> (gr.), forøget
Æggehvideholdighed i Blodet, forekommer ved stærk
Vædskeafsondring fra Legemet.
<i>E. A. T.</i>
</chapter>

<chapter name="Hyperalgesi">
<b>Hyperalgesi</b> (gr.), en forøget Smertefølelse,
der kan forekomme med ell. uden alm.
Hyperæstesi. H. er hyppig til Stede ved nervøse
Tilstande, f. Eks. ved Hysteri.
<i>E. A. T.</i>
</chapter>

<chapter name="Hyperasteni">
<b>Hyperasteni</b> (gr.), høj Grad af Svækkelse.
</chapter>

<chapter name="Hyperbasis">
<b>Hyperbasis</b> ell. <sp>Hyperbaton</sp> (gr.
Talefigur) er i Retorikken Benævnelse paa
<sp>Fremhæven</sp>, <sp>Understregning</sp> af Ord og
Sætningsdele ved Fremflytning, f. Eks. <i>glemme</i>
vil jeg det, <i>glemme</i> det kan jeg ikke, <i>godt</i> var
det.
<i>P. K. T.</i>
</chapter>

<chapter name="Hyperbaton">
<b>Hyperbaton,</b> se <sp>Hyperbasis</sp>.
</chapter>

<chapter name="Hyperbel (matematik)">
<b>Hyperbel</b> (mat.) er en af de under Navnet
Keglesnit (s. d.) bekendte Kurver, som allerede
blev grundig undersøgte af den gr. Oldtids
Matematikere. Den dannes af de Punkter (<i>P</i>),
hvis Afstande (<i>F<sub>1</sub>P</i> og <i>FP</i>) fra to faste
Punkter, <sp>Brændpunkterne</sp> (<i>F</i> og <i>F<sub>1</sub></i>), har
en konstant Differens; denne, der paa Fig. er
afsat som <i>AB</i> med samme Midtpunkt <i>O</i> som
<i>F<sup>1</sup>F</i>, maa være mindre end den tredje Side
<i>F<sub>1</sub>F</i> i Δ <i>F1PF</i>. <i>FP</i> og <i>F<sub>1</sub>P</i> kaldes
<sp>Brændstraalerne</sp>. H. bestaar af to Grene, der
strækker sig i det uendelige, og har to
<sp>Symmetriakser</sp>: Linien gennem
Brændpunkterne og Linien vinkelret paa denne i <i>O</i>. <i>O</i> er
<sp>Centrum</sp> for H., <i>A</i> og <i>B</i> ligger paa H., da
<i>FA</i>—<i>F<sub>1</sub>A</i>=<i>FA</i>—<i>FB</i>=<i>AB</i>, og kaldes
<sp>Toppunkterne</sp>; deres Afstand er den saakaldte
<sp>første Akse</sp>. Forholdet <i>OF</i>/<i>OB</i>=<i>e</i> kaldes
<sp>Ekscentriteten</sp>; det er altid større end 1. Ved
<sp>H.'s Parameter</sp> forstaas Korden <i>GH</i>
gennem et Brændpunkt vinkelret paa den første
Akse. Lader man et Punkt <i>P</i> fjerne sig i det
uendelige paa H., vil Linien <i>OP</i> nærme sig til
en af Grænsestillingerne <i>OS</i> og <i>OS<sub>1</sub></i>, der
kaldes <sp>H.'s Asymptoter</sp>. Tangenten <i>PT</i> i det
vilkaarlige Punkt <i>P</i> halverer Vinkelen <i>F<sub>1</sub>PF</i>
mellem Brændstraalerne til Røringspunktet.
Henført til Symmetriakserne som
Koordinatakser (Abscisseaksen paa <i>F<sub>1</sub>F</i>), faar H.
Ligningen <i>x</i><sup>2</sup>/<i>a</i><sup>2</sup> - <i>y</i><sup>2</sup>/<i>b</i><sup>2</sup> = 1, hvor 2<i>a</i> er den første Akse,
medens 2<i>b</i>, der kaldes <sp>den anden Akse</sp>,
er = det Stykke <i>CD</i>, som Asymptoterne
afskærer paa Linien vinkelret paa <i>F<sub>1</sub>F</i> i <i>B</i>. Er
Akserne lige store, <i>OB</i> = <i>BD</i>, og altsaa
Asymptoterne vinkelrette paa hinanden, kaldes H.
<sp>ligesidet</sp>.
<i>Chr. C.</i>

<img>Hyperbel.</img>
</chapter>

<chapter name="Hyperbel (Poesi)">
<b>Hyperbel</b> (ell. <sp>Hyperbol</sp>), et af Poesiens
og Retorikkens Virkemidler, hvis Væsen ligger
i Forstærkelse ell. Overdrivelse af Talen ell.
Billedet: »Jorden svømmede af Blod«; »et
Kongerige for en Hest«. H. er et Produkt af
den følelsesbetonede, forstærkende Fantasi.
Idet Følelsen, Sindsbevægelsen, Lidenskaben
stiger, overdriver og forstørrer den den
bærende Forestilling. Enhver stærk svulmende
Følelse har Tilbøjelighed til at skyde over
Maalet og springe op til H. Vreden har sine,
som Kærligheden har sine: de overskrider
straks Virkeligheden og griber til Billedet, og
Billedet antager uventede Dimensioner: »dit
Asen«, »min Sol, min Rose, min Lilje, mit Lam«.
Følelser som Forbavselse og Beundring, i det
hele Følelsen over for det ophøjede og det
frygtelige, giver sig et naturligt Udtryk i H.
Orientens Poesi og stærkt patosfyldte Digtere
anvender særlig dette Virkemiddel.
<i>Cl. W.</i>
</chapter>

<chapter name="Hyperbol">
<b>Hyperbol</b> (gr.), Hyperbel; <sp>hyperbolsk</sp>,
overdreven; <sp>hyperbolisere</sp>, tale i
Hyperbler, overdrive.
</chapter>

<chapter name="Hyperboloide">
<b>Hyperboloide</b> (mat.) kaldes en
Keglesnitsflade, naar den har et Centrum og kan skæres
af Planer i Hyperbler. Der er to Slags H. (se
Fig.): den <sp>elliptiske</sp> ell. <sp>H. med eet
Net</sp> og den hyperbolske H. ell. <sp>H. med
to Net</sp>, idet man ved et Net af en Flade forstaar
en sammenhængende, fra det øvrige adskilt
Fladedel. H. har 3 Symmetriplaner gennem Centret <i>O</i>,
nemlig <i>AOR</i>, <i>BOR</i> og <i>AOB</i>; disse Planer,
<sp>Hovedplanerne</sp>, skærer hinanden i <sp>Akserne</sp>
<i>OA</i>, <i>OB</i>, <i>OR</i>, og deres Snit med H.,
<sp>Hovedsnittene</sp>, er Hyperblerne <i>MM<sub>1</sub>P<sub>1</sub>P</i> og <i>NN<sub>1</sub></i>
<i>L<sub>1</sub>L</i>, samt ved H. med eet Net Ellipsen <i>ABCD</i>,
medens H. med to Net ikke skæres af
Hovedplanen <i>BOR</i>. Planer vinkelrette paa
henholdsvis <i>OR</i> og <i>OA</i> giver elliptiske Snit; Fladerne
er paa Fig. tænkte afskaarne ved to af disse,
<i>LMNP</i> og <i>L<sub>1</sub>M<sub>1</sub>N<sub>1</sub>P<sub>1</sub></i>, men strækker sig
naturligvis i det uendelige. Disse elliptiske Snit kan
blive Cirkler, i hvilket Tilfælde H. bliver
Omdrejningsflader, frembragte ved en Hyperbels
Drejning om en af dens Akser. Planer gennem
Aksen <i>OR</i> ved H. med eet Net og gennem <i>OA</i>
ved H. med to Net skærer i Hyperbler, hvis
Asymptoter danner Fladernes
<sp>Asymptotekegler</sp>. Gennem hvert Punkt paa H.

<img>Fig. 1. Elliptisk Hyperboloide.</img>

<img>Fig. 2. Hyperbolsk Hyperboloide.</img>
