<chapter name="Idvande">
<b>Idvande</b> kaldes en Strøm, der gaar i
modsat Retning ell. har mindre Fart end
Hovedstrømmen, hvortil den støder. Det optræder
særlig langs Kysterne paa lavt Vand i ellers
dybe, snævre Farvande med stærk Strøm. Det
foraarsages væsentlig ved Vandets stærke
Gnidning mod Havbunden paa det lave Vand, og
ved at Dele af Hovedstrømmen faar en anden
Retning ved at støde mod fremstaaende Dele
af Kysten. Et Farvand med udpræget I. er
Lille-Bælt. I. kan med Fordel benyttes af
mindre Fartøjer under Sejlads mod
Hovedstrømmen.
<i>C. B-h.</i>
</chapter>

<chapter name="Idyl">
<b>Idyl</b> (gr. ειδύλλιον, ɔ: lille Billede). Ved
I. betegner man den digteriske Fremstilling af
jævne, naturlige, fredelige Livstilstande, der
viser os den fulde Lykke under begrænsede
Forhold. Den anvendte Form er nu i Alm.
Fortællingens, og Stoffet idylliske Tilstande. Vi
taler om det idylliske, hvor Smaalivsbilleder
indbyder os til en rolig og fornøjelig Beskuelse
og fylder os med en Stemning af Hvile og
stille, blid Glæde; dets Karaktermærke er et
Liv i Enfold og Fred, der føler sig fuldt tilfreds
ved en beskeden Tilværelse, Naturlighed, mild
Munterhed og Livsharmoni, og Fraværelse af
Affekter og Lidenskaber, der fører ind i Livets
Brydninger og skæbnesvangre Konflikter. I.
opstaar navnlig i en Tid, da en sammensat
Civilisation med dens Uro og Overforfinelser
har overpirret Menneskets Nerver og
fremkaldt Længsel efter at vende tilbage til
Naturen, til Urtidens formentlige Jævnhed,
Naturlighed og Fred. I. søger saa navnlig sit
Stof i Hyrde-, Jæger- og Landliv, hvor Livet
endnu har Samfølelse med Naturen, Emner,
der ved Kontrastvirkning til et moderne Livs
Uro og Forvikling giver I. en særegen Ynde
(Grækernes Hyrdedigte, senere Tiders
Hyrderomaner, de moderne Landsbyhistorier). Den
første Spire til denne Digtart finder man i
Orienten, snart episk, i Fortællingens Form,
som i Ruth's Bog, snart dram. som i Kalidasa's
Sakuntala. Som selvstændig Digtart træder I.
først frem ved Beg. af den alexandrinske Tid
hos Theokrit, der i sine omhyggelig udførte
Billeder skildrer de sicilianske Hyrders
Naturliv. Bl. de rom. idylliske Digte maa særlig
fremhæves Vergil's. Af Efterligninger af ham
udsprang den ital. Renaissancedigtnings I., der
i dialogisk Form udviklede sig til en
dramatisk-idyllisk Digtning, Hyrdespillet, der derfra
vandrede til Europas forsk. Kulturlande og
efterhaanden forvrængede det naivt yndige til
modbydelig Affektation og Sentimentalitet. Senere
førtes I. igen tilbage til det sunde og sande,
som f. Eks. hos Vosz i hans »Luise« og hos
Goethe, hvis »Hermann und Dorothea« ved sin
verdenshistoriske Baggrund løfter I. til episk
Højde. I den nyeste Tid har I. fundet en mere
folkeejendommelig og realistisk Form i
<sp>Landsbyhistorien</sp> (Auerbach,
<sp>Bjørnson</sp>).
<i>Cl. W.</i>
</chapter>

<chapter name="idyllisk">
<b>idyllisk,</b> se <sp>Idyl</sp>.
</chapter>

<chapter name="Ierace">
<b>Ierace</b> [iæ'rat∫e], italiensk Kunstnerfamilie.
1) <sp>Francesco I.</sp>, Billedhugger, f. 1853 i
Polistena, Elev af Akademiet i Neapel og ogsaa
gennem sin senere Virksomhed særlig knyttet
til denne By, har her udført forsk. Gravmæler
paa den eng. Kirkegaard, Statuen af Victor
Emanuel (for det kgl. Slot), Gruppen »Eva og
Lucifer« og »Ixion« (for Fyrst Sirignano i
Neapel) m. v. Broderen 2) <sp>Gaetano I.</sp>, f.
1860 i Polistena, meget skattet Landskabsmaler,
har skildret syditalienske Egne (»Udsigt til
Sorrent«, 1887, etc). 3) <sp>Vincenzo I.</sp>, f. 1862
i Polistena, Broder til forannævnte, virker
baade som Maler og Billedhugger. Af hans
Skulpturarbejder fremhæves: »Den saarede Løve«
paa Garibaldi-Monumentet i Palmi, og
»Pelikanen« til Mindesmærket i Neapel for unge
Mænd af det hvide Kors, døde under Koleraen
1883. Han har malet Portrætter (Fru Ricciardi
Arlotta m. m.) og dekorative Arbejder,
saaledes for Hertugen af Guardialombarda (med
Motiv fra Th. Moore).
<i>A. Hk.</i>
</chapter>

<chapter name="If">
<b>If,</b> <sp>L'île du château d'If</sp> ['l-i.l-dy-
∫a'to-'d-if], Klippeø i den vestlige Del af
Marseilles Havn 2 km fra Kysten, blev befæstet af
Frants I og er blevet bekendt som Mirabeau's
Fængsel (1774) og ved Alexander Dumas'
Roman »Greven af Monte Christo«.
</chapter>

<chapter name="Iferten">
<b>Iferten</b> ['ef<sub>ə</sub>rt<sub>ə</sub>n], se <sp>Yverdon</sp>.
</chapter>

<chapter name="Iffland, August Wilhelm">
<b>Iffland</b> ['eflant], <sp>August Wilhelm</sp>, tysk
Skuespiller, Teaterdirektør og Forf., f. i
Hannover 19. Apr. 1759, d. i Berlin 22. Septbr 1814.
Han skulde imod sin Tilbøjelighed studere
Teologi, men unddrog sig Tvangen ved Flugt
(1777) og gik til Hofteatret i Gotha.
Sammen med de fleste af sine Kolleger drog
han til Mannheim (1779), hvor han vandt
et ikke ringe Ry som Skuespiller, og 1796
kaldtes han til Berlin som
Direktør for Nationalteatret, hvor hans
Fortjenester af den tyske Skueplads skaffede ham
Rang af »kgl. Skuespildirektør«. Som
Skuespiller slog han især igennem i de komiske og
rørende Roller, som tilhørte det borgerlige
Familieliv. Han udmærkede sig ved fin
Karakteristik, men var tilbøjelig til at anvende
stærke Midler. I sine dram. Arbejder henfalder
han ofte til en bred og snakkesalig Moraliseren.
En stor Del af hans Stykker er af Bet. ved
Skildringer af borgerlige Konflikter og er gaaede
utallige Gange over Scenen, ja endnu ikke
forsvundne fra Repertoiret i Tyskland. Af hans
Skuespil kan fremhæves: »Die Jäger«, »Der
Verbrecher aus Ehrsucht«, »Die Hagestolzen«,
»Dienstpflicht«, »Die Advokaten«, »Der
Herbsttag«, »Die Mündel«, »Elise von Valberg«, »Die
Aussteuer«, »Die Reise nach der Stadt« (alle
opførte i Kbhvn). I. skrev desuden en Del
teoretiske Afh. om mimisk Kunst, som findes i

<img>A. W. Iffland.</img>
