<chapter name="Jensen, Frederik (Frits) Nikolai">
<b>Jensen,</b> <sp>Frederik (Frits) Nikolai</sp>,
ovenn. Chr. J.'s Broder, f. 21. Juni 1818 i
Bergen, d. 28. Novbr 1870 som Sognepræst til
Stejgen. Han blev Student 1837, <i>cand. theol.</i>
1840. Allerede som Student søgte han
Vejledning i Malerkunsten hos Landskabsmaler H. L.
Reusch i Bergen og rejste 1841 til Düsseldorf
for at uddanne sig videre. Her traf han
sammen med H. Gude, som ogsaa var søgt did,
og med hvem han en Tid boede sammen. Et
Stipendium satte ham i Stand til at forlænge
sit Ophold i Udlandet i 2 Aar. Vinteren
1845—46 var han atter hjemme i Bergen, men
rejste derefter til München og Italien, hvorfra han
hjemsendte sin »Ingeborg ved Havet«, der ved
offentlig Subskription blev erhvervet til
Bergens Mus.'s Billedgaleri. Under sit
Bergens-Ophold malede han fl. Portrætter, ligesom han
allerede 1841 havde udført et større Billede
»Gretchen i Fængslet«, der ligeledes ejes af
Bergens Billedgaleri. — Han var en
overordentlig mangesidet begavet og interesseret Mand.
1849 deltog han i ell. var rettere Hovedmanden
sammen med Ole Bull ved Oprettelsen af det
norske Teater i Bergen, ved hvilket han var
Instruktør nogle Maaneder 1851, til Henrik
Ibsen's Overtagelse af Stillingen Eftersommeren
s. A., da J. paa ny rejste til Udlandet. Efter
Hjemkomsten deltog han nogle Aar virksomt
i Bestyrelsen af Bergens Haandværkerforening.
1854 blev han Sognepræst til Bø i Vesteraalen.
Han var Stortingsrepræsentant for Nordlands
Amt 1862—64. Han vedblev at male, navnlig
Portrætter og nordlandske Landskaber, lige til
sin Død, men udstillede ikke offentlig, efter
at han var blevet Præst. Ved sin Død efterlod
han sig et filos. Arbejde »Treenighed paavist
som Livets Lov«, der udgaves med en Fortale
af Prof. Monrad (Bergen 1874). (<sp>Litt</sp>.:
Jubilæumsværket »Bergen 1814—1914«, II, S. 509).
<i>(Fr. O.). C. W. Sch.</i>
</chapter>

<chapter name="Jensen, Georg Arthur">
<b>Jensen,</b> <sp>Georg Arthur</sp>, dansk
Billedhugger og Sølvsmed, f. i Raavad 31. Aug. 1866.
Guldsmedesvend 1884, Elev af Akademiet 1887,
Afgangsbevis 1892. Udstillede første Gang 1889
(en Buste), 1892 en Statue af en Høstkarl, 1894
en Vildsvinejæger, 1897 Statue af Foraaret, 1902
Statue af en Dreng. Men allerede dengang var
han igen begyndt at arbejde som Sølvsmed, og
fra 1904 kastede han sig mere og mere afgjort
over dette Fag. Ved sin gode Smag, sin store
Dygtighed og sine originale Former blev han
Foregangsmand i dette Fag, og hans Arbejder
har ogsaa i Udlandet vundet stor Afsætning og
en høj Grad af Anerkendelse. Fra 1916 gik hans
Værksteder over til et Aktieselskab med ham
som Direktør.
<i>P. J.</i>
</chapter>

<chapter name="Jensen, Gustav Margerth">
<b>Jensen,</b> <sp>Gustav Margerth</sp>, norsk Præst
og teol. Forf., f. i Drammen 13. Juli 1845, blev
Student 1863, <i>cand. theol.</i> 1868. 1871—74 var
han Folkehøjskolelærer i Skoger, 1874—79
personel Kapellan hos Sognepræsten til vestre
Aker (de 3 første Aar den kendte Jørgen Moe),
besøgte 1880 paa en længere Rejse Orienten og
det hellige Land, blev 1881 Lærer i Homiletik,
Liturgik og Pastoralteologi ved det
praktiskteol. Seminarium, gik 1888 atter over i gejstlig
Virksomhed som Trediepræst ved
Trefoldigheds Menighed i Kria, hvorfra han Maj 1895
vendte tilbage til sin tidligere Stilling som
Hovedlærer ved Pastoralseminariet; 1902 blev han
Stiftsprovst i Kria, fra hvilket Embede han tog
Afsked 1911. J. hører til den Kreds af norske
Præster, som med en solid teol. Uddannelse
forener Studier af Litt., Filosofi og
Naturvidenskab, og som har et aabent Blik for moderne
sociale og politiske Spørgsmaal. I Besiddelse
af kunstnerisk Formsans, litterære Interesser
og en Evne til Fremstilling, som i visse Maader
minder om Præsten Chr. Richardt, har J. i
»Luthersk Ugeskrift«, i »Luthersk
Kirketidende« (hvoraf han blev Medudgiver 1887) og i
fl. a. Tidsskr og Blade offentliggjort en stor
Mængde teol. Afh., navnlig over
pastoralteologiske og liturgiske Spørgsmaal, foruden Studier
over Bjørnson, Ibsen og den moderne
Digtning i det hele. En Frugt af hans Virksomhed
som Præstelærer er »Afh. om Gudstjeneste og
Menighedsliv« (1887), »Indledning i
Præstetjenesten« (1888, 4. Opl. 1916), som ogsaa er
udkommet paa Finsk og Tysk, og »Kristenlæren
i kort Fremstilling« (1899, 4. Opl. 1914). En
Samling af hans »Prædikener paa Kirkeaarets
Søn- og Helligdage« udkom 1898, og en ny
Samling »Fra Menighedsforsamlingen« 1905.
Som Prædikant nyder J. en enestaaende
Anseelse, og Kirkens og Menighedens Gerning
har i ham en af sine mest varmhjertede og
talentfulde Talsmænd. Baade som praktisk
Præstelærer og som Præst og Forf. har han øvet
en meget stor Indflydelse baade i og udenfor
sin Stand. Bevægelsen for »en fri Folkekirke«
og for Menighedernes Selvstyre har han ikke
blot støttet med sin Deltagelse i Arbejdet og
sin store Autoritet, men han har gennem sit
Arbejde for de selvstyrende og
selvunderholdende »Smaakirker« i Kria givet Stødet til en
kirkelig »Indremission«, hvis velsignede
Frugter ligger aabne i Dagen. I Reformarbejdet
paa det liturgiske Omraade har han været
den drivende Kraft. Sammen med sin Ven, W.
K. Hesselberg udgav han 1883 »Udkast til en
forandret Højmesseliturgi«, og den ny
Alterbog af 1889 var for en væsentlig Del hans
Værk. Efter sin Afsked fra Præstetjenesten
har han udarbejdet »Forslag til en revideret
Salmebog for den norske Kirkea (2. Opl. 1915).
Efter at være underkastet Revision af en
Komité er dette Salmeværk 1920 autoriseret til
Brug ved Gudstjenesten. Et Indblik i J.'s højt
udviklede Aandsliv giver de to ypperlige
Bøger »Tanker og Opgaver« (4. Opl. 1908) og
»Træk af et Livssyn« (2. Opl. 1917). Af hans
andre Arbejder kan nævnes »En Folkekirkes
Bet. og Opgaver« (1898), »De nuværende
Vilkaar for den norske Kirkes Præstetjeneste«
(1898), »Den religiøse Trang og dens Ret. Et
Foredrag for unge Mennesker« (1896), »Om
Daaben« (1897), »En Fejl ved den moderne
Teologi« (1909), »Om Menigheds-Gudstjenesten«
(1913).
<i>(J. B. H.). Abs. T.</i>
</chapter>

<chapter name="Jensen, Hans Christian">
<b>Jensen,</b> <sp>Hans Christian</sp>, dansk
Portrætmaler, f. i Kbhvn 1. Febr 1836, d. 9. Septbr
1903. Efter at være uddannet paa Akademiet
og under Marstrand udstillede han fra 1863,
kun afbrudt ved sin Deltagelse i den anden

