<chapter name="Irving, Washington">
<b>Irving</b> ['ə.v<sub>i</sub>ŋ], <sp>Washington</sp>, amerikansk
Forf., f. 3. Apr. 1783 i New York, d. paa sin
Gaard »Sunnyside« ved Hudson 28. Novbr 1869.
Som Barn var han svagelig og fik ikke nogen
regelmæssig
Undervisning,
men tilbragte
sin meste Tid
i fri Luft.
Han begyndte
tidlig at
skrive, og 1802
fik han under
Navnet
Jonathan Oldstyle
nogle Breve
optagne i
<i>Morning
Chronicle</i>, der blev
udg. af hans
Broder. Da
hans Helbred
stadigt var
daarligt, gik
han paa en
Rejse til Europa og tilbragte Aarene 1804—06
med at se sig om i de vigtigste europ. Lande.
Efter sin Hjemkomst udgav han sammen med
sin Broder og Jean Paulding et humoristisk
Tidsskrift <i>Salmagundi</i> (1807—08), der i Stil og
Indhold, viser ham som Elev af 18. Aarh.'s eng.
Essayister. 1809 kom <i>A History of New York,
by Diedrich Knickerbocker</i>, der straks blev
berømt og har oplevet en Mængde Oplag.
Imidlertid tænker I. endnu ikke paa at leve som
Forf.; han havde studeret Jura, men opgav at
blive Sagfører og traadte ind som Deltager i
sine Brødres Jernvareforretning. Under Krigen
med England var han Adjutant hos General
Tompkins; derefter rejste han 1815 til England
for at varetage Forretningens Interesser. 1818
gik Brødrene I. fallit, og I. bosatte sig nu i
London og udgav i de flg. Aar en Række af sine
mest kendte Værker: <i>The Sketch-Book of
Geoffrey Crayon</i> (1819; norsk Overs. 1887);
<i>Bracebridge Hall, or the Humourists</i> (2 Bd, 1822) og
<i>Tales of a Traveller</i> (2 Bd 1824). Nogle af disse
Fortællinger er overs. paa Dansk af Dr. Winkel
Horn under Titlen: »Røver- og
Spøgelseshistorier« (1897). I disse Værker viser I. sig fra sin
bedste Side: her findes den ligelig glidende, vel
afbalancerede, af Addison paavirkede Stil, det
fint beherskede Sprog, som giver ham Plads
imellem de betydeligste Forf., men som ogsaa
kan virke noget søgt og kunstlet; her findes
den Blanding af Følelse, undertiden Føleri, og
Humor, som er I.'s Styrke, og her endelig fandt
den eng. Verden amer. Emner behandlede ved
Siden af de eng. En enkelt af disse Skitser: <i>Rip
van Winkle</i>, betragtes endnu som klassisk amer.
Humor. 1826—29 var I. i Spanien, hvor han
samlede Stof til den Rk. Værker om sp. Emner,
der først henledede Opmærksomheden paa dette
Lands Historie. Af disse Værker kan nævnes:
<i>Life of Columbus</i> (4 Bd, 1828—30); <i>Voyages and
Discoveries of Christopher Columbus</i> (1831);
<i>Chronicle of the Conquest of Granada</i> (2 Bd,
1829); <i>The Alhambra; or, the New Sketch-Book</i>
(2 Bd, 1832; paa Dansk ved R. Schmidt, 1860);
<i>Legends of the Conquest of Spain</i> (1835) (udg.
som 3. Bd af <i>Crayon Miscellanies</i>) samt det
under hans senere Ophold i Spanien skrevne
<i>Mahomet and his Successors</i> (2 Bd, 1850, overs. af
L. Moltke, 1858). Efter i et Par Aar at have
været Legationssekretær i London vendte han
tilbage til Amerika, hvor han blev modtaget
med store Hædersbevisninger. Han foretog nu
en Rejse gennem de vestlige Stater, hvilken han
skildrede i <i>A Tour on the Prairies</i> (1835) (1. Bd
af <i>Crayon Miscellanies</i>). 2. Bd af denne Samling
kom s. A. og indeholdt: <i>Recollections of
Abbotsford and Newstead Abbey</i>. Derpaa købte han
Landstedet »Sunnyside« ved Hudson ikke langt
fra New York, hvor han senere boede undtagen
1842—46, da han var Gesandt i Madrid. Af hans
senere Værker kan nævnes: <i>Astoria</i> (1836), en
Beskrivelse af den Koloni, som John Jacob Astor
havde grundlagt i Origon, et Værk, der blev
bestilt og betalt af Astor; <i>Adventures of
Captain Bonneville</i> (3 Bd, 1837); <i>Wolfert's Roost, and
other Papers</i> (1855), en Række
Tidsskriftartikler samt den ypperlige Biografi af Oliver
Goldsmith 1849 og det store Værk <i>Life of George
Washington</i> (6 Bd, 1855—59); endelig udkom
efter hans Død <i>Spanish Papers</i> (3 Bd, 1866). I.
er en af Amerikas første betydelige Forf. og
den første, der udelukkende lever som Forf.
Hans Ejendommeligheder som saadan er før
fremhævede; men endnu maa tilføjes, at han
ikke kan kaldes særlig amer.; han er væsentlig
en eng. Forf., der af og til behandler amer.
Emner. Den bedste Udg. af I.'s Værker er
udkommet i 27 Bd (New York 1884-86). (<sp>Litt</sp>.:
<sp>Pierre I.</sp>, <i>Life and Letters of W. I.</i> [4 Bd,
London 1862—63]; <sp>Ch. Dudley Warner</sp>,
<i>Life of W. I.</i>, i Serien <i>American Men of Letters</i>
[Boston 1887]).
<i>(T. L.). I. O.</i>

<img>W. Irving.</img>
</chapter>

<chapter name="Irvingia">
<b>Irvingia</b> Hook. f., Slægt af <i>Simarubaceæ</i>,
Træer med kortstilkede, læderagtige og
fjernervede Blade og smaa gullige Blomster, der
er 4- ell. 5-tallige i Bæger, Krone og
Støvbladkreds, men har 2 Frugtblade. Frugten er
en stor, enfrøet Stenfrugt. 4 Arter i tropiske
Egne af den gl. Verden; Frugterne spises.
Frøene er meget olierige og anvendes paa
forsk. Vis. Af <i>I. gabonensis</i> (Aubry Lecomte)
Baill., et 20—30 m højt Træ i det tropiske
Vestafrika, benyttes de ristede Frø til
<sp>Dikasmør</sp> og <sp>Dikabrød</sp>; sammen med Sukker
giver de tillige en Slags Chokolade. Desuden
kan Frøene anvendes til Sæbefabrikation. Det
haarde Ved af alle Arter bruges især til
Pæle.
<i>A. M.</i>
</chapter>

<chapter name="Irvingianere">
<b>Irvingianere</b> har Navn efter Præsten
Edward Irving; selv kalder de sig den
katolsk-apostoliske Kirke. De er fremgaaede af den
apokalyptiske Retning i det eng. Kirkeliv, som
midt i Tidens aandelige Død og Rationalisme
fandt sin Trøst og Grund for sit Haab i
Skriftens profetiske Udsagn, som anvendtes paa
Samtiden, og hvoraf man drog den Slutning, at
Tiden til Herrens Aabenbarede i Herlighed var
nær for Haanden. Men skulde Kirken være rede
til at modtage ham, maatte den have en ny
Aandsudrustning, og der blev i mange
Menighedsforsamlinger bedet om denne. Der viste sig

