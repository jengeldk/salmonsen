Kr. (<sp>Litt</sp>.: »Norges Land og Folk«: »Stavanger
Amt« af <sp>Boye Strøm</sp> [Kria 1888]).
<i>(J. F. W. H.). M. H.</i>
</chapter>

<chapter name="Høysgaard, Jens Pedersen">
<b>Høysgaard</b> ['håj's-], <sp>Jens Pedersen</sp>, dansk
Sprogforsker, f. (rimeligvis i Aarhus) 25. Decbr
1698, d. i Kbhvn 21. Apr. 1773. Efter at have
deponeret fra Aarhus Skole 1719 og taget
Bakkalaur-Graden 1727 beklædte han i mange Aar
forsk. underordnede Stillinger (som Famulus
og Pedel) ved Univ., indtil han 1759 udnævntes
til Klokker ved Trinitatis Kirke i Kbhvn, i
hvilken Stilling han døde. H. er Forf. til et
Par Smaaskrifter om Integralregning (1759 og
1767); men det er dog især som Sprogforsker,
han har Bet., idet han saa at sige skabte en
dansk Sprogvidenskab fra Grunden af. Hans
Skr om dansk Sprog er flg. 5: »<i>Tres faciunt
collegium</i> . . . om nogle Stykker i den Danske
<i>Orthographie</i>« (1743), »<i>Concordia res parvæ
crescunt</i> ell. Anden Prøve af Dansk
<i>Orthographie</i>, som viser skrevne <i>Accenters</i> Nytte, og
<i>Vocalernes</i> rætte Brug« (1743), »<i>Accentuered</i> og
<i>Raisonnered Grammatica</i>« (1747), »Methodisk
Forsøg til en fuldstændig Dansk Syntax« (1752)
og »Første Anhang til den Accentuerede
Grammatika« (1769). I disse Skr har H. skildret sin
Samtids Sprog baade i dets talte og dets
skrevne Skikkelse paa en Maade, der ikke alene stiller
alle tidligere danske grammatiske Værker (af
Pontoppidan, Syv, Gerner) i Skygge, men ogsaa
i mange Henseender kan betragtes som
mønstergyldig for Nutiden. Han er saaledes den
første, som iagttog det for Dansk karakteristiske
Stød (s. d.) og gav en Fremstilling af den
danske Vokalrække, som først den nyere Tids
Fonetik har formaaet at gøre fuldstændigere.
Mest beundringsværdig er maaske Syntaksen,
hvori han ved Hjælp af sin fine
Iagttagelsesevne og skarpe logiske Sans har frembragt et
Værk, der i lige Grad udmærker sig ved
Stoffets Rigdom og Ordningens klare
Overskuelighed; særlig kan mærkes hans Fremstilling af
Smaaordenes Brug. H.'s Værker blev efter en
stor Maalestok benyttede af J. Baden, men det
var dog først Rask, som med Styrke
fremhævede hans Bet., ligesom ogsaa talrige
Sprogforskere i den nyere og nyeste Tid har bygget
videre paa hans Resultater.
<i>V. D.</i>
</chapter>
