som Lærer først i Haddington i 2 Aar,
derefter i Kirkcaldy 7 Aar (1812—18); her sluttede
han et varmt Venskab, der varede Livet ud, med
Thomas Carlyle, der ogsaa havde en Skole.
Lysten til at
blive Præst
drev ham dog
til at opgive
denne Stilling,
og han drog
til Edinburgh,
hvor han 1819
blev
Medhjælper hos Dr.
Chalmers.
Præst ved
Johannes-Kirken
i Glasgow.
Han blev Præst
med Liv og
Sjæl og
kastede sig med stor
Iver og
Opofrelse ind i
Arbejdet for de Fattige. 1822 kom der et Kald til
ham om at være Præst ved det kaledoniske
Kapel i Hatton-Garden i London, og han tog mod
det. Det var kun en lille, uanselig
presbyteriansk Menighed, der samledes der, men Kirken
blev snart fyldt indtil Trængsel, da den store
Statsmand Georg Canning engang i Parlamentet
havde omtalt I. I. udgav kort efter en lille
Prædikensamling, hvor han i Forordet stærkt
bebrejdede Præsterne deres Vantro. Han fik
allerede nu mange Fjender, hvis Tal forøgedes
ved en Prædiken, han holdt ved
London-Missionsselskabets Aarsmøde 1824, hvori han
skildrede en apostolsk Missionær, et Ideal, der ikke
passede i Selskabets Metode. Grundtonen hos I.
var dog den stærke Forkyndelse af Guds Riges
herlige Aabenbarede ved Kristi Genkomst, som
det profetiske Ord i Skriften peger hen paa.
Hans hele Fremtræden øgede Virkningen af
hans Ord: han var en imponerende Skikkelse
med skarpskaaret Ansigt og ravnsort Haar, og
mange forventningsfulde Sjæle saa hen til ham
som deres Fører. Ogsaa litterært arbejdede han
for Udbredelsen af sine Tanker, og han
oversatte et kiliastisk Skrift om Messias' andet
Komme af den sp. Jesuit Lacunza. Han traf nu
sammen med fl. Mænd, som tilhørte den samme
apokalyptiske Retning, og de samledes 1826 til
en profetisk Konference paa Bankieren Henry
Drummond's Herresæde Albury Park.
Genstanden for Forhandlingerne var Profetiernes
Anvendelse paa Tidsforholdene. 1827 opførtes en
større Kirke for I. i Regent Square, og I.
foretog en Rejse rundt i Skotland, hvor hans
Prædiketekst stadig var Johannes' Aabenbaring. Den
apokalyptiske Retning rørte sig stærkt rundt
om i England og Skotland, og der var i
Menighederne en inderlig Længsel efter den første
Tids Naadegaver. I Skotland viste sig adskillige
Tilfælde af »Tungetale« (<sp>Glossolali</sp>), og
1831 viste det samme sig i I.'s Menighed, hvor
der baade blev talt med Tunger og profeteret.
Denne Uregelmæssighed ved Gudstjenesterne
tillige med en Anklage for falsk Lære, som
fremførtes mod I.: at han lærte, at Kristus ikke
havde antaget den rene Menneskenatur, men
den af Synden besmittede, førte til hans
Udelukkelse af den presbyterianske Kirke, og han
havde i Virkeligheden, navnlig i sit Syn paa
Sakramenterne, meget nærmet sig den
anglikanske Kirke. 1832 begyndte han da med en
Menighed paa 800 Kommunikanter Gudstjeneste
i et andet Lokale. Her udnævnte en
Profetstemme en Dag Advokaten Cardale til Apostel, og
unge Mænd drog ud som »Evangelister« at
forkynde det ny Evangelium. Men I. var ikke
længere den Ledende, han selv blev ledet;
aandelig og legemlig nedbrudt foretog han en Rejse
til Skotland for at danne en Menighed der, men
en Forkølelse forværrede den Brystlidelse, han
havde, og i Glasgow døde han. (<sp>Litt</sp>.: Mrs.
<sp>Oliphant</sp>, <i>The life of E. I.</i> [3. Opl. 1865];
<sp>Fr. Nielsen</sp>, »E. I.« [Kbhvn 1894]; <sp>Th.
Kolde</sp>, »E. I.« [1901]).
<i>(H. O-d.). A. Th. J.</i>

<img>E. Irving.</img>
</chapter>

<chapter name="Irving, John Henry Brodrib">
<b>Irving</b> ['ə.v<sub>i</sub>ŋ], <sp>John Henry Brodrib</sp>,
eng. Skuespiller, f. 6. Febr 1838 i Keinton
(Sommersetshire), d. Oktbr 1905 i Bradford. I.
debuterede 1856 i Sunderland, spillede i de flg. 15
Aar paa
adskillige Teatre
saavel uden
for som i
London og vandt
sig
efterhaanden et anset
Navn som
Karakterskuespiller, særlig i
Skurkefaget;
1871
engageredes han til
<i>Royal Lyceum
Theatre</i> i
London, hvor han
siden virkede
som
Hovedskuespiller og
fra 1878—99 tillige som Direktør; hans Teater
var bl. Londons mange Teatre det eneste, der
kunde gøre Krav paa litterær Betydning.
I. har jævnlig givet Gæsteroller snart i
England uden for London, snart i Skotland og
paa Irland, og 1883—84 foretog han med sin
Trup en Kunstrejse gennem de forenede Stater
i Nordamerika. I. ansaas for Englands største
tragiske Skuespiller; bl. hans Repertoire indtog
Shakespeareske Figurer Hovedpladsen og bl.
disse atter Hamlet, som han 1874 spillede 200
Gange i Rad, og Richard III, som han
fremstillede som en smilende Skurk, og ved et
»falskærligt« Spil forklarede han, hvorledes Richard's
Omgivelser kan tro ham brav og ligefrem. I.
har (med F. A. Marshall) udg. en Sceneudgave
af Shakespeare i 11 Bd (Glasgow og Edinburgh
1887 ff.) med Indledninger og Anmærkninger af
lærde Specialister. Han blev 1895 ophøjet i
Adelsstanden, var Æresdoktor i Dublin,
Cambridge og Glasgow og blev begravet i
Westminster Abbey. (<sp>Litt</sp>.: <sp>Will. Archer</sp>, <i>Henry
I., actor and manager</i> [London 1883]; andre
Biografier af <sp>Fitzgerald</sp> [1893 og 1906]
<sp>Stoker</sp> [1906], <sp>Pollock</sp> [1908]).
<i>(A. A.).</i>

<img>J. H. B. Irving.</img>
</chapter>
