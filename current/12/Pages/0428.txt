der afsættes frit paa Grene, Blade etc, er
meget tyk og hyppig udstyret med særlige
Fortykningslister, Torne etc. Paa Ægget findes en
Aabning, Mikropylen, hvorigennem
Spermatozoet trænger ind i Ægget. Varigheden af
Embryonaludviklingen, hvorpaa vi ikke kan
gaa ind her, er yderst forsk.; Spyfluelarverne
kommer saaledes frem efter 24 Timers
Forløb; hos mange I., navnlig fra den tempererede
og kolde Zone, og som lægger Æg om
Sommeren ell. Efteraaret, gaar
Embryonaludviklingen til et vist Punkt, men standser ved
Kuldens Indtræden og tager derpaa først
fornyet Fart hen paa Foraaret.

I den Del af I.'s Levetid, der ligger mellem
Ægget og Imagostadiet, skifter I. et for hver
enkelt Art nogenlunde konstant Antal Gange
Hud (i Alm. 4—6, hos visse Døgnfluer 24).
Undtagelsesvis kan det allerede skifte Hud i
Ægget og som fuldt udviklet I., hvilket sidste
saaledes er Tilfældet med Døgnfluerne (s. d.).

Ved nogle af Hudskifterne undergaar I. ikke
særlige Modifikationer, kun synes det
umiddelbart efter samme at vokse ret betydelig; ved
andre forandrer I. derimod i høj Grad
Udseende. Man kan imidlertid som Hovedregel
altid sige, at I., naar det forlader Ægget, kun
i meget ringe Grad ligner Moderdyret; med
Undtagelse af Lusene og enkelte andre
lavtstaaende I. gennemløber alle de øvrige en mere
ell. mindre kompliceret <sp>Metamorfose</sp> (Fig.
15 og 16), der optræder under to Former: den
ufuldstændige og den fuldstændige. Hos I. med
ufuldstændig Forvandling (ametabole I.)
(Retvingede og Tæger) er der betydelig
Overensstemmelse mellem Larven og det udviklede I.;
de væsentligste Forskelligheder er, at Vingerne
mangler, Munddele og Antenner er noget forsk.;
i den indre Bygning er med Undtagelse af,
at Kønsorganerne endnu ikke er udviklede,
Ligheden meget stor. Gennem et Antal Hudskifter
(4—6) naar Larven gradvis det kønsmodne I.'s
Stadium; Vingerne udvikles mere og mere, og
for hvert Hudskifte kommer Larven til at
ligne det udviklede I. mere. Kun hos de I., hvor
Larverne lever under ganske andre Forhold
end de fuldtudviklede Dyr (Døgnfluer og
Guldsmede, hvis Larver lever i Vandet), er
Forskellen mellem Larve og kønsmodent Dyr
noget større. Hos I. med fuldstændig
Forvandling (metabole I.) (Biller, Netvingede,
Sommerfugle, Fluer) ligner Larven kun i ganske
enkelte Tilfælde Imago og er som oftest vidt
forsk. fra denne; Overgangen fra Larve til
Imago finder tilsyneladende ikke Sted lidt
efter lidt, men mellem disse fo Stadier er
indskudt det saakaldte Puppestadium, i hvilket
Dyret hviler og ingen Næring tager til sig.
I dette Stadium undergaar Dyrets Organisation
ofte overordentlig indgribende Forandringer.
Den store Forskel (Fig. 17 og 18) mellem
Larve og Imago hos I. med fuldstændig
Forvandling ytrer sig særlig i flg. Forhold: Larverne
har altid bidende Munddele, selv om de som
funkomne I. har sugende, Vingerne mangler,
Punktøjne er sjældne, og de store sammensatte
Øjne hos Imago er hos Larverne erstattede
af to Grupper Punktøjne, Antenner og Ben er
som oftest korte, og Bagkroppen har en
uforholdsmæssig Størrelse. Nervesystemets enkelte
Ganglier er i Alm. adskilte fra hverandre og
sjælden sammensmeltede i saa høj Grad, som
ofte er Tilfældet med Imago,
Fordøjelseskanalen er meget stor og rummelig, beregnet paa
at optage en betydelig Mængde Føde. Hos
blodsugende Insektlarver (Myreløver, <i>Chrysopa</i>
o. a.) er Tarmen lukket. Fedtlegemet er meget
stærkt udviklet. Bl. Organer, der særlig
udmærker Larvelegemet, maa Spindekirtlerne
nævnes, der her ofte naar en meget betydelig
Størrelse (særlig hos talrige Sommerfugle, f.
Eks. Silkeormen o. a.). I et enkelt Tilfælde,
Myreløvelarven, afsondres de Traade, hvoraf
Larven danner sin Kokon, i de malfigiske Rør.
Larverne hos I. med fuldstændig Forvandling
har et yderst forskelligartet Udseende; dette
er i nær Overensstemmelse med det ganske
forskelligartede Liv, som Larverne henh. som
Vanddyr, Rovdyr, Planteædere, Snyltere o. s.
v. fører; dog kommer der ofte til at hvile et
vist Fællespræg over saadanne Larver, der
lever under samme Livsforhold og ernærer sig
paa samme Vis, noget, som kun disse fælles
Livsforhold har medført, men som ikke er
begrundet paa Slægtskabsforhold (f. Eks.
Sommerfugle og Bladhvepselarver, Snyltefluer og
Snyltehvepselarver, Billelarver og visse
Neuropterlarver o. s. v.). Bl. de talrige
Larveformer kan vi her kun henlede Opmærksomheden
paa de bedst kendte: Sommerfuglelarverne, de
maddikeagtige Larver, som vi kender fra
henraadnende Kød og Plantedele, og enkelte
Billelarver, som Oldenborrelarven o. a., og
henviser i øvrigt til Specialartiklerne. Lige saa
forskelligartet som Larvernes Udseende er, er
naturligvis ogsaa deres Liv. Idet Larvens
eneste Opgave hovedsagelig er deri at tage
Næring til sig, frembyder dennes Liv vel ikke saa
megen Interesse som det udviklede L's, hvor
Forplantningsforhold og Yngelpleje frembyder
saa talrige andre interessante Fænomener. En
vis Interesse knytter sig dog til de forsk. Slags
Larveboliger (i Jordhuler f. Eks. talrige
Billelarver, Larvekamrene hos Barkbiller o. a.
Træborere, de sirlige Bladruller dannede af
Sommerfuglelarver og visse Billelarver o. s. v.).
Enkelte Larver lever selskabelig i store Spind
(visse Sommerfugle paa Hæg, Pil etc. samt
Bladhvepser, Lyda paa Fyr).

Naar Larven har naaet sin endelige
Størrelse, forandres den ydre Form, og den gaar
derpaa over i Puppestadiet. Dette ligner
Imago langt mere end Larven; Vingerne er til
Stede som store tykke Hudfolder, og det
fuldkomne I.'s Ben, Antenner og øvrige ydre
Skikkelse er fuldt udpræget. Indvendig ligner
Puppen imidlertid endnu Larven, og først lidt
efter lidt, ofte i Løbet af fl. Maaneder, men
hyppig i Løbet af utrolig kort Tid, omdannes
under en fortsat Nedbrydnings- (<sp>Histolyse</sp>)
og Nydannelsesproces (<sp>Histogenesis</sp>)
Larvens indre Organer til Imagos;
Fordøjelseskanalens Omfang indskrænkes og omdannes i
meget væsentlig Grad, Kønsorganerne udvikles
og modnes, Fedtlegemet indskrænkes, og de
allerfleste af de øvrige Organer modificeres i
