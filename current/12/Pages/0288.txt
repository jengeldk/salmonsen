Tilløb til Grammatik, Astronomi o. s. v. for
Vedaritualets Skyld (de saakaldte Vedanga'er).
Man har dog ogsaa bevaret Sagnhistorien, i
hvilken navnlig 2 Kongeslægter af
guddommelig Oprindelse rager frem: »Maaneslægten« i
Hastinapura (forherliget i Mahabharata) og
»Solslægten« i Ayodhya (forherliget i
Ramayana). De hist. Fyrsteslægter nedleder deres
Herkomst fra de sagnhistoriske. Allerede i
Sagntiden tales der om Kejsere, som
underlagde sig hele I. og herskede over de lokale
Konger som deres Vasaller. Det brahmanistiske
kosmologiske System (se <sp>Brahmanisme</sp>)
med Læren om Sjælevandringen og den dertil
knyttede religiøse Pessimisme var uddannet,
og Interessen for »Befrielsen« havde ikke alene
affødt Spekulationer, der skulde vise en bedre
Vej dertil end »Gerninger« ɔ: Ofre, og derfor
stillede sig selv over Veda'erne, men ogsaa ny
praktiske Fremgangsmaader, af hvilke de
vigtigste for Udviklingen var Selvplageri og
Munkeliv, og der stiftedes Munkeordener, af hvilke
<sp>Jaina</sp>'erne og <sp>Buddhisterne</sp> med
Tiden fik en overordentlig Udbredelse og
Indflydelse og bestaar endnu. At Buddhismen
skulde være en Reaktion mod Kastevæsenet, er en
Misforstaaelse. — II. <sp>Fra Buddha til
Muhammedanernes Indtrængen</sp> (6. Aarh.
f. Kr.—8. Aarh. e. Kr.). Verdenshandelen
synes allerede at have naaet I. i Fønikernes
Blomstringstid og har altid gjort det siden.
Achæmeniderne beherskede Landet indtil
Indus, og Grækerne (Hekataios, Herodot,
Ktesias) havde nogle Kundskaber om den vestlige
Del deraf. 327—26 f. Kr. erobrede
<sp>Alexander den Store</sp> Pandshab og Sind. Disse
Erobringer afstod Seleukos (312—280) c. 312
f. Kr. til Kong <sp>Candragupta</sp> (316—292 ell.
315—291) i Pataliputra og gav ham sin Datter
til Ægte, og <sp>Megasthenes</sp>, hans Gesandt
ved Candragupta's Hof, har givet maaske de
bedste Beretninger om I., vi har indtil 1700
e. Kr. Det var delt i 118 Kongeriger, som til
Dels var Vasalstater under Overkonger, navnlig
Candragupta. Han fremhæver den
karakteristiske ind. Selvstyrelse af Landsbyerne og
roser Befolkningen og Styrelsen meget.
Candragupta var Stifter af <sp>Maurya-Dynastiet</sp>
(316—178 f. Kr.). Hans Sønnesøn <sp>Açoka</sp> (c.
263—226) gjorde Buddhismen til en Slags
Statsreligion og begyndte den buddhistiske
Missionsvirksomhed, som senere skaffede denne
Religion en saa uhyre Udbredelse; han
aabnede ogsaa Ceylon for Buddhismen og den ind.
Indflydelse. I hans Indskrifter har vi de
første Vidnesbyrd om Sanskritsprogets Forandring
i Retning af <sp>Prakrit</sp>. Det nordvestlige I.
var i det mindste af og til afhængigt af de
gr.-baktriske Konger (c. 255—140 f. Kr.),
hvilket synes at have øvet en forbigaaende
Indflydelse paa den ind. Kunst. Den kendteste af
dem er <sp>Menandros</sp> (hos Buddhisterne
<sp>Milinda</sp>, Konge i Sagala ɔ: Çakala ell.
Euthydemia), c. 150. Imidlertid havde <sp>Çaka</sp>'erne
ell. <sp>Indoskytherne</sp> gjort Indfald NV. fra
og stiftede et Rige i det nordvestlige I. (c. 120
f. Kr.—400 e. Kr.). En Stamme af disse,
<sp>Kushanerne</sp>, kom til at spille en betydelig
Rolle i Nordindien i mindst 150 Aar, idet
deres Dynasti under <sp>Kadphises</sp> I og hans
Efterfølgere (fra c. 45 e. Kr.) udvidede Herre
dømmet saavel i I. mod S. og Ø. som ud over
I.'s Grænser mod NV., hvor Grækere og
Parther stærkt blev trængte tilbage. Baade under
Kadphises I og II synes Riget at have været
i livlig Forbindelse med Romerne, og sin
største Magtstilling naaede det under den kendte
Kong <sp>Kanishka</sp> (paa gr. Kanerkes, fra c.
120 e. Kr.), hvis Hovedstad skal have været
Purushapura (Peshawer); ellers angives
Indoskythernes Hovedstad at have været
Minnagara ved Indus' nedre Løb. Han lod det
<sp>sidste buddhistiske Koncil</sp> (i Kashmir)
afholde og var en ivrig Tilhænger af
Buddhismen. Kanishka er maaske Grunderen af
Çaka-Æraen, som gaar ud fra 78 e. Kr., og som
Sagnet tilskriver Kong Salivahana's (i
Pratishthana) Sejr over Indoskytherne. At disses Rige
efter Kanishka's Død under hans Efterfølgere
<sp>Huvishka</sp> og <sp>Vasudeva</sp> var blevet
stærkt indskrænket, synes at fremgaa af
Efterretningerne hos Ptolemaios (Beg. af 2. Aarh.
f. Kr.). <sp>Jat</sp>-Stammen, som udgør
Hovedmassen af Befolkningen i Pandshab og Sind m. m.,
antager nogle for at nedstamme fra
Indoskytherne. Paa denne Tid begynder <sp>Sanskrit</sp>
at vise sig i Indskrifterne i St f. Açoka's
Palilignende Sprogform, først i N., hvor den
første rene Sanskrit-Indskrift er fra Kanishka's
Tid, medens i V. en Blanding af
<sp>Sanskrit</sp> og <sp>Prakrit</sp> hersker i de første to
Aarh. e. Kr., da den fortrænges af rent
Sanskrit; formodentlig hører den saakaldte
<sp>Gatha</sp>-Dialekt i visse buddhistiske Bøger (en
Blanding af Sanskrit, Prakrit og endnu
videregaaende Sprogformer) ogsaa til denne Tid. I
1. Aarh. e. Kr. skal <sp>Tripitaka</sp> (s. d.) være
blevet nedskrevet paa Ceylon; i 2. Aarh.
levede den berømte buddhistiske Filosof
<sp>Nagarjuna</sp>, Stifteren af Mahayana-Skolen (se
<sp>Buddhisme</sp>, S. 206). <sp>Mahabharata</sp>'s
Afslutning tilhører vel ogsaa de første Aarh.
e. Kr. Af Dynastier, som har haft den
politiske Overvægt i den flg. Tid, mærkes (jfr
ogsaa <sp>Hala</sp>): <sp>Sah-Kongerne</sp> i det
nordvestlige Bombay (60—235 e. Kr.); <sp>Gupta</sp>'erne
i Audh og Nordindien (319—470);
<sp>Valabhi</sp>-Dynastiet i Katch, Malava og de nordvestlige
Distrikter af Bombay (480—722). Dette er den
klassiske Sanskrit- og Prakrit-Digtnings
Blomstringstid, og i Beg. af 5. Aarh. levede
<sp>Buddhagosha</sp>. Omtr. paa denne Tid træffer vi
ogsaa de første Kristne i Indien, de senere
saakaldte Thomas-Kristne paa Malabar-Kysten
og Ceylon, forbundne med den syriske Kirke
(Kosmas Indikopleustes, c. 547 e. Kr.); ogsaa
den sydindiske Jødekoloni gaar tilbage til de
første Aarh. e. Kr. Huna'erne (de hvide
Hunner) gjorde paa Gupta'ernes Tid Indfald i
Landet, hvormed de fortsatte til ind i 6. Aarh., da
de var en mægtig Nation i Nordindien.
Religiøse Mindesmærker fra denne Tid er
Huletempler og Huleklostre (især 3. Aarh. f. Kr.
—7. Aarh. e. Kr.) samt Klippetempler (6.-8.
Aarh. e. Kr.). Kilderne til I.'s politiske
Historie, der hidtil har været spredte og
