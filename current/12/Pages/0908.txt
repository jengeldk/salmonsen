Kystfart samt Udførsel af Sukker, Kaffe,
Bomuld og Indigo.
<i>M. V.</i>
</chapter>

<chapter name="Jerez de la Frontera">
<b>Jerez de la Frontera</b> ['kær<sub>æ</sub>þ-ð<sub>æ</sub>-la-från
'tæra], By i Sydspanien, Landskab Andalusien,
Provinsen Cadiz, ligger 49 km Nordøst for
Cadiz paa en bakket, med Vinhaver oversaaet
Slette. (1917) 62600 Indb. Den er endnu delvis
omgiven af gl. Bymure, men har paa de ældste
Kvarterer nær brede, regelmæssige Gader og
smukke Torve med paladslignende Bygninger
og skyggefulde Promenader. Bl. dens mere
fremtrædende Bygninger kan fremhæves den
smukke, i Renaissancestil byggede
Kollegiatkirke, den gl. Borg (Alcazar) med høje Taarne
og en Cirkus for Tyrefægtning. Bedst bekendt
er Byen for sin Handel med Vin (Jeréz ell.
Zeres); Hovedmængden gaar til England, hvor
den benævnes Sherry, men i de senere Aar
gaar ogsaa meget til Frankrig, hvor den dels
benyttes til Absintfabrikationen, dels forsødes
til Madeira-Vin. 4 km mod SØ. og nær ved
Guadalete-Floden ligger <sp>Cartuja</sp>, et stort
og berømt Karteuserkloster med en prægtig
Kirke. J. hed hos Romerne <sp>Asta Regia</sp> og
hos Araberne <sp>Scherisch</sp>; efter den
benævnes det store 3 Dages Slag 711, hvor Araberne
under Tarik knuste Vestgoternes Magt.
<i>C. A.</i>
</chapter>

<chapter name="Jerez de los Caballeros">
<b>Jerez de los Caballeros</b> ['kær<sub>æ</sub>þ-ð<sub>æ</sub>-l<sub>å</sub>s-ka
wa'l<sub>j</sub>ær<sub>å</sub>s], By i det sydvestlige Spanien, Prov.
Badajoz, ligger 79 km SSØ. f. Badajoz i Sierra
Morena (1917) 10400 Indb. Den har gl.
Bymure fra Maurernes Tid, og dens <i>huerta</i> er
berømt for sine Citroner og Appelsiner. Paa
Bjergskraaningerne omkr. Byen findes store
Lunde af Oliventræer og Korkege. J. har opr.
tilhørt Tempelherrerne, deraf Tilnavnet.
<i>C. A.</i>
</chapter>

<chapter name="Jerez Vin">
<b>Jerez Vin</b> ['kær<sub>æ</sub>þ-], se <sp>spansk Vin</sp>.
</chapter>

<chapter name="Jergeni-Højderne">
<b>Jergeni-Højderne</b> [jær'g<sub>j</sub>en<sub>ji</sub>-], se
<sp>Ergeni-Højderne</sp>.
</chapter>

<chapter name="Jerichau, Anna Marie Elisabeth">
<b>Jerichau</b> ['jeriko^u], <sp>Anna Marie
Elisabeth</sp>, f. <sp>Baumann</sp>, dansk Malerinde, f.
ved Varszava 27. Novbr 1819, d. ved Kbhvn 11.
Juni 1881, var Datter af en velhavende,
tyskfødt
Spillekortfabrikant. 10
Aar gl sendtes
hun til
Danzig for at
opdrages og søge
Udvikling for
de stærke og
mangeartede
Evner, hun
allerede havde
lagt for Dagen;
2 Aar senere
vendte hun
tilbage til
Hjemmet og gjorde
der under en
udmærket
Lærers Vejledning betydelige Fremskridt, særlig i de levende Sprog.
Tegnet havde hun alt fra sin tidligere
Barndom, og inden hun endnu var fuldvoksen,
rejste hun til Berlin for at søge Uddannelse i
Malerkunsten under Hübner. Da denne

<img>A. M. E. Jerichau.</img>

imidlertid om hendes fremlagte Prøvearbejder
udtalte den Overbevisning, at de var ganske
talentløse, drog hun til Düsseldorf, henvendte sig
til Maleren Karl Sohn den Æ. og vakte i den
Grad hans Interesse, at han ikke blot paatog
sig at undervise hende, men endogsaa tilbød
hende Ophold i sit Hjem. Under Sohn
arbejdede hun nu 3 Aar, men modtog
samtidig mangt et nyttigt Vink af Lessing og
Hildebrand og malede en Tid i Schadow's Atelier.
I Düsseldorf gjorde hun gode Fremskridt og
førte et lykkeligt Liv, der kun formørkedes ved
Tabet af hendes Elskede, en ung, rigt begavet
Historiemaler.

Det første i Düsseldorf udførte Maleri, »En
Brud, der gaar til Kirke«, gjorde Opsigt som
et fint og korrekt Arbejde; megen Anerkendelse
vandt ogsaa en Del Genrestykker, til hvilke
hun havde benyttet Studier, udførte under et
Ophold i Barndomshjemmet, særlig det store
»En polsk Bondefamilie, som er vendt tilbage
til den afbrændte Hyttes Tomt«. Dette
Arbejde blev solgt til en eng. Rigmand, et andet til
Kunstforeningen i Berlin, og Kunstnerinden fik
saaledes Midler til at tilfredsstille sit længe
nærede Ønske am en Studierejse til Rom.
Dertil naaede hun Sommeren 1845 og malede saa
dels i selve Pavestaden, dels og fornemmelig
i Albanerbjergenes Smaabyer en Mængde
Studier, paa Grundlag af hvilke hun i den flg.
Tid malede store ital. Folkelivsbilleder, som
»Vandbærersker ved Fontænen i Ariccia«.
Samtidig blev hun et velset og virksomt Medlem af
Kunstnerkredsene og gjorde i disse
Bekendtskab med den danske Billedhugger, nedenn.
J. A. J., hvem hun ægtede 19. Febr 1846, og
med hvem, hun kort derpaa drog til Danmark,
hvorfra han havde modtaget en Række større
Bestillinger. I Assens, hvor Ægteparret
tilbragte Sommeren 1846, udførte J. et af sine
Hovedværker, det legemsstore Portræt af J. A. J.,
der nu tilhører Kunstmus. Paa Charlottenborg
udstillede hun første Gang 1849, men mødte
kun ringe Anerkendelse hos det danske
Publikum og den danske Kritik; den vandt hun
først, da hun 1851 foruden Genrebilledet
»Husandagt«, der erhvervedes af Kunstforeningen,
mødte frem med sin allegoriske Figur
»Danmark« (Glyptoteket), en Kvindeskikkelse, der,
væbnet med Sværd og løftende Dannebrog paa
sin Skulder, vandrer frem mellem Agerens
nejende Aks. Kompositionen er i øvrigt bygget
over et Rids af hendes Mand. I de flg. Aar
fremstod i J.'s Atelier en næsten uoverskuelig
Række af Kunstværker, mest Genrestykker og
Portrætter; snart var det Studier fra Syden,
der kom frem paa ny, snart Erindringer fra
Fødestavnen, der opfriskedes, snart atter
Behandlinger af Emner fra det ny Fædrelands
Folkeliv. Altid producerede hun, selv i de
mange Aar, hun tilbragte uden for Danmark,
tilskyndet dels af sin zigeuneragtige Lyst til
Omflakken, dels af den stadig Voksende Drift til
at skaffe sin Kunst Indgang i de videst mulige
Kredse. Hun drog til England og blev der
modtaget med de største Æresbevisninger, som kan
blive en udmærket Kunstnerinde til Del, til
Frankrig, hvor hendes Billeder solgtes saavel

