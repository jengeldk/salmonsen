til Private som til Statens Samlinger, til
Italien, til Rusland, til Grækenland, i de sidste
Aar endog gentagne Gange til Orienten, altid i
rastløs Virksomhed, studerende og skitserende,
portrætterende og handlende. 1861 blev hun
Medlem af Kunstakademiet; den kgl.
Malerisamling købte kun et eneste Billede af hende,
»En saaret dansk Kriger« (1868); Høyen
nærede den mindst mulige Sympati for den
polsk-tysk-danske Kunstnerinde, som dog trods sin
fremmede Byrd og Opdragelse og sine
vidtløftige Rejser altid nærede en inderlig
Kærlighed til det Land, hvor hendes Husbond havde
hjemme, og hvor hun havde født sine Børn.
Denne Kærlighed har givet sig smukke
Vidnesbyrd ikke alene i hendes Kunst — her kan
saaledes nævnes det smukt gennemførte, i sin
Følelse som i sin Naturopfattelse ægte danske
Billede af »Bønderbørn paa Marken, legende
med Faar«, — men ogsaa i den Iver, hvormed
hun dyrkede dansk Sprog; som dansk
Forfatterinde — »Ungdomserindringer«, »Harald
J.«, og det store Hovedværk, »Brogede
Rejsebilleder« — lægger hun rig Evne til at skildre
og ualmindelig stilistisk Færdighed for Dagen.
Som Hovedværker af J. kan foruden de alt
anførte nævnes en Række livfulde og
udmærket opfattede Portrætter, saaledes
Gehejmekonferensraad Treschow, Lensgreve Raben,
Prof. H. N. Clausen, J. A. J.'s Moder, Brødrene
Grimm, samt en Del Smaabørn, det store
Billede »En Stranding«, »Husandagt« og
»Italienske Fiskere«. Hendes livfulde og begavede
Personlighed vandt manges Beundring og
Sympati og i hendes Hjem mødtes adskillige af
Tidens kendte Mænd og Kvinder. (<sp>Litt</sp>.: <sp>N.
Bøgh</sp>, »E. J. B.« [Kbhvn 1886]).
<i>(S. M.). P. J.</i>
</chapter>

<chapter name="Jerichau, Harald Adolf Nikolaj">
<b>Jerichau</b> ['jeriko`u], <sp>Harald Adolf
Nikolaj</sp>, dansk Landskabsmaler, Søn af nedenn.
J. A. J., f. i Kbhvn 17. Aug, 1851, d. i Rom
6. Marts 1878. Elev af C. V. Nielsen,
Kunstakademiet, F. C. Lund og Rasmussen
Eilertsen; saa drog han til Rom, hvor han et halvt
Aars Tid nød godt af den fr. Landskabsmaler
Aug. Benouville's Vejledning, rejste og
studerede derpaa i Grækenland, Tyrkiet og
Lilleasien og var fl. Gange i Paris. Da han efter
kun halvandet Aars Ægteskab havde mistet sin
Hustru, bosatte han sig i Rom. J. debuterede
1873 paa Charlottenborg, med et »Parti af den
rom. Campagne med Ruinerne af Byen
Nymfa«, i de flg. Aar hjemsendte han fl. større og
mindre Billeder med sydlandske og
vestasiatiske Motiver; Foraaret efter hans Død
udstilledes hans Hovedværk, »Den lydiske Slette i
Omegnen af Sardes«, der af Brygger J. C.
Jacobsen blev skænket til den kgl. Malerisamling.
Han havde et utvivlsomt malerisk Talent og
Sans for Motiver. I sin Behandling havde han
dog vel meget af international Virtuositet.
<i>(S. M.). J. P.</i>
</chapter>

<chapter name="Jerichau, Holger Hvitfeldt">
<b>Jerichau</b> ['jeriko^u], <sp>Holger Hvitfeldt</sp>,
dansk Landskabsmaler, Søn af nedenn. J. A. J.,
f. i Kbhvn 29. Apr. 1861, d. 26. Decbr 1900.
Efter at være undervist i Malerkunsten først
af sin Moder, senere i forsk. udenlandske
Atelierer, debuterede han paa
Foraarsudstillingen 1884 og udstillede senere jævnlig Billeder,
af hvilke en Del behandler hjemlige Motiver,
Flertallet dog Emner fra Sydeuropa, Orienten
og Indien.
<i>(S. M.). J. P.</i>
</chapter>

<chapter name="Jerichau, Jens Adolf">
<b>Jerichau</b> ['jeriko^u], <sp>Jens Adolf</sp>, dansk
Billedhugger, f. 17. Apr. 1816 i Assens, d. 24.
Juli 1883 i Kbhvn, var Søn af en fattig Snedker.
Da han tidlig viste Lyst og Evne til at tegne,
blev han sat
i Lære hos en
Malermester i
Odense; men
skønt han der
nød en vis
Anseelse
(allerede tidlig
betroede Mesteren
ham de
»finere« Arbejder i
St f. selv at
udføre dem),
følte han sig
dog lidet
tilfreds og rejste
til Kjøbenhavn,
paa hvis
Kunstakademi han
blev optaget
1831. Hans Hensigt var at uddanne sig
til Maler, og som saadan konkurrerede han
Sommeren 1835 til den lille Guldmedaille efter
nogle Maaneder i Forvejen at have debuteret
paa Udstillingen med en malet Studie af en
Hund; da han havde haft Uheld med sig i
Konkurrencen, besluttede han sig til at gaa
over til Billedhuggerkunsten, begyndte at
arbejde i Freund's Atelier og udstillede 1837
foruden en Kopi efter Michelangelo's »Kristus«
sit første originale plastiske Værk, en Statue
»Balder«; Aaret derpaa fulgte Gruppen »Tro,
Haab og Kærlighed«, en Amor-Statue og et
Par mindre Ting, men da heller ikke disse
Arbejder lod til at skulle skaffe ham Indtægt og
Anerkendelse, følte han sig saa ilde til Mode,
at det syntes ham haabløst at blive i Hjemmet.
Kronprinsen skaffede ham Tilladelse til at
følge med Fregatten »Rota«, der skulde hente
Thorvaldsen hjem fra Italien, og gav ham en
Pengeunderstøttelse, og en ældre Veninde, Frk.
Caspara Preetzmann, skød højmodig til af det
lidet, hun ejede; saa drog han da Foraaret
1838 til Rom. Der fik han snart Arbejde i
Thorvaldsen's Atelier, men nød kun en ganske
kort Tid godt af Mesterens Vejledning, da
Thorvaldsen laa for Rejse til Hjemmet. Paa
egen Haand udførte han et Par Statuer, som
blev hjemsendte, for at han derved kunde
opnaa nogen Understøttelse af Akademiet; en
saadan blev ham dog først senere, og kun en
enkelt Gang, til Del. Men Kong Christian VIII,
der alt som Prins havde støttet ham, vedblev
at vise sig som hans Velynder, og fra ham
modtog han Bestilling paa en større Frise,
»Alexanders og Roxanes Bryllup«, der 1842
blev modeleret til Dronningens Kabinet paa
Christiansborg. Fra den nærmest flg. Tid
skriver sig et af J.'s navnkundigste Hovedværker,
Kolossalgruppen »Herkules og Hebe«, der
vakte den største Opmærksomhed, saavel i Roms

<img>J. A Jerichau.</img>

