<chapter name="Ilchester">
<b>Ilchester</b> ['i£t∫istə], Flække i det
sydvestlige England, Somersetshire, ligger 27 km SØ.
f. Bridgewater ved Floden Yeo ell. Ivel.
Tidligere var I. en betydelig Handelsby, og indtil
1832 sendte den 2 Medlemmer til Parlamentet.
Overgangen fra Landevejs- til Jernbanetrafik
gjorde det af med dens kommercielle Liv, og
den har nu næppe 600 Indb.
<i>G. Ht.</i>
</chapter>

<chapter name="Ild">
<b>Ild.</b> Hos alle ariske Folk findes der primitive
Forestillinger om I.'s beskyttende og
helbredende Kraft. Hávamál siger da ogsaa, at I. er
det bedste mod Sygdom. Disse Anskuelser viser
tilbage til en Periode, da man tilbad I. I den
videnskabelige Medicin« er I. et gl. Middel, og
Hippokrates siger i en berømt Aforisme, at
hvad Medikamenter ikke kan helbrede,
helbredes ved Jernet, hvad dette ikke kan
helbrede, helbredes ved I., men hvad denne ikke
kan helbrede, er inkurabelt. Terapeutisk
anvendes <i>ferrum candens</i> ɔ: glødende Jern endnu.
Folkemedicinsk var I. ikke direkte anvendelig,
men den indgaiar i mangen sympatetisk Kur.
Man kastede Ting, der havde været i Berøring
med den Syge, i I. og mente derved at kunne
udrydde Sygdommen, idet denne opfattedes
som noget materielt, der kunde overføres til
livløse Genstande, som I. kunde tilintetgøre.
Størst Bet. fik I. dog ved Brandofferet, der
fandt St. for at formilde Dæmonerne. Soden,
Røgen, Asken, de tilbageblevne Knoglerester
og selv Stenene fra Arnen, hvor Ofringen fandt
St., blev »anvendt som Medikamenter. Edda's
anden Gudrunssang omtaler en Glemselsdrik,
der indeholder Sod, og dette Stof fandt ogsaa
Anvendelse hos ikke-nordiske Folk, Grækerne
f. Eks. benyttede det mod Skorpionstik. Askens
medikamentelle Anvendelse findes omtalt hos
Inder og Ægyptere og gik herfra over i den
græsk-romerske Medicin, hvor den brugtes som
kosmetisk Middel. Folkemedicinen lærte ad
empirisk Vej, at den var gavnlig mod
Hudsygdomme. I alle Lande findes den Forestilling,
at Asken indeholder en Del af de virksomme
Kræfter i hele Legemet. Derfor indeholdes i
de folkemedicinske Opskrifter den Bestemmelse,
at Asken skal kastes i Havet ell. spredes for
alle Vinde, en Skik, der bruges den Dag i
Dag. — Da Sygdom opfattedes som et Udslag
af Dæmonernes Virksomhed, søgte man at
hemme denne ved at tænde Baal, navnlig ved
Sværmetiderne (f. Eks. Jævndøgn, Skt
Hans-baal, Valborgsblus). Man rensede sig for
Sygdom og beskyttede sig mod den ved at springe
over Ilden, og man kastede sorte (ɔ: til
Underverdenen viede) Dyr ind i den som Offer til
Dæmonerne. Længe efter at Dæmontroen var
afløst af andre religiøse Forestillinger, tændte
man Baal paa Gaderne og paa Højene for at
»rense« Luften, naar der var Epidemi. Ved
saadanne Lejligheder var det ogsaa, at man
»drog« ell. »savede« Ild (se <sp>Nødild</sp>), idet
man under bestemte Ceremonier frembragte Ild
ved Gnidning og tændte Baal med den. Gennem
dette blev saa Kreaturerne drevne for at
undgaa Kvægpest o. l. Skikken har været udbredt
over hele Europa.
<i>J. S. J.</i>
</chapter>

<chapter name="Ildaander">
<b>Ildaander,</b> se <sp>Elementæraander</sp>.
</chapter>

<chapter name="Ildbuk">
<b>Ildbuk</b> kaldes de Jernstativer, som bruges
paa aabne Arner og i
Kaminer, og som tjener til at
holde Brændeveddet oppe fra
Ildstedets Gulv, saa at
Lufttrækket under det kan
fremme Forbrændingen. Paa
aabne Arner har I. gerne 4 Ben,
i Kaminer bruges derimod
sædvanlig et Par trebenede
I., hvis forreste Ben løber
sammen til en
Opstander.
Dette Forparti
smykkes gerne
med
kunstfærdigt Arbejde,
enten af Jern
ell. af
kostbarere Metaller.
Især i 17.—18.
Aarhundrede udformedes I. til hele
Pragtstykker.
<i>C. A. J.</i>

<img></img>
</chapter>

<chapter name="Ilddisciplin">
<b>Ilddisciplin,</b> den særegne Mandstugt, som
skal herske bl. Mandskabet under den samlede
Skydning i Felten, for at Befalingsmændene
skal kunne bevare Herredømmet over Ilden,
saaledes at denne kan aabnes i rette Øjeblik,
kan forstærkes ell. formindskes efter Kampens
Behov og rettes mod de Punkter, hvor Fjenden
giver sig Blottelser ell. optræder truende, kan
standses hurtig, naar ny Ordrer skal gives,
og reguleres saaledes under Kampen, at den
forhaandenværende Ammunitionsbeholdning kan
strække til.
<i>(E. P.). C. Q.</i>
</chapter>

<chapter name="Ildefonso">
<b>Ildefonso</b> [ildæ'fåns<sub>å</sub>] (<sp>Hildefonsus</sp>)
<sp>den Hellige</sp>, Ærkebisp af Toledo, d. 667.
I. var af fornem Slægt, blev som ung
undervist af Isidor af Sevilla, gik i Klostret Agli,
hvis Abbed han blev. 657 nødte Kong
Reccesvind ham til at blive Ærkebisp i Toledo, i hvis
Nærhed han havde stiftet et Nonnekloster.
Paa Synode og i Skr arbejdede han for den
sp. Kirkes Vel; Maria-Dyrkelsen havde i ham
en varm Tilhænger, og Murillo har foreviget
ham og den i sit berømte Maleri i Prado
Museet.
<sub><i>L. M.</i></sub>
</chapter>

<chapter name="Ildefonso-Alterbilledet">
<b>Ildefonso-Alterbilledet</b> [ildæ'fåns<sub>å</sub>-], det
gængse Navn for det berømte store
Votivbillede (med 13 Figurer i Legemsstørrelse),
malet af Rubens paa Ærkehertug Albert's
Bestilling for den hellige Ildefonso's Broderskabs
Kirke i Bryssel. Billedets Midtparti fremstiller
Madonna, som overrækker San Ildefonso en
Messehagel, Fløjene Ærkehertug Albert og
Infantinde Isabella med deres Værnehelgener.
Det kom 1777 paa Maria Theresia's
Foranstaltning til Wien (nu i Hofmuseet).
<i>A. Hk.</i>
</chapter>

<chapter name="Ildefonso-Gruppen">
<b>Ildefonso-Gruppen</b> [ildæ'fåns<sub>å</sub>-], stærkt
restaureret antik Figurgruppe af Marmor, der
efter at have været opbevaret i Villa Ludovisi
og tilhørt Dronning Kristine af Sverige en
Tid lang var opstillet i Slottet Ildefonso,
hvorfra den kom til Museet i Madrid. Den
forestiller to Ynglingefigurer, af hvilke den enes
Ansigt har Portrætlighed med Antinoos, medens
den anden ved en sænket Fakkel er betegnet
som en Dødsguddom; til højre for den

