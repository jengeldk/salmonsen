»Eroticon«, »Idyllen«, »Hochzeitsmusik« o. s. v.).
(Biografi af <sp>Niggli</sp> i Samlingen »Berühmte
Musiker«).
<i>W. B.</i>
</chapter>

<chapter name="Jensen, Adolf Severin">
<b>Jensen,</b> <sp>Adolf Severin</sp>, dansk Zoolog,
f. 23. Maj 1866 i Slangerup, blev Student 1884,
<i>cand. mag.</i> og Assistent ved zool. Mus. 1892 og
var desuden en Række Aar Lærer ved forsk.
kbhvn'ske Skoler og Kursus; 1915 udnævntes
han til Inspektor ved zool. Mus. og 1917 til
Prof. i Zoologi ved Univ. Han er Forf. af en
Række læseværdige Afh., der behandler Emner
fra saavel de hvirvelløses som fra
Hvirveldyrenes Omraade; navnlig er det dog den nordiske
og maaske specielt den arktiske Dyreverden,
der interesserer ham. Til at drive disse
Studier har han haft særlig god Lejlighed, idet
han 1906 foretog en kvartærgeologisk Rejse til
Grønland og 1908 og 1909 fik overdraget af
Staten at foretage praktisk-videnskabelige
Fiskeriundersøgelser ved Grønland. Af hans
Arbejder kan her nævnes det store Værk over de
nordeuropæiske og grønlandske Lycoder (»Den
danske Ingolf-Ekspedition«, II, 4, Kbhvn 1904),
i hvilket han med stort Skarpsind har adskilt de
forsk. Arter inden for denne særdeles
vanskelige Gruppe af Torskefisk; fremdeles de
kritiske Smaaarbejder over nordiske Mollusker
(<i>Cyprina, Mya, Tellina</i>), der 1912 efterfulgtes
af et stort Arbejde over en Del af Muslingerne
fra Ingolf-Ekspeditionen (»Den danske
Ingolf-Ekspedition«, II, 5); dernæst et Par Arbejder
over Mider, af hvilke især et enkelt, »En
Mideplage i vore Boliger« (»Arch. f. Pharm. og
Chem.«, Kbhvn 1908), som omhandler
Husmiden, kan paaregne Interesse i videre Kredse;
endelig 1919 (»Vid. Medd. fra naturh. Foren.«)
en større Undersøgelse over »Muse- og
egerngnavede Kogler«, der indeholder værdifulde
Oplysninger om disse for Skovbruget saa
skadelige Dyrs Biologi.
<i>R. H. S.</i>
</chapter>

<chapter name="Jensen, Albert Christian">
<b>Jensen,</b> <sp>Albert Christian</sp>, dansk
Arkitekt, f. 25. Decbr 1847 i Frederikssund, d.
26. Juni 1913, kom efter sin Konfirmation til
Kbhvn, hvor han gennemgik Kunstakademiet
og vandt dets forsk. Medailler, den store
Guldmedaille 1876 for »En Kuppelkirke som
Sejrsmonument«, og samtidig arbejdede for J. H.
Nebelong og F. Meldahl, som hvis
talentfuldeste Elev og Medarbejder han kom til at
tilhøre den mere kosmopolitiske Retning i
moderne dansk Bygningskunst. Paa Akademiets
store Stipendium rejste han 2 1/2 Aar i
Udlandet, og efter sin Hjemkomst 1878 sluttede han
sig til Meldahl, sammen med hvem han har
opført Herregaardene Trolleholm og
Trollenäs i Skaane (1886—93) samt ledet Opførelsen
af Frederikskirken i Kbhvn (fuldendt 1894). Bl.
hans selvstændige Arbejder maa nævnes (alle
i Kbhvn) Udstillingsbygningen ved
Charlottenborg (1881—83), de Brock'ske Handelsskolers
Bygning (1891), Frilagerbygningen (1891—94) og
Magasin du Nord (1893—94 sammen med H.
Glæsel), G. A. Hagemann's Kollegium 1907—08
foruden en Del Privatbygninger o. fl.
dekorative Monumenter. Fra 1879—99 var han
Assistent ved Kunstakademiets Bygningsskole, fra
1893 til sin Død Medlem af Akademiet, fra
1890—1911 Medlem af Akademiraadet. J. var
kgl. Bygningsinspektør 1902-12.
<i>(E. S.). C. B-r.</i>
</chapter>

<chapter name="Jensen, Alfred">
<b>Jensen,</b> <sp>Alfred</sp>, sv. Slavist og Forf.
(1859—1921, studerede i Upsala og kastede sig
derefter en Tid over journalistisk Virksomhed.
1888—90 tilbragte han dels i Tyskland, dels i
Serbien og Bulgarien, og ogsaa i Løbet af
90'erne gjorde han forsk. længere Ophold i
slaviske Lande. 1901 bosatte han sig i Sthlm som
Medlem af Svenska Akademins Nobelinstitut.
Ved Upsala Universitets Jubilæum 1907 blev
han udnævnt til Æresdoktor. J., der gennem
sine Studier og Rejser havde opnaaet et grundigt
Kendskab til slaviske Sprog og til de slaviske
Folks Litteraturer og kulturelle Forhold, har
skrevet mange Tidsskriftartikler, særlig af
litteraturhistorisk Indhold, og har gennem
udmærkede Oversættelser gjort ikke faa af de slaviske
Litteraturers Hovedværker tilgængelige for sine
Landsmænd, saaledes Værker af Puschkin,
Gogol, Turgenev, Mickiewicz o. fl. En Del af
hans Oversættelser findes samlede i: »Ur
Böhmens moderna diktning« (1894), »Ur slavernas
diktvärld« (1896) og »Polska skalder« (Bd 1—4,
1899—1906). Emner af slavisk Litteratur- og
Kulturhistorie har han behandlet i: »Ryska
skaldeporträtt« (1898), »Gundulič und sein
Osman« (1900), »Jaroslav Vrchlický« (1904),
»Tsardömet vid skiljovägen« (1905), »Rysk
kulturhistoria«, I—III (1908), »Slaverna och
världskriget 1915—16« (1916), »Från barbari till
revolution. Ryska kulturbilder« (1918). Endelig
har J. udgivet enkelte Samlinger af egne Digte.
<i>H. C-e.</i>
</chapter>

<chapter name="Jensen, Carl Oluf">
<b>Jensen,</b> <sp>Carl Oluf</sp>, dansk Veterinær og
Bakteriolog, f. 18. Marts 1864 i Kbhvn, tog
Dyrlægeeksamen 1882 og begyndte at praktisere i
Jylland, men maatte af Helbredshensyn høre
op og
flyttede til Kbhvn.,
hvor han
studerede Bakteriologi hos C.
J. Salomonsen.
Disse Studier
fortsatte han
i Udlandet, og
derefter blev
han 1887
knyttet til den
nyoprettede
bakteriologiske
Afdeling ved det
landøkonomiske
Forsøgslaboratorium.
Aaret efter
ansattes han som
Assistent ved Veterinærskolens stationære
Klinik. Fra dette Aar stammer de første af de
mange epokegørende Opdagelser, som J. har
gjort. Sammen med G. Sand paaviste han den
Streptokok, der fremkalder Sygdommen
Kværke (»Undersøgelser over Aarsagen til Kværke«,
1888), og under et Ophold Oktbr—Decbr 1888
paa Herregaarden Duelund paaviste han, at
visse Smørfejl skyldtes bakteriel Tilblanding
under Mælkens Transport. Dette foranledigede, at
Pasteurisering indførtes i den danske

<img>C. O. Jensen.</img>

