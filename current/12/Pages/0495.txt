meget mager Bund (se i øvrigt ndf.). <i>I. pes
capræ</i> L. (Vestindien og Centralamerika) er
en Strandplante, hvis lange, krybende
Stængler gør den anvendelig til Dæmpning af
Sandflugt. Fl. Arter I. dyrkes som Prydplanter (se
ndf.).
<i>A. M.</i>

I.-Arter dyrkes alm. i Haverne som
Slyngplanter i varme Lande, men i Danmark kun
sjælden tillige som Køkkenurt. Varmhusplanter
er: <i>I. rubra-coerulea</i> Hook. (Mejiko) med
smuk, stor, lyseblaa Blomst, der i
Knoptilstand er rødlig; Blomstringstid Novbr—Decbr.
<i>I. Leari</i> Paxt. (Ceylon), meget blomsterrig,
med skinnende lyseblaa Blomster;
Blomstringstid Juli—Oktbr. De fordrer rigelig Luft og
stort Potterum; bedst er det at udplante dem
i Varmhuset i en ikke for led, men let Jord.
De formeres ved Stiklinger og Frø. I
Modsætning til de nævnte I., der er fleraarige, er de
til Friland egnede I. enaarige. Af <i>I. purpurea</i>
Roth. dyrkes der i Haverne 12—15
Farvevarieteter med hvide, rosa, inkarnatrøde, røde,
mørkeblaa, mørkviolette, mørkblodrøde og
hvidstribede Blomster. Blomstringstiden varer
fra Juli til Septbr, og Blomsterne er kun aabne
om Morgenen til c. Kl. 10, i Graavejr nogle
Timer længere. Frøet saas om Foraaret paa
Blivestedet, i Reglen saas et Par Frø hvert
Sted. De vokser ualmindelig hurtig og er
anvendelige til Beklædning af Espalier,
Lysthuse, Balkoner o. l. <i>I. Batatas</i> dyrkes som
Køkkenurt. Den formeres ved Rodstikninger
paa Undervarme. Knoldene lægges i Slutn. af
Maj med 50 cm mellem Rækkerne og 20 cm
mellem Knoldene. Over Rækkerne anbringes
et fritstaaende Espalier, hvortil Rankerne
bindes. Først naar Planterne er 2—3 Aar gl.,
er Knoldene brugelige; men da de ikke er
haardføre, maa hvert Efteraar Toppen
afskæres og Jorden dækkes med halmet
Gødning. Ved Optagningen maa Knoldene
kulegraves ud af Jorden, da de sidder temmelig
dybt.
<i>L. H.</i>
</chapter>

<chapter name="Ipsambul">
<b>Ipsambul,</b> se <sp>Abu-Simbel</sp>.
</chapter>

<chapter name="Ipsara">
<b>Ipsara,</b> se <sp>Psara</sp>.
</chapter>

<chapter name="ipse">
<b>ipse</b> (lat.), han selv.
</chapter>

<chapter name="ipse fecit">
<b>ipse fecit</b> (lat.), han har selv gjort det.
</chapter>

<chapter name="Ipsen, Bodil Louise Jensen">
<b>Ipsen,</b> <sp>Bodil Louise Jensen</sp>, dansk
Skuespillerinde, f. 30. Aug. 1889 i Kbhvn. Sin
første sceniske Uddannelse modtog hun af
Skuespiller Texière, med hvem hun senere blev
gift, og efter at have frekventeret Elevskolen,
debuterede hun paa det kgl. Teater 10. Oktbr
1909 som Helene i »Naar den ny Vin
blomstrer —«. Hun vakte straks Opmærksomhed
ved sin høje, ranke Skikkelse, udtryksfulde
Øjne og klare Diktion og forbavsede i senere
Roller paa Folketeatret og Dagmarteatret
(1910—14) ved sin overordentlige Naturlighed,
Situationsfølelse og Temperament. 1914 kom I.
tilbage til Nationalscenen, hvor hun som Fru
Moltke (i Ægteskab med Ingeniør Helmuth M.)
spillede et stort Repertoire af klassiske og
moderne Roller: Ofelia i »Hamlet«, Regisse i
»Svend Dyrings Hus«, Dronningen i »Yrsa«,
Lady Teazle i »Bagtalelsens Skole«, Titelrollen
i »Therese«, Helene i »Betty«, Liza i »Det
levende Lig«, Emilie i »Ungen«. Hendes
Fremstillinger er altid livfulde, undertiden noget
ensartede og løse i Udarbejdelsen; betydeligst
virker hun i udpræget moderne
Kvindeskikkelser som Friherreinden i »Baandet«. Efter sit
nu opløste Ægteskab med Fllmsinstruktør
Gregers har I. atter antaget sit Døbenavn og
tilhører fra Aug. 1919 igen Dagmarteatret, hvor
hun yderligere har befæstet sin Stilling som en
af Tidens ypperste Skuespillerinder, hvis Kunst
rummer baade nervøs Sensitivisme, Charme og
Virkelighedssans.
<i>R. N.</i>
</chapter>

<chapter name="Ipsen, Johannes">
<b>Ipsen,</b> <sp>Johannes</sp>, da. Retskyndig, f. i
København 28. Septbr 1843, d. smst. 25. Apr.
1910, Student 1862, <i>cand. jur.</i> 1868, 1871
Volontær i Justitsministeriet, 1874 Auditør, 1879
Assessor i Kriminal- og Politiretten i Kbhvn, 1889
i den gl. kgl. Lands-, Over- samt Hof- og
Stadsret, 1895 tillige Næstformand i Sø- og
Handelsretten, 1896 Justitiarius i Lands-, Over- samt
Hof- og Stadsretten. Censor ved de jur.
Eksaminer 1886—95. 1886—93 Borgerrepræsentant
i Kbhvn, Medlem af Næringslovskommissionen
og den sidste Proceskommission. 1888 Direktør
i Sparekassen for Kbhvn og Omegn. I. var en
juridisk Begavelse af Rang, klar og sikker,
som Justitiarius myndig og bestemt. Hans
Evner som Forhørsdommer blev oftere af
Regeringen tagne i Brug ved Behandlingen af
vanskelige Kriminalsager, f. Eks. Holstebrosagen
1885 mod C. Berg, P. P. Noes og Th. Nielsen.
Som jur. Forfatter debuterede han 1868 med
en arveretlig Afhandling i »Ugeskrift for
Retsvæsen«, i hvilket Tidsskrift han ogsaa
senere tog til Orde i sø- og strafferetlige
Spørgsmaal. Med Carl Scharling udgav han
»Systematisk Oversigt over Højesteretsdomme
i kriminelle Sager« 1857-1884 (I-II 1876 og
1885) og alene en tilsvarende Oversigt for
Højesteretsaarene 1885—1894 (1895). Sine
Erfaringer fra sin Auditørtid nedlagde han i den
af ham med Harald Paulsen forfattede
»Retsplejen ved Hæren og Flaaden« (1878). Til 4.
Bd af »Nordisk Retsencyklopædi« bidrog han
med en Fremstilling af »Den danske og norske
Proces« (1879).
<i>Fz. D.</i>
</chapter>

<chapter name="Ipsen, Knud Harald">
<b>Ipsen,</b> <sp>Knud Harald</sp>, dansk Forf., f. i
Kbhvn 9. Septbr 1862, d. ved et Ulykkestilfælde
smst. 29. Apr. 1891. Han blev Student 1880 og
studerede Filosofi under Prof. Höffding, blev
cand. mag. i Filosofi 1887, og var, da Døden
overraskede ham, i Færd med at afslutte sin
Doktorafhandling. Den udgaves af Höffding
under Titlen »Diderot, hans Liv og hans
Gerning«; det er et dygtigt Arbejde, skrevet i en
behagelig Stil. Selv fik I. kun udg. nogle
Overs. af et Par moderne filos. Værker.
<i>V. V.</i>
</chapter>

<chapter name="Ipsen, Ole Carl">
<b>Ipsen,</b> <sp>Ole Carl</sp>, dansk Præst, f. i Rønne
15. Aug. 1831, d. 4. Febr 1897. Han blev <i>cand.
theol.</i> 1856 og efter en Udenlandsrejse 1858 pers.
Kapellan i Gjelsted og Rørup 1859, Sognepræst
i Hjerpested i Sønderjylland 1862, hvor han
1867 blev afsat af Preusserne. S. A. blev han
Sognepræst i Nordby paa Fanø, 1874 i Hjerm,
1877 i Østersnede og 1885 i Assens. Han hørte
til Indre-Missions-Retning, og var en af denne
Retnings bedste og dygtigste Mænd, var Medlem
af Bestyrelsen for Indre-Mission i Danmark og
fra 1884 til sin Død Medlem af Bestyrelsen for

