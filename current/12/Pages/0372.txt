Brysthulen dannes af Mellemgulvet (<i>10</i>, <i>36</i>). Paa
dette hviler Hjertet (<i>7</i>), fra hvis venstre
Kammer udgaar Aorta (<i>30</i>, <i>2</i>); fra højre Kammer
(<i>7</i>) udgaar Lungepulsaaren (<i>29</i>, <i>28</i>); i højre
Forkammer (<i>6</i>) udmunder den øvre Hulaare (<i>4</i>).
Til begge Sider for Hjertet ses de ved
Brystkassens Aabning sammenfaldne Lunger (<i>3</i>, <i>8</i>
og <i>27</i>, <i>34</i>). I Bughulen ses den nedre Hulaare
(<i>11</i>), der efter at have optaget Venerne fra
Leveren (ved <i>12</i>, overskaarne) gennem en
Aabning i Mellemgulvet fører op til højre
Forkammer (<i>6</i>); gennem en lgn. Aabning passerer
Spiserøret (ved <i>37</i>, overskaaret) gennem
Mellemgulvet, ligesom den nedstigende Del af
Aorta (<i>39</i>, <i>44</i>, <i>46</i>). Den venstre Nyre (<i>40</i>)
ligger endnu delvis i sin Kapsel, dækket opadtil
af venstre Binyre (<i>38</i>), medens højre Nyre (<i>14</i>)
er gennemskaaret paa langs, saa man ser
Nyrebækkenet (<i>16</i>), hvorfra Urinen føres gennem
Urinlederen (<i>17</i>), der ved <i>23</i> udmunder i
Blæren (<i>50</i>). Ved <i>43</i> og <i>42</i> ses venstre Nyres
Urinleder. Ved <i>47</i> deler Aorta og nedre Hulvene
sig i Grene til Bækkenet og Underlemmerne.
Ved <i>39</i> og <i>45</i> af gaar Pulsaarer til Tarmene.
Bagvæggen af Bughulen dannes af forsk.
Muskler, f. Eks. Psoas (<i>20</i>). Se i øvrigt de enkelte
Organer: <sp>Lunge</sp>, <sp>Lever</sp>, <sp>Tarm</sp> o. s. v.
<i>S. B.</i>

<img>Fig. 3.</img>

<img>Fig. 4.</img>
</chapter>

<chapter name="Indvoldsorme">
<b>Indvoldsorme</b> (<i>Entozoa</i>, <i>Enthelmintha</i>).
Herved forstaas strengt taget kun saadanne
Orme, der lever i andre Dyrs indre Organer
og ernærer sig af deres Vædsker. Meget ofte
benyttes dette Navn dog som Fællesbetegnelse
for Ikter, Bændelorme og Rundorme, endskønt
mange Medlemmer af den sidste Afdeling er
fritlevende.
<i>T. K.</i>
</chapter>

<chapter name="Indy, Paul Marie Vincent d'">
<b>Indy</b> [d-æ'di], <sp>Paul Marie Vincent d'</sp>, fr.
Komponist, f. i Paris 27. Marts 1851. I. er Elev
af Konservatoriet, hvor hans fornemste Lærer
var César Franck, og hvor han i øvrigt særlig
lsgde sig efter Orgelspil; i nogle Aar var han
Paukist i Colonne's Orkester for derigennem
at opnaa Kendskab til Orkesteret. 1873
studerede I. hos Liszt i Weimar, og 1875 opførte
Pasdeloup hans »Wallenstein-Trilogi«'s anden
Afdeling (»Piccolomini«), og nu fulgte en Række
større og mindre Arbejder fra I.'s Haand,
hvilke snart skaffede ham et kendt og anset Navn,
saaledes Symfonien »Jean Hunýade«, Ouverturen
»Antonius og Kleopatra«, en Symfoni med
Klaver <i>sur un air montagnard français</i>, den
komiske <i>Opera Attendez moi sous l'orne</i> (1882),
den dramatiske Legende <i>Le chant de la cloche</i>,
hvilken 1885 vandt Staden Paris' store
Musikpris, Legenden <i>La Forêt enchantée</i> (1896), de
symfoniske Variationer »Istar« og en Symfoni
i B-dur samt endelig 1898 Operaen <i>Fervaal</i>
og 1903 <i>L'étranger</i>, foruden en Strygekvartet,
Klavertrio og anden Kammermusik, en
Orkestersuite, og adskillige Sange for Kor og
Enkeltstemme m. m. — I., der er Inspektør
ved Sangundervisningen i Paris, har (1896)
grundlagt <i>Schola cantorum</i>, der baade paa det
praktiske og teoretiske Omraade har haft
megen Bet. for Nutidens fr. Musikliv; han er
ogsaa selv optraadt som Forf. af en <i>Cours de
Composition musicale</i> (2 Bd) og af en Biografi
af C. Franck. Han indtager i det hele en
fremskudt Stilling bl. fr. Musikere. Som
