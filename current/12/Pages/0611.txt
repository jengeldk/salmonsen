<sp>Samme</sp>, »Skúli Magnússon« [Reykjavik 1911];
»Æfisaga Jóns Þorkelssonar skólameistara i
Skálholti« I-II [smst. 1910]; »Æfisaga Jóns
prófasts Steingrímssonar«, en Autobiografi
[smst. 1913-16]; <sp>Bogi Th. Melsteð</sp>, »Um
Baldvin Einarsson« [smst. 1904]; <sp>Tómas
Sæmundssön</sp>, »Brjef« [smst. 1907];
<sp>Þorvaldur Thoroddsen</sp>, »Æfisaga Pjeturs
Pjeturssonar« [smst. 1908]: <sp>Jón
Sigurðsson</sp>, »Brjef«, i »Minningarrit« [smst. 1911];
<sp>Páll Melsteð</sp>, »Brjef til Jóns Sigurðssonar
[Kbhvn 1913]; <sp>Hannes Þorsteinsson</sp>,
»Guðfræðingatal 1707-1907« [Reykjavik
1907-10]; <sp>Jóhann Kristjánsson</sp>,
»Prestaskólamenn« [smst. 1910]; <sp>Samme</sp>,
»Alþingismannatal« [smst. 1906]; <sp>Klemens
Jónsson</sp>, »Lögfræðingatal« [smst. 1910];
»Alþingismannaförin 1906« [smst. 1907]; <sp>Svenn
Poulsen</sp> og <sp>Holger Rosenberg</sp>, »Islandsfærden
1907« [Kbhvn 1907].
<i>B. Th. M.</i>
</chapter>

<chapter name="Islands Dampskibsselskab">
<b>Islands Dampskibsselskab</b>
(»Eimskipafjelag Íslands«), stiftet 17. Jan. 1914 i
Reykjavik i det Øjemed at besørge Dampskibsfart
mellem Island' o. a. Lande og Kystfart omkr.
Island. Det lod bygge to Dampskibe paa
Kjøbenhavns Flydedok, og med dem begyndte
det sin Skibsfart det flg. Aar. Under
Verdenskrigen gjorde Selskabet, som er i betydelig
Fremgang, Island stor Nytte.
<i>B. Th. M.</i>
</chapter>

<chapter name="Islands-Falken">
<b>Islands-Falken,</b> se <sp>Falke</sp>.
</chapter>

<chapter name="Islandske Annaler">
<b>Islandske Annaler,</b> <i>Islenzkir annálar</i>. Da
den egl. Sagaskrivnings Tid var udløben,
begyndte man paa Island mod Slutn. af 13. Aarh.
at optegne og aarfæste de enkelte Begivenheder
i Landets Historie uden at bekymre sig om
den indre Sammenhæng. Man bar sig først
saaledes ad, at man tog et lat. Annalværk og
indsatte i dettes Tekst de isl. Begivenheder.
Efterhaanden faldt den lat. Tekst helt bort, og
kun den isl. blev staaende. De ældste i. A. er
fra c. 1300 (<i>Annales regii</i>, det egl. Værk til
1306), men de forøgedes stadig og bearbejdedes
til langt ned i Tiden, ja lige ned til vore Dage
(jfr. <sp>Jónsson</sp>, Bj.). J. Espólin's Aarbøger er i
Virkeligheden de sidste i. A. af Bet. De enkelte
Haandskrifter, de findes i, er lige saa mange
Recensioner, der har faaet deres specielle
Navne (Flatøannal i Flatøbogen, Skálholtsannal,
Lagmandsannal o. s. v.). De ældre Annaler til
1578 er udgivne af G. Storm; (Kria 1888).
Navnlig for 14. og 15. Aarh. er disse Annaler af en
meget stor historisk Bet. (<sp>Litt</sp>.: <sp>N.
Beckman</sp>, »Quellen u. Quellenwerth der isl.
Annalen« i <i>Xenia Lidéniana</i> [1912]; <sp>samme</sp>,
»Annalstudier« i »Studier i Nord. Fil.« III [1911];
»Alfræði íslenzk« II, Indledning; <sp>F. Jónsson</sp>,
»Oldn.-oldisl. Litteraturhist.« III).
<i>F. J.</i>
</chapter>

<chapter name="islandske Falkeorden">
<b>islandske Falkeorden,</b> stiftet 3. Juli 1921 i
Reykjavik af Kong Christian X. Ordenen
inddeles i tre Klasser: Storkorsriddere,
Storriddere og Riddere. Det fælles Ordenstegn, af ens
Størrelse for de to førstnævnte Klassers, noget
mindre for Riddernes Vedkommende, bestaar
af et hvidt emailleret, guldrandet Kors med
indadbuede Arme, hvis Hjørner er konkavt
afskaarne. Paa Aversen ses en flyvefærdig Sølv
Falk i en blaa Oval, paa Reversen Stifterens
kronede Navnetræk i Spejlskrift, omgivet af en
oval, blaa Bort, hvori læses »Fyrsti Desember
1918«, Dagen for den dansk-islandske
Forbundslovs Ikrafttræden. Korset er forsynet med den
kgl. isl. Krone.
Ordenstegnet bæres i
ultramarinblaat
vattret Silkebaand
med hvid Bort, hvori
en rød Stribe; af
Storkorsriddere ved
højre Side i Skærf
over venstre
Skulder, af Storriddere
om Halsen og af
Riddere paa venstre
Kjoleopslag.
Storkorsriddere bærer
desuden, paa
venstre Side af Brystet,
en otteoddet
facetteret Stjerne af
Sølv, belagt med
Ordenstegnet uden
Krone. Ved særlig
højtidelige
Lejligheder anlægger
Kongen som Ordenens
Stormester en
gylden Halskæde, i
hvis Led
afvekslende er indsat Stifterens kronede Navnetræk
i Spejlskrift og blaa ovale Medailloner med
Falken. — Devisen »Aldrei að vikja« læses i
Ordenens Segl. Et Raad paa fem Medlemmer,
af hvilke Kongens islandske Kabinetssekretær
er født Formand, Ordenssekretær, bestyrer
Ordenens Anliggender og foretager Indstillinger.
Ordenssekretæren bærer Storkorsstjernen paa
højre Side af Brystet som særligt Kendetegn.
Samtlige Diplomer underskrives af Kongen og
Medlemmerne af Ordensraadet. Ordenen
tildelres baade Mænd og Kvinder.
<i>P. B. G.</i>

<img>Islandske Falkeorden.</img>
</chapter>

<chapter name="islandske Folkesagn og Eventyr">
<b>islandske Folkesagn og Eventyr,</b>
<i>þjóðsögur</i> og <i>ævintýri</i>, se <sp>Árnason, J.</sp>
</chapter>

<chapter name="islandske Kongeflag">
<b>islandske Kongeflag</b> (se Flagkort), fastsat
ved kgl. Resol. 5. Juli 1920, viser en siddende
Sølv Falk, vendt mod Stangen, bærende den
fra Islands Vaaben hentede Kongekrone paa
Hovedet, i ultramarinblaa Flagdug. Forholdet
mellem Højde og Bredde er som 18 til 25.
<i>P. B. G.</i>
</chapter>

<chapter name="islandske Litteratursamfund i Kjøbenhavn">
<b>islandske Litteratursamfund i Kjøbenhavn,</b>
<sp>Det</sp> (<i>Hið íslenska fræðafjelag i Kaupmannahöfn</i>),
oprettet 11. Maj 1912 af isl. Videnskabsdyrkere
i Kbhvn efter at den kjøbenhavnske Afdeling af
»Det isl. litterære Selskab« det foreg. Efteraar
var flyttet til Reykjavik. Litteratursamfundets
Formaal er at støtte og virke for isl. Litteratur
og Videnskab ved at udgive ældre og yngre
Skr, der vedrører Islands Historie og Natur,
Litteratur og sociale Forhold, endvidere udgive
folkelige Afhandlinger om Nutidens almindelige
videnskabelige Æmner. Naar Samfundet
udgiver ældre Skr, Breve o. a. Dokumenter, tages
der særlig Hensyn til saadanne, der er
opbevarede i kjøbenhavnske Haandskriftsamlinger
og Arkiver. Samfundet skal altid have fast
Sæde i Kbhvn, hvorfra det aldrig maa flyttes.

