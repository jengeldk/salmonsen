ved Vekselstrøm. Elektroden <i>E</i>, Fig. 29, skal
blot anbringes i en bestemt Afstand fra Feltet.
Afbryderen udskyder da automatisk hver
anden Halvperiode. De tiloversblevne har alle
samme Retning og er derfor egnede til Drift af
I. Afbryderen slutter Strømmen ved
Begyndelsen af hver af de benyttede Halvperioder og
afbryder den atter henimod Slutn. af
Halvperioden, naar Strømmen er vokset op til en
passende Værdi. Det er i Alm. nødvendigt ved
Røntgeninduktorer at udskyde hveranden
Halvperiode. Arbejdede man nemlig med alle
Halvperioder, vilde man faa en sekundær
Spænding, hvor den første
Spændingstop, som i Hovedsagen alene
kommer til Udvikling, afvekslende var
rettet til den ene og den anden Side,
hvad den normalt ikke maa være ved
Induktorer til Drift af Røntgenrør.

De beskrevne Afbrydere er alle af
mekanisk Art. Af en ganske anden Type er den sidste
Afbryder, der her skal beskrives.
Wehnelt Afbryderen. Den er vist i Fig. 31. I et Glaskar
<i>K</i> befinder sig en 30 %'s Opløsning af Svovlsyre.
Ned i Vædsken stikker et forneden indsnævret
Porcelænsrør <i>R</i>. Gennem Indsnævringen er ført
en Platinstift af en Tykkelse paa 1—2 mm.
Stiften er fastgjort i Enden af en Stang <i>S</i> og
kan ved Møtrikken <i>M</i> hæves og sænkes. Under
Brugen træder den i Alm. lidt frem foran
Enden af Porcelænsrøret. Endnu er der i
Svovlsyreopløsningen nedsat en Blyplade <i>B</i>. Man
indskyder Apparatet i Række med I., idet man
sender Strømmen ind gennem Stiften — ved
Klemskruen <i>k1</i> — og ud gennem Blypladen —
ved Klemskruen <i>k2</i>. Der sker da i Hovedsagen
det, at Enden af Stiften og Vædsken omkr. den
i Løbet af en meget kort Tid f. Eks. 1/1000 Sek.
opvarmes saa stærkt, at der dannes en
Dampblære omkr. Stiften. Gennem den kan
Strømmen ikke gaa og den afbrydes altsaa. Næsten
øjeblikkelig fortættes Dampene nu atter, og
Spillet gentager sig paa ny. Afbrydningen ved
Wehnelt-Apparatet foregaar overordentlig
pludselig, saaledes at en Kondensator bliver
overflødig. Afbrydningstiden <i>ta</i> er i Alm. næsten
forsvindende, og da ogsaa Strømslutningstiden
<i>ts</i> ved Anvendelse af en passende
Driftsspænding kan gøres relativt meget kort, faar man
gerne ved Wehneltafbryderen et meget stort
Antal Gnister pr Sek., f. Eks. fl. Hundrede.
<i>Jul. Hartmann.</i>

<img>Fig. 29.</img>

<img>Fig. 30a.</img>

<img>Fig. 30b.</img>

<img>Fig. 30c.</img>

<img>Fig. 30d.</img>
</chapter>

<chapter name="Induktor">
<b>Induktor</b> bruges undertiden som
Benævnelse for det roterende Polhjul i
Vekselstrømsdynamoer (se <sp>elektr. Maskiner</sp>). I. kan
ogsaa betegne en særlig lille Dynamo (i Alm.
med permanente Magneter) anvendt til
Frembringelse af Kaldestrømme i Telefon- og
Telegrafanlæg ell. til Frembringelse af
Tændestrømmen ved Eksplosionsmotorer (se <sp>elektrisk
Tænding</sp>); om Gnistinduktorer, se ovf.
<i>R. J. J.</i>
</chapter>

<chapter name="in dulci jubilo">
<b>in dulci jubilo</b> (lat.), »Med glad Jubel«,
Begyndelsesord til en halvt tysk, halvt latinsk
Julesang, der findes første Gang i et
Haandskrift fra 14. Aarh., som omhandler Mystikeren
Heinrich Suso's Liv (se Hoffmann v.
Fallersleben, <i>In dulci jubilo</i> [Hannover 1854]). Som
Talemaade lig med: I Fryd og Glæde, i Sus og
Dus.
<i>H. H. R.</i>
</chapter>

<chapter name="Indulgens">
<b>Indulgens</b> (lat.), Overbærenhed,
Eftergivenhed, Skaansel; Benaadning; Aflad;
<sp>indulgent</sp>, overbærende, skaansom.
</chapter>

<chapter name="Indulgentia">
<b>Indulgentia</b> (lat.) ɔ: Naade, Amnesti, tildelt
af de romerske Kejsere, særlig i større
Omfang og i Anledning af højtidelige, festlige
Begivenheder; i Kirkesproget I. = Aflad.
<i>K. B.</i>
</chapter>

<chapter name="Induliner">
<b>Induliner,</b> <sp>Nigrosiner</sp>, Tjærefarvestoffer
henhørende til Azinfarvestoffernes Gruppe,
fremstilles ved Indvirkning af Anilin paa
Azoforbindelser (almindeligst Aminoazobenzol), som
giver I. ell. Nitroforbindelser, der giver N.;
de danner graa ell. graablaa, indigolignende
Farver. I. gaar i Handelen dels som
<sp>spritopløselige I.</sp>, der er næsten uopløselige i
Vand, men letopløselige i Alkohol og anvendes
i Kattuntrykning som ægte Tanninfarve, og dels
— i Form af Sulfosyrer — som
<sp>vandopløselige I.</sp>, der er tungtopløselige i
Vand, men letopløselige i alkaliske Vædsker
med rødviolet Farve, og som farver Uld og
Silke ægte. Herhen hører talrige Farvestoffer
som <sp>Bengalin</sp>, <sp>Coupier's Blaat</sp>,
<sp>Violanilin</sp> og <sp>Ægteblaat</sp>.
<i>R. K.</i>
</chapter>

<chapter name="Indult">
<b>Indult</b> (lat.), Indrømmelse; Henstand,
Bevilling. — I. betyder i den kanoniske Ret enhver

