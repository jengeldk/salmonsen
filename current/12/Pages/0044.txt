kendeligt Overtryk indvendig. Den
<sp>Modstand</sp>, et Legeme lider ved at bevæge sig
gennem en Vædske, er paa meget sammensat
Maade afhængig af Legemets Form og
Størrelse samt af Vædskens Natur og Begrænsning.
Et Skib lider saaledes en anden Modstand i en
Kanal, end naar det sejler med samme Fart i
aabent Hav. Modstanden skyldes ved
langsomme Bevægelser (som naar opslemmede
Partikler bundfældes i en Vædske) væsentlig
Gnidningen og er proportional med Hastigheden. Ved
større Hastigheder spiller Vædskens
Inertimodstand Hovedrollen, og Modstanden er omtrent
proportional med Hastighedens Kvadrat.
Bringes et Dampskibs Hastighed op til det
dobbelte, vokser Vandets Modstand omtr. til det
firdobbelte, og da Skibet i en given Tid skal
gaa dobbelt saa lang en Vej mod den
firdobbelte Modstand, maa Maskinen arbejde med 8
Gange saa mange Hestes Kraft som før.
<i>K. S. K.</i>
</chapter>

<chapter name="Hydroelektrisermaskine">
<b>Hydroelektrisermaskine,</b> d. s. s.
<sp>Dampelektrisermaskine</sp> (s. d.).
</chapter>

<chapter name="Hydrofan">
<b>Hydrofan,</b> se <sp>Opal</sp>.
</chapter>

<chapter name="hydrofil">
<b>hydrofil</b> (<sp>bot</sp>.) kaldes i den botaniske
Økologi saadanne Planter, som er tilpassede til
Livet i Vandet, f. Eks. Bændeltang, Tusindblad,
Blærerod, Vandaks, Brasenføde, de allerfleste
Alger o. a.
<i>V. A. P.</i>
</chapter>

<chapter name="Hydrofit">
<b>Hydrofit,</b> et mørkegrønt kompakt Mineral
fra Taberg i Smaaland, er sammensat omtr. som
en jernrig Serpentin.
<i>(N. V. U.). O. B. B.</i>
</chapter>

<chapter name="Hydrofobi">
<b>Hydrofobi,</b> se <sp>Hundegalskab</sp>.
</chapter>

<chapter name="Hydrofon">
<b>Hydrofon,</b> et Apparat til Opfangelse af
Lyd under Vandet. Ved Hjælp af H. kan ikke
alene Tilstedeværelsen af Lyden, men ogsaa
det Sted, hvorfra den udgaar, bestemmes. H.
fandt megen Anvendelse under Verdenskrigen,
hvor den blev benyttet til at bestemme Stedet
for Undervandseksplosioner. Ved Hjælp af H.,
anbragt paa Steder, hvis Plads nøjagtigt
kendes, kan Pladsen for en Undervandseksplosion
bestemmes ved Observation af Tidsforskellene
mellem Opfangeisen af Lyden i de forsk. H.
Paa denne Maade blev Pladsen for
Mineeksplosioner bestemt, og ved Beskydningen af den
af Tyskerne besatte belg. Kyst, blev de eng.
Monitorers Plads og dermed Skudafstanden
bestemt ved H., en Bestemmelse, der jo er
ganske uafhængig af Atmosfærens Tilstand. Ogsaa
til Opmaaling ude af Sigte af Land, kan H.
bruges til Pladsbestemmelse.
<i>C. B-h.</i>
</chapter>

<chapter name="Hydroforbindelser">
<b>Hydroforbindelser</b> betegner i den
organiske Kemi saadanne Forbindelser, der er
afledede af brintfattigere Forbindelser ved
Addition af Brint. Saaledes kan af Benzol, C<sub>6</sub>H<sub>6</sub>,
ved Reduktion faas Dihydrobenzol, C<sub>6</sub>H<sub>8</sub>,
Tetrahydrobenzol, C<sub>6</sub>H<sub>10</sub>, og Hexahydrobenzol,
C<sub>6</sub>H<sub>12</sub>.
<i>(O. C). R. K.</i>
</chapter>

<chapter name="Hydroforia">
<b>Hydroforia</b> (gr., afledt af ὕδωρ, »Vand«,
og φέρω, »bærer«), Fest, der i Oldtiden holdtes
i Athen med Ofringer til dem, der var
omkomne ved den store Vandflod under Deukalion;
sandsynligvis faldt H. paa den 13. i Maaneden
Anthesterion, hvilken Dag i det hele var
helliget til Dødningedyrkelsen. Ved H. ofredes
Vand og Honningkager i en Hule i Nærheden
af den olympiske Zeus' Tempel.
<i>C. B.</i>
</chapter>

<chapter name="Hydrofyt">
<b>Hydrofyt,</b> d. s. s. <sp>Vandplante</sp>.
</chapter>

<chapter name="Hydrogenium">
<b>Hydrogenium</b> er det lat. Navn for Brint.
</chapter>

<chapter name="Hydrogeologi">
<b>Hydrogeologi,</b> den Gren af Geologien, der
beskæftiger sig med den mek. og kem.
Vekselvirkning mellem det flydende Vand
(Hydrosfæren) og Jordskorpen (Lithosfæren).
<i>J. P. R.</i>
</chapter>

<chapter name="Hydrogiobertit">
<b>Hydrogiobertit,</b> et hvidt Mineral fra Poliena
i Italien, bestaar af basisk Magniumkarbonat:
2MgO.C0<sub>2</sub>.3H<sub>2</sub>O.
<i>(N. V. U.). O. B. B.</i>
</chapter>

<chapter name="Hydrografi">
<b>Hydrografi</b> (gr.: »Beskrivelse af Vandet«)
betegner den Gren af Geografien, der
beskæftiger sig med de rindende og stillestaaende
Vande paa Landoverfladen i Modsætning til
Oceanografien, der beskæftiger sig med
Vandet i Havet. H. behandler Kilder, Floder og
Søer, deres Opstaaen, fys. Forhold,
Dybdeforhold etc; de hydrografiske Kort fremstiller
Flodnet, Vandskel, Sødybder etc., som f. Eks.
i »Atlas der H.« (i »Berghaus physik. Atlas«,
1886-92).
<i>C. A.</i>
</chapter>

<chapter name="Hydrogötit">
<b>Hydrogötit,</b> et Mineral af Sammensætning
3Fe<sub>2</sub>O<sub>3</sub>, 4H<sub>2</sub>O, der er fundet i Form af
teglstensrøde, traadede Masser ved Tula i
Rusland.
<i>O. B. B.</i>
</chapter>

<chapter name="Hydroider">
<b>Hydroider,</b> d. s. s. Goplepolypper (se
<sp>Gopler</sp>).
</chapter>

<chapter name="Hydroidpolypper">
<b>Hydroidpolypper,</b> se <sp>Gopler</sp>.
</chapter>

<chapter name="Hydrojodsyre">
<b>Hydrojodsyre,</b> d. s. s. <sp>Jodbrintesyre</sp>.
</chapter>

<chapter name="Hydrokanelsyre">
<b>Hydrokanelsyre,</b> Fenylpropionsyre, C<sub>6</sub>H<sub>5</sub>.
CH<sub>2</sub>.CH<sub>2</sub>.COOH, findes i Kvægets
Fordøjelseskanal og som Eddikeæter i Cassiaolie, og
dannes ved Siden af Smørsyre og Valerianesyre
ved Pankreasfordøjelse af Æggehvidestoffer,
uden dog at udskilles gennem Urinen, medens
den findes i Fæces; endvidere dannes den ved
Forraadnelse af Febrin, Æggehvidestoffer og
Lim. Den kan fremstilles ved Reduktion af
Kanelsyre, og faas som lange prismatiske Naale,
der smelter ved 49°, og Kogepunktet er
derefter 280°; af stærke Iltningsmidler iltes H. til
Benzoesyre, i Organismen iltes den til
Hippursyre og udskilles som saadan.
<i>R. K.</i>
</chapter>

<chapter name="hydrokarp">
<b>hydrokarp</b> (<sp>bot</sp>.) kaldes den Planteart,
som modner sine Frugter i Vandet, der saa
yderligere besørger Frøspredningen, f. Eks.
Aakanderne.
<i>V. A. P.</i>
</chapter>

<chapter name="Hydrokinon">
<b>Hydrokinon,</b> C<sub>6</sub>H<sub>4</sub>(OH)<sub>2</sub>, er Paradioxybenzol
og er isomer med Pyrokatechin og Resorcin.
Det er en toatomig Fenol, der findes i
Glykosidet Arbutin bundet til en Sukkerart.
Lettest faas H. ved Reduktion af Kinon med
Svovlsyrling; det krystalliserer enten i farveløse
monokline Blade eller i heksagonale Prismer,
smelter ved 169° og sublimerer let. H. er
letopløseligt i varmt Vand, Alkohol og Æter,
derimod tungtopløseligt i kold Benzol.
Jernklorid o. a. Iltningsmidler overfører det først
til, <sp>Kinhydron</sp>, C<sub>6</sub>H<sub>4</sub>O<sub>2</sub>.C<sub>6</sub>H<sub>4</sub>(OH)<sub>2</sub>, der
danner kantaridegrønne Krystaller, og
derefter til Kinon, C<sub>6</sub>H<sub>4</sub>O<sub>2</sub>; H. er nemlig et
stærkt Reduktionsmiddel og finder ogsaa af
denne Grund Anvendelse i Fotografien som
Fremkalder. P. Gr. a. dets antipyretiske
Egenskaber har det ogsaa fundet med. Anvendelse.
<i>(O. C.). R. K.</i>
</chapter>

<chapter name="Hydroklorsyre">
<b>Hydroklorsyre,</b> d. s. s. <sp>Saltsyre</sp>.
</chapter>

<chapter name="Hydrokotarnin">
<b>Hydrokotarnin</b> er et Alkaloid af Formelen
C<sub>12</sub>H<sub>15</sub>NO<sub>3</sub>; det findes i Opium og dannes ved
Iltning af Narkotin.
<i>(O. C). R. K.</i>
</chapter>
