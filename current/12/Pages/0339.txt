<chapter name="Indpisker">
<b>Indpisker</b> (<i>Whipper-in</i> ell. <i>Whip</i>) kaldes i
det eng. Parlament de Medlemmer, hvem hvert
af de store politiske Partier har givet det
Hverv at sørge for, at Partiet er tilbørlig
repræsenteret ved Afstemningerne, og i det hele
vaage over Sammenhold og Mandstugt i dets
Rækker. Regeringspartiets første I. i
Underhuset er den ene af Skatkammersekretærerne
og indtager en overmaade vigtig Stilling i det
politiske Liv.
<i>E. E.</i>
</chapter>

<chapter name="Indpodning">
<b>Indpodning,</b> se <sp>Vaccination</sp>.
</chapter>

<chapter name="Indra">
<b>Indra</b> ['in-] er i Rigveda den Gud, som har
befriet Vandene, Køerne, Solen, Morgenrøden og
Lyset. I. var en rødskægget Kæmpe med
utrolige Kræfter, en vældig Æder og Drikker,
navnlig en stor Ynder af <sp>Soma</sp>, en berusende
Drik, som han for en stor Del skylder sin
Kraft, for øvrigt godmodig og menneskevenlig
uden andre fremtrædende moralske
Egenskaber, i det hele et Sidestykke til Grækernes
Herakles og Nordboernes Thor, og den mest
fejrede Gud i Rigveda. Han kører paa en
Vogn, forspændt med et Par gullige Heste, og
har en Kølle (<i>vajra</i>), hvormed han dræbte
Vritra og andre Fjender; denne Kølle, der
anvendtes som Thor's Hammer til at kaste
efter Fjenderne og var skarpkantet og
skærende, havde <sp>Tvashtar</sp> forfærdiget til ham
af Rishi'en <sp>Dadhyañc</sp>'s Knogler. Under
Kampen med Vritra havde alle andre Guder
forladt ham af Rædsel; kun <sp>Marut</sp>'erne og
<sp>Vishnu</sp> blev ham tro. Ved Køernes
Befrielse var han ledsaget af <sp>Angiras</sp>'erne (en
af de fornemste Præsteslægters halvt
guddommelige Forfædre) ell. »de 7 Præster« og
<sp>Brihaspati</sp>, som med deres Ofre og Sang
aabnede Hulen ell. satte I. i Stand til at kløve
<sp>Vala</sp>, ell. af <sp>Agni</sp>. Ved de nævnte Bedrifter
af I. var den bestaaende Verdensorden bleven
oprettet (Himmelen sat paa sin Plads; Solen
paa Himmelen etc.). Man har med Urette
villet opfatte disse I.'s Bedrifter billedlig og gjort
Vritra og Bjergene til Skyer, Vandene (ell.
Floderne) til Regn, <i>vajra</i>'en til en Tordenkile
(ell. Lyn), kort sagt gjort I. til en Torden- og
Regngud; men det var først senere, at han i
den Henseende blev slaaet sammen med
<sp>Parjanya</sp>; Bjergene er virkelige Bjerge, som jo
synlig rager op i Himmelen (over Skyerne) og
altsaa maa afgive den naturligste Vej til at
komme derop; endnu i de episke Digte kan
Folk, som er i Besiddelse af overordentligt
Mod og Udholdenhed, bogstavelig rejse op til
Himmelen ved at begive sig mod Nord over
Himalaja og stige op ad højere og højere
Bjerge; i Rigveda omtales en Gudefjende, som
er i Færd med at stige op i Himmelen, men
bliver dræbt af I., og senere fortrænger
<sp>Asura</sp>'erne gentagne Gange Guderne fra Himmelen.
I. har efter senere Sagn ogsaa haft Kamp med
selve Bjergene; de kunde i gamle Dage flyve,
indtil I. gjorde dem stillestaaende ved at
hugge deres Vinger af (jfr. <sp>Hiranyaksha</sp>);
og Vindhya-Bjerget opførte sig i sin Tid som
en veritabel Vritra: fortrydelig over, at Solen
ikke vilde kredse rundt om det selv ligesom
om Meru, gav det sig, for at hævne sig, til at
vokse for til sidst at spærre Solens Bane; da
fik Rishi'en <sp>Agastya</sp> det til at love at høre
op med at vokse, til han var kommen tilbage
fra en Rejse til Syden; men han kom aldrig
tilhage (han Straaler paa den sydlige Himmel
som Stjernen <sp>Canopus</sp>). Nogle troede ikke
paa I., fordi man ikke kunde se ham; dette
passer paa en Virksomhed ved Jordens
Grænser og i en fjern Fortid. Dog havde han
ogsaa baade i tidligere Tid hjulpet Konger og
Heroer i Kampene mod deres Fjender
(navnlig de saakaldte <sp>Dasa</sp>'er ell. <sp>Dasyu</sp>'er, der
forklares som de »sorte« Urbeboere, hvis Land
Arierne efterhaanden erobrede, men
undertiden faar et temmelig overmenneskeligt
Tilsnit) og paa andre Maader, dræbt Fjenderne
og knust deres Borge, reddet <sp>Turvaça</sp> og
<sp>Yadu</sp> (over Floderne), »uagtet de ikke kunde
svømme«, ladet Kong <sp>Sudas</sp>'es Fjender
omkomme i Floden <sp>Parushni</sp>'s Vande paa
hans Præsters Bøn m. m., og man anraabte
ham stadig og med godt Resultat om Sejr
over Fjender, om Bytte og Rigdom etc.; men
ogsaa under denne Virksomhed er han jo
usynlig. I de senere Faser af indisk Religion
bliver I. ganske vist Regngud (se <sp>Indisk
Kosmologi</sp>), og Regnbuen kaldes »I.'s Bue«;
dog ikke saaledes, at Vritra-Kampen bliver til
et Tordenvejr; den saavel som Kampene mod
Asura'erne tilhører Fortiden; selv hans
Funktion som Regngud er næsten kun nominel, da
Regnen jo i Grunden kommer af sig selv ifølge
Naturens Orden; endog hans Hjælp i Krigen
har ikke meget at betyde mere, da man har
faaet en særlig Krigsgud (<sp>Skanda</sp>). I. er
altsaa nu en ret overflødig Gud. Hertil
kommer, at han, ligesom de andre vediske Guder,
ved Opkomsten af en Overgud ell. en absolut
Gud er bleven reduceret til en meget
underordnet og ørkesløs Vasalstilling, i hvilken han
ikke har andet tilbage af sin fordums
Herlighed end de gamle Sagn og Titelen »Gudernes
Konge«. Han har da ikke andet at bestille
end en stakkels indisk Raja i lgn. Stilling: at
more sig med sit Hof og sine Hofdamer (se
<sp>Apsaras</sp>) paa bedste Maade og ved Rænker
og slibrige Intriger søge at forhindre, at en
ell. anden Asket ved sine Spægelser skal
opnaa saa megen Magt, at han kan fortrænge
ham fra hans Plads. Saaledes endte den
stærkeste og mest virkelystne af alle Guder. I.'s
Hustru er <sp>Çaci</sp>, hans Søn <sp>Jayanta</sp>, hans
Hest <sp>Uccaiççravas</sp> (se <sp>Amrita</sp>), hans
Kusk <sp>Matali</sp>, hans Elefant <sp>Airavata</sp>, hans
Residens <sp>Amaravati</sp> paa Meru (se
<sp>Brahmanisme</sp>, S. 811), hans Palads
<sp>Vaijayanta</sp>, hans Lystskov <sp>Nandana</sp>. Hans
Himmel (<sp>Svarga</sp>) er især for tapre Krigere.
Hans Nederlag skyldes undertiden Rishi'ers
Forbandelser (jfr. <sp>Durvasas</sp>); det kan
forekomme, at han maa overlade sin Trone til
en Konge, der har hjulpet ham mod
Asura'erne. Han har følgende Værdigheder: 1) han
er Verdensvogter (<i>lokapala</i>) i Ø.; 2) han er
den <sp>Aditya</sp>, som følger Solens Vogn i den
5. indiske Maaned; 3) han er Guddom for
Nakshatra'en <sp>Jyeshtha</sp>; 4) han er Guddom
for Hænderne; 5) han var den 7. <sp>Vyasa</sp> i
nuværende Manvantara; 6) han skal have

