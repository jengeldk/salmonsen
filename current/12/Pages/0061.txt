beslægtet med Vingesneglene. Bløddelene
omgaves af en symmetrisk, kegle- ell.
pyramideformet Kalkskal, hvis Tværsnit er ovalt ell.
trekantet, og som kunde lukkes fuldstændig
med et Laag. Skallens Overflade er glat ell.
stribet. H. har en vid Udbredelse i de
palæozoiske (særlig de ældre) Aflejringer (f. Eks. i de
»grønne Skifere« paa Bornholm).
<i>J. P. R.</i>
</chapter>

<chapter name="Hyopotamus">
<b>Hyopotamus,</b> en uddød miocæn Svineslægt,
henhørende til Fam. <i>Anthracotheriidæ</i>, kendes
efter Hovedskal og enkelte andre Skeletdele fra
europæisk-asiatiske og amerikanske Lag.
Hovedskallens Ansigtsdel er betydelig forlænget, og
de forreste Tænder i Kæberne er derfor ret
spredt stillede; en vantreven, spinkel 1.
Finger findes; store ell. mellemstore Dyr.
<i>R. Hg.</i>
</chapter>

<chapter name="Hyoscin">
<b>Hyoscin</b> er et meget giftigt Alkaloid, der er
isomert med Atropin, og som findes sammen
med Hyoscyamin i Bulmeurt. H. danner smaa
gullige Prismer; det benyttes som beroligende
Middel, navnlig for Sindssyge.
<i>(O. C). R. K.</i>
</chapter>

<chapter name="Hyoscyamin">
<b>Hyoscyamin,</b> C<sub>17</sub>H<sub>23</sub>NO<sub>3</sub>, et Alkaloid, der
findes i Bulmeurt, er stereo-isomert med
Atropin og ligesom dette sammensat af Tropin og
Tropasyre. H. danner silkeglinsende Krystaller,
der smelter ved 109°, er tungtopløselige i Vand
og med Syrer giver opløselige Salte. Det
omdannes let til Atropin og har lgn. Virkninger
som dette.
<i>(O. C.). R. K.</i>
</chapter>

<chapter name="Hyoscyamus">
<b>Hyoscyamus,</b> se <sp>Bulmeurt</sp>.
</chapter>

<chapter name="hyp-">
<b>hyp-,</b> se <sp>hypo</sp>-.
</chapter>

<chapter name="hypabyssisk">
<b>hypabyssisk,</b> en Bjergart, der staar paa
Overgangen mellem Dag- og Dybbjergarter;
forekommer særlig som Gangfyldning (se
<sp>Eruptivbjergarter</sp>).
<i>O. B. B.</i>
</chapter>

<chapter name="Hypaciditet">
<b>Hypaciditet,</b> Formindskelse af
Syremængden i Mavesaften, idet enten Saltsyremængden
ell. de andre Syrer formindskes. Optræder
særlig hyppig ved Kræft, dog ogsaa ved
simpel Mavekatarr.
<i>E. A. T.</i>
</chapter>

<chapter name="Hypalbuminose">
<b>Hypalbuminose</b> (gr.), en Formindskelse af
Æggehvidestoffernes Mængde i Blodet; den
ledsages altid af Saltenes Tiltagen. Dette Tegn
paa Udtæring kan ogsaa forekomme ved
Bright's Sygdom.
<i>E. A. T.</i>
</chapter>

<chapter name="Hypalgesi">
<b>Hypalgesi,</b> se <sp>hypæstesi</sp>.
</chapter>

<chapter name="Hypallage">
<b>Hypallage</b> (gr. Talefigur) er Benævnelse paa
en af Sprogbrugen hjemlet ulogisk Benyttelse
af Ord og Udtryksmaader: <i>besynge de danske
Vaaben for: besynge Bedrifter udførte med de
danske Vaaben. Hannibal dræbte 60000
Soldater for: Hannibal's Hær ... Soldaternes
Mod for: de modige Soldater</i>. Hos Digtere og
Talere kan H. være søgt og kunstlet, f. Eks.
<i>Vulcanus for Ild</i>. Men ogsaa i det almindelige
Sprog, ja selv i det daglige Omgangssprog
forekommer uforsætlig H., ofte uden at det
mærkes af den talende ell. af den hørende, f. Eks.
<i>en fremadstræbende By</i> for <i>en By med en
fremadstræbende Befolkning</i>. Fremdeles <i>drikke
et Glas</i> for <i>drikke et Glas Vin</i>, <i>levere Middag
ud af Huset</i>, <i>se Holberg</i> (ɔ: <i>en af Holberg's
Komedier</i>) o. s. v. Se <sp>Enallage</sp> og
<sp>Metonymi</sp>.
<i>P. K. T.</i>
</chapter>

<chapter name="Hypanis">
<b>Hypanis</b> nævnes i Oldtiden som en Flod i
i Sarmatien (Rusland). Den er sandsynligvis
identisk med den nuv. <sp>Kuban</sp>, som udspringer
paa Nordsiden af Kaukasus og falder ud i det
sorte Hav.
<i>H. H. R.</i>
</chapter>

<chapter name="Hypante">
<b>Hypante</b> (af græsk ύπαντάω, gaar i Møde)
kaldes i den græsk-katolske Kirke Festen 2.
Febr (Kyndelmisse) til Minde om Simeon's
Møde i Tempelet med Jesus-Barnet (Luk. 2,
25 ff.).
<i>L. M.</i>
</chapter>

<chapter name="Hypanthium">
<b>Hypanthium</b> [-ti-] (<sp>bot</sp>.) er den flade,
kraveformede, ell. den hule, bæger- ell.
krukkeformede Blomsterbundsudvidelse i
omkringsædige Blomster, f. Eks. hos Potentil, Løvefod,
Jordbær o. a.
<i>V. A. P.</i>
</chapter>

<chapter name="Hypaspister">
<b>Hypaspister</b> (gr.), opr. Betegnelse for
Skjoldbærere, der ledsagede de sværtbevæbnede
Soldater i Kampen; men i den makedoniske Hær
blev det Navnet paa en særlig Art lettere
Linieinfanteri, adskilt paa den ene Side fra de
sværtbevæbnede Hoplitter og paa den anden
Side fra Skytterne. De udgjorde et staaende
Korps, hvoraf en Del plejede at bruges til
Livgarde for Kongen.
<i>H. H. R.</i>
</chapter>

<chapter name="Hypata">
<b>Hypata,</b> By i Grækenland i Oldtiden,
Hovedstaden i Ænianernes Land paa den nordlige
Skraaning af Bjerget Oite (Öta), nu
<sp>Neopatra</sp>. Den var under Krigen mellem Romerne
og Ætolerne hyppig Mødestedet for det
ætoliske Forbunds Repræsentanter. Dens
Indbyggere nød et særligt Ry for at forstaa sig paa
alskens Trolddomskunster. I Nærheden af
Byen fandtes en helbredende Kilde.
<i>H. H. R.</i>
</chapter>

<chapter name="Hypatia">
<b>Hypatia</b> [gr. -'ti-] fra Alexandria, c. 400 e.
Kr., Datter og Elev af Matematikeren Theon,
stud. Filosofi i Athen og underviste derpaa i
Alexandria, hvor hun nød stor Anseelse; skønt
hendes Vandel var pletfri, blev hun stenet
under en af Ærkebiskop Kyrillos mod de
hedenske Filosoffer rejst Opstand af Pøbelen (415).
H. indtog som Filosof et eklektisk Standpunkt,
idet hun søgte at sammensmelte
Nyplatonismen med Aristoteles' Lære. Hun skrev fl.
(tabte) Skr af matematisk Indhold; der
tillægges hende ogsaa et lat. Brev til Kyrillos, hvori
hun bad om Naade for den forviste Nestorius.
(<sp>Litt</sp>.: <sp>Wolf</sp>, »H., die Philosophin von
Alexandria« [Wien 1879]; <sp>Meyer</sp>, »H. von
Alexandria« [Heidelberg 1886]).
<i>K. H.</i>
</chapter>

<chapter name="hyper-">
<b>hyper-</b> (gr.), = over-, ofte med Betydning
af det overdrevne, f. Eks. i hyperkritisk.

H. anvendtes af Grækerne i Forbindelse med
Navnet paa Intervallerne for at betegne, at
disse skulde regnes opad, f. Eks.
<sp>hyperdiapente</sp>, Overkvinten,
<sp>hyperdiatessaron</sp>, Overkvarten o. s. v. I Forbindelse
med Navnene paa de gr. Tonarter betegner h.
Transpositionen en Kvart højere, f. Eks.
dorisk: <i>d-d'</i>, hyperdorisk <i>g-g'</i>. <sp>Hypo</sp>- (under)
betegner omvendt, at Intervallet skal regnes
nedad, f. Eks. <sp>Hypodiatessaron</sp>,
Underkvarten o. s. v. Se <sp>Interval</sp>.
<i>S. L.</i>
</chapter>

<chapter name="Hyperaciditet">
<b>Hyperaciditet</b> (gr.), for stor Syreholdighed
i Mavesaften, saaledes som den forekommer
ved visse Mavesygdomme (<i>Ulcus ventriculi</i>,
enkelte Maveudvidelser, en sjælden Gang ved
Mavekatarrer, næsten aldrig ved Kræft).
<i>E. A. T.</i>
</chapter>

<chapter name="Hyperakusis">
<b>Hyperakusis,</b> abnorm Følsomhed for Lyde,
er i Reglen identisk med Hyperæstesia
<i>acustica</i> (s. d.); Benævnelsen er saaledes til Dels
misvisende, idet der i disse Tilfælde i

