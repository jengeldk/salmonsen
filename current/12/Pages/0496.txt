Dansk Missionsselskab. Han var en flittig Mand,
der arbejdede meget med sin Pen, og alle
kristelige Blade, der stod Retningen nær, bragte
talrige Bidrag fra ham. Han har oversat flere
mindre Skr af Luther og H. W. Thiersch. Selv
udgav han: »Fra Gethsemane til Golgatha«
(1874), »De Helliges Taalmodighed og Tro«, en
Forklaring til Johannes' Aabenbaring (1884),
»Gaa hen og forkynd Guds Rige«, en
Prædikensamling (1885), »De tre Troens Artikler« (1888),
»Fadervor« (1889), »Daabens og Alterens
Sakramente« (1889), »De ti Guds Bud« (1891).
<i>(H. O-d.). A. Th. J.</i>
</chapter>

<chapter name="Ipsen, Peter Alfred Buntzen">
<b>Ipsen,</b> <sp>Peter Alfred Buntzen</sp>, dansk
Forf., f. paa Christianshavn 17. Marts 1852.
Allerede fra Vuggen et forældreløst
»Kolerabarn« opdroges og adopteredes han af en Præst
ude paa de jyske Hedeegne, kom siden til
Randers og blev Student fra Aarhus 1872. Fra
Barn af var han stærkt religiøst interesseret;
han kom nu en Tid paa Højskole, blev
grundtvigiansk paavirket, studerede saa Teologi og
fik Eksamen 1877. Gennem en selvstændig
indre Udvikling førtes han snart fra Kristentroen
over i et Fritænkeri, der, om end religiøst farvet,
en Tid nærmede ham til den Brandeske
Radikalisme. Han studerede nu eng. og tysk Litt.,
overs. adskilligt, gav sig af med Journalistik
(paa det litterære Venstres Side) og optraadte
1883 som Digter med en Samling Vers »Ad
grønne Stier«. Den er blevet efterfulgt af to
andre Digtsamlinger »Sonetter og Sange« (1884)
og »Ekko« (1894). I et større dram. Digt
»Mefistofeles« (1887) har I. interessant skildret sin
religiøse og moralske Udviklingshistorie og
gjort et paaagtelsesværdigt Forsøg paa at
hæve sig til højere Tankepoesi. I en Bearbejdelse
af »Flores og Blanseflor«-Romanen (1892) og i
Eventyrdigtene »Fra Fantasiens Land« (1898)
har han slaaet ind paa en barnlig, folkelig
Fortællemanér. Desuden har han skrevet en god
Bog om Holland (1891) og nogle mindre
betydelige Fortællinger (1889). I. har skrevet
smukt formede og velklingende Vers i en jævn,
naturlig Stil og udtrykker i dem Stemninger
af idyllisk Tilfredshed og Resignation ell.
ogsaa en jævnmodig Ironi, en reflekteret
Livsvisdom, som stundom kan løfte sig til
religiøs-filos. Flugt. Efterhaanden dreves I. over i et
stærkt Modsætningsforhold til »det litterære
Venstre« og gik mere og mere op i Agitation
mod moderne Aandsretninger. Medens hans
digteriske Forfatterskab efterhaanden traadte
i Skygge — det fortsattes dog bl. a. ved
Romanen »Under Korsets Tegn« (1903) og »Venus«
(1907) —, slog han sig paa en flittig Virksomhed
som Journalist (bl. a. en Tid ved Dagbladet
»Samfundet«) og som folkelig Foredragsholder,
og hertil knyttede sig en Del kritisk og
litterærhistorisk Produktion, baaret af en bestemt
religiøs og national Tendens og ofte polemisk
rettet mod den hjemlige Radikalisme og
»Brandesianisme«. Bogen »Georg Brandes« var — som
Undertitlen lød — »en Bog om Ret og Uret«
og indeholdt adskilligt Kildemateriale.
Essay-Samlinger: »Fri Horisont« (1901), »Litterære
Portrætter« (1908). Polemik: »Revision« (1910).
En populær Levnedsskildring af Ch. Dickens
(1912). Rejseskildringer: »Jyske Strejftog«
(1904).
<i>V. V.</i>
</chapter>

<chapter name="Ipsen, Rasmus Peter">
<b>Ipsen,</b> <sp>Rasmus Peter</sp>, dansk
Terrakottafabrikant, f. 2. Novbr 1815 i Rønne, d. 12.
Septbr 1860 i Kbhvn. Efter først at have været
Snedkerdreng i sin Fødeby blev han 1833
Lærling ved den kgl. Porcelænsfabrik i Kbhvn, ved
hvilken han senere blev en dygtig Arbejder,
særlig yndet af G. F. Hetsch p. Gr. a. sit skarpe
Blik for Form. 1843 begyndte han en yderst
beskeden selvstændig Virksomhed. Han ejede
end ikke en Ovn; hans Tilvirkninger blev
brændte paa den kgl. Porcelænsfabrik. Hans
skøntformede, uglaserede, gule Terrakottakar
efter antikke Forbilleder trængte dog lidt efter
lidt igennem; G. F. Hetsch og H. Olrik stod
ham nær; Virksomheden voksede, men det var
først efter hans Død, at hans under
Anstrengelser udviklede ideale Stræben blev alm.
anerkendt; paa Udstilling efter Udstilling vandt de
Belønning paa Belønning. Virksomheden
fortsattes af hans Enke og fra 1865 af Sønnen
<sp>Bertel I.</sp> (1846—1917); 1895 omdannedes den til
Aktieselskabet »P. I.'s Enkes Terrakottafabrik«.
<i>(C. N.) R. B.</i>
</chapter>

<chapter name="ipsissima verba">
<b>ipsissima verba</b> (lat.), selve Ordene efter
den nøjagtige Ordlyd (<i>ipse</i> med spøgende
Eftertryk sat i Superlativ).
<i>H. H. R.</i>
</chapter>

<chapter name="ipso facto">
<b>ipso facto</b> (lat.), ved selve Gerningen,
egenmægtig.
</chapter>

<chapter name="ipso jure">
<b>ipso jure</b> (lat.), ifølge selve Retten; bruges
om de Retsvirkninger, som indtræder
umiddelbart i Kraft af Retsreglerne (Loven), og som
altsaa ikke er betingede af kontraktmæssig
Vedtagelse ell. andre særlige Forudsætninger.
<i>N. C.</i>
</chapter>

<chapter name="Ipsos">
<b>Ipsos</b> ['ipsås], lille By i Frygien i Oldtiden,
kendt ved det store Slag, hvori Antigonos faldt
mod Lysimachos og Seleukos 301 f. Kr.
<i>H. H. R.</i>
</chapter>

<chapter name="Ipswich (England)">
<b>Ipswich</b> ['ipswit∫], By i det sydøstlige
England i Suffolk, ligger kort oven for Mundingen
af den sejlbare Flod Orwell. (1918) 73934 Indb.
Det er en By i rask Udvikling; dens Havn kan
benyttes af Skibe med indtil 5,8 m
Dybgaaende. Industrien omfatter Fabrikation af
Agerbrugsmaskiner, Jernbanemateriel,
Kunstgødning, Klæder og Fodtøj. I den ældre Del af
Byen findes endnu fl. middelalderlige Kirker
og Huse. I.'s Borgere erhvervede deres første
Privilegier 1086. Til Parlamentet sender I. to
Medlemmer.
<i>G. Ht.</i>
</chapter>

<chapter name="Ipswich (U. S. A.)">
<b>Ipswich</b> ['ipswit∫], By i U. S. A., Stat
Massachusetts, ligger 40 km NNØ. f. Boston ved
I.-Floden, har nogen Industri, især Trikotage.
(1910) 5777 Indb. I. er grundlagt 1633 og har
adskillige gamle Huse.
<i>G. Ht.</i>
</chapter>

<chapter name="Ipswich (Australien)">
<b>Ipswich</b> ['ipswit∫], By i Queensland,
Australien, ved den sejlbare Flod Bremer, en
Biflod til Brisbane-Floden, (1911) 25000 Indb.
I. er en vigtig Handelsstad; før Banernes
Anlæggelse bragtes hertil Varer paa Oksevogne
fra det Indre af Landet for herfra med
Damper at føres til Brisbane. Der findes Bomulds-
og Uldvæverier.
<i>M. V.</i>
</chapter>

<chapter name="Ipurina">
<b>Ipurina,</b> bras. Indianerstamme af
Aruakernes Æt, boende ved Rio Purus' øvre Løb.
De er et krigersk Folk, ligger i stadig Fejde
indbyrdes ell. med Nabostammerne og har,
maaske ikke med Urette, Ord for

