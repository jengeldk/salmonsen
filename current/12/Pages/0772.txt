1725 blev ødelagt, er en Del Rester samlede i
Louvres Skulptursamling. Sønnen <sp>Matthieu
J.</sp>, f. 1550 i Avon, var Faderen behjælpelig.
<i>A. Hk.</i>
</chapter>

<chapter name="Jacquet, Jean Gustave">
<b>Jacquet</b> [зa'kæ], <sp>Jean Gustave</sp>, fr. Maler,
f. i Paris 25. Maj 1846, Elev af Bouguerau.
Efter nogle Allegorier malede han med Bravur
Portrætter, men slog især an i Genrebilleder
med hist. Pointe og med detaillerende
Raffinement i Kostumernes Gengivelse:
»Landsknægte« (Slottet i Blois), »Ung Pige med
Kaarde«, »Menuet« (1880), »Armida forladt af
Rinaldo« (1887), »Den velkomne« (1892) m. v.
<i>A. Hk.</i>
</chapter>

<chapter name="Jacquin, Nicolaus Joseph">
<b>Jacquin</b> [зa'kæ], <sp>Nicolaus Joseph</sp>,
Baron von, østerr. Botaniker (1727—1817), var
først praktiserende Læge i Wien, men sendtes
1754—59 af Kejser Frants I til Vestindien for
at samle ny Planter til de kejserlige Haver i
Wien og Schönbrunn. Han udnævntes efter sin
Tilbagekomst til Prof. i Kemi og Botanik i
Chemnitz og blev senere i samme Stilling
ansat i Wien, for hvis akademiske Have han
tillige blev Direktør; denne Stilling fik han
senere for den store kejserlige Have i
Schönbrunn. Han har forfattet en Del store,
deskriptive Billedværker, rigt udstyrede med smukke
Tavler, hvoraf kan nævnes <i>Flora austriaca</i>
(1773—78, 5 Bd med 450 Tavler), <i>Icones
plantarum rariorum</i> (1781—93, 3 Bd med 648
Tavler) og især <i>Plantarum rariorum horti cæsarei
Schoenbrunnensis descriptiones et icones</i>
(1797-1804, 4 Bd med 500 Tavler). Linné har
opkaldt en Slægt af Myrsinaceernes Familie
<i>Jacquinia</i> efter ham.
<i>V. A. P.</i>
</chapter>

<chapter name="Jacquot, Georges">
<b>Jacquot</b> [зa'ko], <sp>Georges</sp>, fr. Billedhugger,
f. i Nancy 15. Jan. 1794, d. i Paris 25. Novbr
1874, Elev af Bosio og Gros. J. vandt 1820 den
store Rom-Pris (Bandlyst Kain). Dette Værk
som hans hele Virksomhed var klassicistisk
præget. Ved Siden af Idealskulptur (»Amor med
Due« [1840, Marmor], Dafne, Paris, og Helena
etc.) udførte han Kolossalstatuen af Ludvig
Filip (1831), Relieffer til <i>Arc de l'Étoile</i> i Paris
etc. Hans Kunst er særlig godt repræsenteret
i Mus. i hans Fødeby (her ogsaa Bronzestatuen
af Kong Stanislaus), endvidere Værker af ham
i Versailles' Mus. og Slot m. m.
<i>A. Hk.</i>
</chapter>

<chapter name="jacta est alea">
<b>jacta est alea</b> (lat.) ɔ: Terningen er
kastet, de Ord, som Cæsar iflg. Suetonius (Cæsar
Kap. 32) skal have udtalt, da han gik over
Floden Rubicon, Grænsen til Italien (49 f. Kr.).
Det burde maaske rettere hedde: <i>jacta alea
esto</i>, ɔ: »saa lad da Terningen være kastet!«,
hvilket vilde stemme bedre med den Form,
Udtalelsen har hos gr. Forf.
<i>H. H. R.</i>
</chapter>

<chapter name="Jacuhy">
<b>Jacuhy</b> [<sub>зä</sub>'kui?], Flod i Staten Rio
Grande do Sul, det sydlige Brasilien, udspringer paa
Serra Geral og udmunder efter et Løb paa 450
km i Lagune dos Patos, over for Porto Alegre.
<i>G. Ht.</i>
</chapter>

<chapter name="Jaculus">
<b>Jaculus,</b> se <sp>Springmus</sp>.
</chapter>

<chapter name="Jadassohn, Salomon">
<b>Jadassohn</b> ['ja.daso.n], <sp>Salomon</sp>, tysk
Musiker (1831—1902). J. studerede dels i
Leipzig under Hauptmann, dels i Weimar under
Liszt; han blev Musiklærer i Leipzig og
Dirigent i den derværende Musikforening
»Euterpe«. Siden 1871 var J. en af de mest
fremtrædende Lærere ved
Leipzig-Konservatoriet. Som Teoretiker og meget produktiv
Lærebogsforfatter var J. (iflg. Riemann) i god
Forstand konservativ; som Komponist af over
100 Opus, omfattende alle Genrer undtagen
Operaen, en duelig og formsikker Musiker af
den Mendelssohn'ske Retning.
<i>W. B.</i>
</chapter>

<chapter name="Jade (Flod)">
<b>Jade</b> ell. <sp>Jahde</sp>, en 22 km lang sejlbar
Kystflod i Oldenburg, opstaar 9 km N. f. Byen
Oldenburg og udmunder i den 190 km<sup>2</sup> store
<sp>J.-Bugt</sp>, der dannes af Vesterhavet, og hvis
Tilblivelse skyldes en Række af Stormfloder,
særlig Stormfloden 17. Jan. 1511, der
bortskyllede 5 Kirkesogne. Indløbet til Jade-Bugten
skilles fra Nordweser's Indløb ved Sandbanken
Hoher Weg, det er tilgængeligt for de største
Krigsskibe og fryser aldrig til p. Gr. a. den
3—4 m stigende Flod; den indre Del af
J.-Bugten er lav. 1853 købte den preuss. Regering 2
smaa Landstrækninger (340 ha), hver paa sin
Side af den smalle Indgang til Bugten til
Anlæggelse af en Krigshavn. Havnearbejderne
paabegyndtes 1855, men først i Juni 1869 blev
Krigshavnen indviet og fik Navnet
Wilhelmshaven. S. f. denne Havn udmunder
<sp>J.-Ems-Kanalen</sp>, 2 m dyb og 70 km lang, der udgaar
fra Emden og forbinder Ems med J.-Bugten.
<i>G. Ht.</i>
</chapter>

<chapter name="Jade (Mineral)">
<b>Jade,</b> et Mineralnavn, der i gamle Dage
blev brugt i Flæng med Nefrit; efter at man
imidlertid havde paavist, at man havde med to
i kem. Henseende helt forsk. Substanser at
gøre, af hvilke den ene beholdt Navnet Nefrit,
medens den anden blev kaldt Jadeit, har man
opgivet Navnet J.
<i>O. B. B.</i>
</chapter>

<chapter name="Jadeit">
<b>Jadeit,</b> et Mineral, der forekommer i sejge,
tætte ell. fintkrystallinske Masser. I
Spaltelighed og optiske Egenskaber forholder det sig
som Pyroxen, men Krystaller kendes ikke. Det
er halvgennemskinnende og haardt (næsten som
Kvarts); Farven varierer mellem stærkt grøn
og grønlig hvid. Den kem. Sammensætning er
kiselsurt Lerjord-Natron: NaAlSi<sub>2</sub>O<sub>6</sub>. I
Udseende har J. meget tilfælles med Nefrit,
hvormed den ofte sammenblandes. Den forekommer
især i Østasien (øvre Birma, sydlige Kina,
Thibet) og er der et højt skattet Materiale til
mange Slags sirlig ornamenterede
Smaagenstande og Redskaber. Forekomsten af
forarbejdet J. i forhistoriske Kulturlag i Europa, hvor
Mineralets naturlige Forekomst er tvivlsom,
har givet Anledning til megen Diskussion.
<i>(N. V. U.). O. B. B.</i>
</chapter>

<chapter name="Jadin, Louis Godefroy">
<b>Jadin</b> [зa'dæ], <sp>Louis Godefroy</sp>, fr.
Dyrmaler, f. 30. Juni 1805 i Paris. d. Juni 1882.
J., Elev af Abel de Pujol og Hersent, var en
i Teknik og bravurmæssig Fremstilling
forfaren Kunstner, hvis Speciale var livfulde
Jagtstykker med Hunden som et stærkt
dominerende Element. Under Julikongedømmet var
h'ns Kunst stærkt søgt. Hans ferme Pensel
gjorde ham særlig efterspurgt til dekorative
Formaal: »Aurora« som Loftsbillede for
Senatsbygningen, 8 Jagtbilleder til det gl.
Statsministeriums Spisegemak, m. v. Ogsaa hans
Landskaber gjorde betydelig Lykke. Hans Søn og
Elev, <sp>Emmanuel Charles J.</sp>, der
studerede videre under Cabanel, har udmærket
sig ved fl. gode Genre- og Dyrbilleder.
<i>A. Hk.</i>
</chapter>
