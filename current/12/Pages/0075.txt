Kurs. 2. Afdeling omfatter Obligationer
udstedte af den i Anledning af Loven om
Tiendens Afløsning oprettede Tiendebank, der nu
bestyres under H., og Formaalet med denne
Afdeling er dels at regulere de Bevægelser paa
Pengemarkedet, som Udbudet af
Tiendeobligationer giver Anledning til, og dels at skaffe
H. Fortjeneste. 3. Afdeling omfatter
Obligationer, for hvilke Statskassen har paataget sig
fuld Garanti i Anledning af L. 6. Apr. 1906 om
Statslaan til Jordlodder for Landarbejdere.
<i>(E. M.). C. Th.</i>
</chapter>

<chapter name="Hypotekbrev">
<b>Hypotekbrev,</b> se <sp>Pantebrev</sp>.
</chapter>

<chapter name="Hypotekforening">
<b>Hypotekforening,</b> se <sp>Kreditforening</sp>.
</chapter>

<chapter name="Hypotekforsikring">
<b>Hypotekforsikring.</b> Som en særlig Form
af Kreditforsikringer (s. d.) fremtræder H.,
der har til Formaal at yde Erstatning for Tab
ved <sp>Real-Kredit</sp>. H. har længe været
drevet af udenlandske Selskaber og drives nu
ogsaa af et dansk, nemlig af det 1916 oprettede
Aktieselskab »Dansk H.-Bank, A/S.«, der yder
Forsikring mod Tab, »navnlig ved Udlaan mod
Pant i fast Ejendom samt imod Tab ved
Forskrivninger, udstedte af Kommuner,
Andelsselskaber o. l. kollektive Forskrivninger«.
<i>Chr. T.</i>
</chapter>

<chapter name="Hypotenuse">
<b>Hypotenuse</b> (gr.) kaldes den Side i en
retvinklet Trekant, der ligger over for den rette
Vinkel.
<i>Chr. C.</i>
</chapter>

<chapter name="Hypotermi">
<b>Hypotermi</b> (gr.), lav Legemstemperatur,
findes ved Kollapstilstande og hos Mennesker, som
lider Sult og Nød, f. Eks. hos Individer, som
har tilbragt Natten ude i fri Luft i køligt Vejr.
<i>H. I. B.</i>
</chapter>

<chapter name="Hypotese">
<b>Hypotese</b> er en Antagelse, for hvilken
det foreliggende Bevismateriale ikke anses for
fyldestgørende. Jo strengere Fordringer til
Bevismaterialet, der stilles, des fl. Antagelser
bliver at ansees for H. Naar to Antagelser er i
Modstrid, og den ene bliver en H. ved mindre
strenge Fordringer end den anden, da er det
i Alm. logisk uberettiget at hævde førstnævnte.
Hvor man har Brug for en Antagelse, men
ikke raader over tilstrækkeligt Bevismateriale,
maa man ofte nøjes med en H., man bør da
vælge den, der paa Grundlag af alt
foreliggende Materiale er den sandsynligste. I
Videnskaben spiller H. som foreløbige Antagelser en stor
Rolle, man søger at forøge Bevismaterialet for
dem, saaledes at de kommer til at tilfredsstille
de Strenghedsfordringer, man paa vedk.
Forskningsomraade stiller til Sætninger, man anser
for beviste. Da Erkendelsens sidste
Grundsætninger ikke lader sig bevise, er i denne
Forstand alle Erkendelsens Antagelser H.
<i>Edg. R.</i>
</chapter>

<chapter name="hypotetisk">
<b>hypotetisk</b> (gr.), antaget, forudsat,
betinget, gældende for sand, saa længe en
Forudsætning ikke er bristet, hvilende paa en
Hypotese.
</chapter>

<chapter name="Hypotoni">
<b>Hypotoni,</b> nedsat Spænding af Musklerne,
modsat Hypertoni (s. d.). H. opstaar ved forsk.
Lammelsestilstande, navnlig i Rygmarv og
Nerver.
<i>K. H. K.</i>
</chapter>

<chapter name="Hypotrachelion">
<b>Hypotrachelion</b> [-'ke'-] (gr.), ordret
oversat »Underhals«, de Halsled paa en Søjle, der
danner Overgangen mellem Skaftet og
Kapitælet. I den doriske Orden smykkes H. med fine
Striber, i den ioniske Orden løber der stundom
om Skaftets øverste Del en ornamenteret
Ring, et Anthemiebaand. Jfr <sp>Søjleorden</sp>.
<i>C. A. J.</i>
</chapter>

<chapter name="Hypotricha">
<b>Hypotricha</b> [-ka], se <sp>Infusionsdyr</sp>.
</chapter>

<chapter name="Hypotrofi">
<b>Hypotrofi</b> (<sp>bot</sp>.) betegner den Egenskab
ved et Organ, at det er stærkere udviklet paa
Under- end paa Oversiden, hvad enten det er
en Gren, hvis Væv, især Vedmasse, er tykkest
her (Marven ligger da ekscentrisk og nærmere
Oversiden, ɔ: Grenen er hyponastisk), ell. de
sværeste Knopper ell. andre Organer findes
her. (Udtrykket er dannet af Wiesner 1895).
<i>V. A. P.</i>
</chapter>

<chapter name="Hypotypose">
<b>Hypotypose</b> (gr.) kaldes i Retorikken en
levende, farverig Skildring, en klar, anskuelig
Beskrivelse.
<i>P. K. T.</i>
</chapter>

<chapter name="Hypoxanthin">
<b>Hypoxanthin</b> [-ksən'ti'n], <sp>Sarkin</sp>, C<sub>5</sub>H<sub>4</sub>N<sub>4</sub>O
(Oxypurin), der ligesom de nær beslægtede
Guanin, Xanthin og Adenin hører til
Purinbaserne, findes udbredt i alle cellekerneholdige
dyriske Organer, og særlig rigeligt har man
fundet det i Sperma hos Laks og Karpe. Det
fremtræder som Spaltningsprodukt af
Inosinsyren, en Nukleinsyre, der er et af
Nukleoproteidernes Nedbrydningsprodukter. H. danner
farveløse Krystalnaale, tungt opløselige i koldt
Vand og lettere opløselige i varmt;
Forbindelsen med Klorbrinte er krystallinsk og lettere
opløselig end den tilsvarende
Xanthinforbindelse.
<i>R. K.</i>
</chapter>

<chapter name="Hypozeuxis">
<b>Hypozeuxis</b> [-'t'sæ^uksis] (gr.), se <sp>Zeugma</sp>.
</chapter>

<chapter name="hyppe">
<b>hyppe,</b> se <sp>Hypning</sp>.
</chapter>

<chapter name="Hypsikles">
<b>Hypsikles</b> [gr. -'kle.s], gr. Matematiker, har
antagelig levet mellem Aar 200 og 100 f. Kr.
Han har skrevet en Bog om regulære
Polyedre, der efter en Ytring i Fortalen danner
Fortsættelsen af et Skrift af Apollonios; den
er optaget som 14. Bog i Eukleides' Elementer,
hvis 13. Bogs Behandling af de regulære
Polyedre den fører videre.
<i>Chr. C.</i>
</chapter>

<chapter name="Hypsiprymnus">
<b>Hypsiprymnus,</b> se <sp>Kænguru</sp>.
</chapter>

<chapter name="Hypsipyle">
<b>Hypsipyle</b> [gr. -'pyle.] (gr.), efter gr. Sagn
Datter af Kong Thoas paa Lemnos. Paa den
Tid, da Argonauterne kom til Lemnos, havde
alle Øens Kvinder dræbt deres Mænd, fordi de
havde tilsidesat dem for thrakiske Friller; kun
H. havde frelst sin Fader, Thoas.
Argonauterne blev nu omtr. 2 Aar paa Lemnos, og H. fik
med Iason Sønnen Euneos. Da Togets
Deltagere drog bort, fordrev de andre Kvinder H.
fra Lemnos, og hun blev derefter fanget af
Sørøvere, der solgte hende som Slavinde til
Kong Lykurgos i Nemea i Argolis; denne
gjorde hende til Amme for sin lille Søn Ofeltes.
Da de 7 Fyrster, som sammen med Polyneikes
drog mod Theben, paa Vejen kom gennem
Lykurgos' Land, traf de i en Skov H. og bad
hende vise dem en Kilde; hun gjorde det, men
lod ulykkeligvis den lille Ofeltes ligge i
Græsset; han blev bidt af en Giftslange og døde.
H. blev til Straf for sin Forsømmelighed af
Lykurgos sat i Fængsel, men befriedes af sine
Sønner, Thoas og Euneos. — En Tragedie af
Aischylos angives at have haft Navn efter H.,
en af Eurypides er i ny Tid delvis genfunden.
<i>H. A. K.</i>
</chapter>

<chapter name="Hypsistarier">
<b>Hypsistarier,</b> en Sekt i Kappadokien i 3.
og 4. Aarh., hvis Lære var sammensat af jød.
