Niveaudifferencen mellem dette og
Beholderens Vandspejl. Det lave Vandtryk i
Forbindelse med Drikkevandets forholdsvis høje Pris
bevirker, at man med Fordel anvender særlige
Trykpumpestationer, naar fl. Hejseapparater
skal drives paa samme Sted. Vandtrykket
fremkommer her ved, at der pumpes Vand ind
i en <sp>hydraulisk Akkumulator</sp> ell. i
en <sp>lukket Vindkedel</sp>. Akkumulatoren
bestaar af en lodret stillet Cylinder, gennem
hvis øverste Ende en tyk Stempelstang, et
saakaldet »Dykkerstempel« ell. »Plungerstempel«,
vandtæt kan bevæges op og ned. Stemplets
øverste Ende er belastet med en stor Vægt,
f. Eks. en Kasse fyldt med Sten. Naar der
pumpes Vand ind i Cylinderen, hæves
Stemplet med den paahvilende Vægt i Vejret, og
Vandet bliver derved underkastet et Tryk, der
er afhængigt af Belastningens Størrelse, og
som jævnlig gøres meget stort, 50 à 100
Atmosfærer. Fra Akkumulatoren fører
Rørledninger til de forskellige Hejseapparater, hvor
Vandet efter Benyttelsen enten ledes bort som
Spildevand ell. gennem et særligt Rørsystem,
Returledningerne, føres til en fælles
Returvandsbeholder, hvorfra det paa ny pumpes ind
i Akkumulatoren, saaledes at det samme Vand
stadig benyttes. Trykpumpen drives af en
særlig Motor (Dampmaskine, Gas- ell. Oliemotor,
elektrisk Motor e. l.), og Motoren forbindes paa
en saadan Maade med Akkumulatoren, at
denne, saa snart den er fuld, altsaa Stemplet
har naaet sin øverste Stilling, afbryder
Pumpningen og derpaa atter automatisk sætter den
i Gang, naar Akkumulatorstemplet synker,
ved at der forbruges Vand til Hejseapparaterne.
Som ovf. angivet, kan man i St. f.
Akkumulator anvende en Vindkedel, en lukket stor
Beholder af Pladejern, der væsentlig er fyldt
med Luft af høj Spænding, indtil c. 10
Atmosfærer. Spændingen i Beholderen vil her
variere noget under Driften, idet den vil synke,
naar der ledes Vand fra Beholderen til
Hejseapparaterne, og omvendt stige, naar der
pumpes ind i Beholderen, uden at der tages Vand
fra denne til Hejseapparaterne. Denne
Variation i Spænding benyttes paa en lgn. Maade
som Akkumulatorstempelets Stigen og Synken
til automatisk at afbryde og igangsætte
Pumpemaskinen.

Selve det h. H., hvor Trykvandet anvendes,
er væsentlig af samme Konstruktion ved
Elevatorer og Kraner og bestaar af en
enkeltvirkende Cylinder med Stempel, der drives frem
ved Trykvandet, og som enten direkte staar i
Forbindelse med Byrden, der skal løftes, ell.,
hvad der sædvanligvis er Tilfældet, indirekte
ved et Trisseværk. Ved lavt Vandtryk
anvendes som Regel et Skivestempel, ved højere
Vandtryk et Dykkerstempel. I sidste Tilfælde
ligner Hejseapparatet den før beskrevne
Akkumulator. Naar Vægtkassen paa denne tænkes
ombyttet med en Platform ell. Elevatorkupe,
fremkommer en direkte virkende hydraulisk
Elevator, og naar man paa Enden af Stemplet
samt under Cylinderens Bund anbringer
Tovskiver og slynger Hejsetovet i Vindinger om
Cylinderen, fremkommer det indirekte
virkende Hejseapparat, hvor Byrden løftes ved
Hjælp af Trisseværk. Anbringes f. Eks. 3
Vindinger af Tovet ell. Kæden, i alt 6 Skiver, vil
Byrden bevæge sig 6 Gange saa langt som
Stemplet. Med et Stempelslag af 3 m's Længde
vil man altsaa kunne løfte Byrden til en Højde
af 18 m.

Ved de hydrauliske <sp>Elevatorer</sp>
anbringes de beskrevne Cylindre enten lodrette paa
en Mur ved Elevatorskakten ell. liggende paa
et Gulv i Nærheden af samme, og Tovene føres
fra Cylinderen over Skiver oven over
Elevatorskaktens Top ned til Elevatorkupeen
(Elevatorstolen).

Ved hydrauliske <sp>Kraner</sp> anbringes
Cylindrene enten paa selve Kranstativerne eller i
sammes Nærhed. Ved drejelige Kraner
iværksættes Drejningen ved to særlige Cylindre,
forbundne med Kædetræk til Kranstammen (se
Fig.).

Det fremgaar af det ovf. udviklede, at
Hejsningen og Firingen af Byrden foregaar henh.,
naar der ledes Trykvand ind i den hydrauliske
Cylinder, og naar Vandet ledes bort derfra.
Hertil anvendes enten Glidere af lgn. Art som
ved Dampmaskiner ell. Ventiler. Disse
Styreapparater kan med Lethed betjenes ved
Vægtstænger ell. Tovtræk, og Manøvreringen er saa
simpel og sikker, at de h. H. i lange Tider
har staaet uovertrufne i saa Henseende. — H.
H. er meget udbredte i de eng. Havnebyer, og
store Anlæg findes ligeledes paa Fastlandet,
f. Eks. i Hamburg, Bremen og Antwerpen samt
i Amerika. Ogsaa i Danmark findes Anlæg af
denne Art.

I den seneste Tid har imidlertid de
elektriske Hejseapparater naaet en saadan Udvikling,
at de i mange Henseender er i Stand til at

<img id="5204">Hydraulisk Kran.</img>


