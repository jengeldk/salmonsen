Østeuropa stammende <sp>Siebenbürger
Nøgenhalse</sp> med den nøgne, røde Hals er
fortrinlige Æglæggere, haardføre og har godt
Kød.

<sp>Prydfjerkræracerne</sp>, hvoraf flere
endog lægger godt, er ofte mere sarte og
udstyrede med forsk. Prydelser, saa de kræver
særlig beskyttende Forhold. Til denne smukke
Gruppe, der gennemgaaende kan trives paa
mindre Plads, kan bl. a. henføres de fra
England stammende, smaa, elegant byggede,
flyvelystne, livlige, ikke rugende, rosenkammede
<sp>Hamborgere</sp>, der findes i fl. Farver.
Æglægningen betydelig i den milde Aarstid. Æggene
smaa og hvidskallede. <sp>Kochins</sp>, der har
meget stor Krop, grov Benbygning, rig blød
Fjerfylde, stærkt befjedrede gule Løb, er en
haardfør, rolig, klodset, grovædende, stærkt
rugende Race. Kødet noget groft,
Æglægningen middelmaadig. Æggene mørkebrune og
gennemgaaende ret smaa. Fl. Farvevarieteter.
Inden for Topracerne, hvoraf de mest
udprægede — de ægte Tophøns — har en
kugleformet Udvækst paa Hovedskallen, hvor
Toppen har sin Plads, findes saa udprægede
Prydfjerkræracer som de sorte, hvidtoppede
<sp>Hollændere</sp> og de smukke Sølv og Guld samt
chamois <sp>Paduanere</sp>, der har endnu større
Top, men ingen Hagelapper. Begge Racer
lægger smaa Æg og mest om Sommeren. De smaa
skæggede og toppede <sp>Sultanhøns</sp> har
stærkt befjedrede Løb og 5 Tæer, og de
udmærket rugende og førende femtaaede, toppede
<sp>Silkehøns</sp> med den bløde dun- og silkeagtige
Fjerklædning har sort Hud, Kam og
Hagelapper, mørktfarvet Kød og Knogler. Endvidere
skal nævnes de langhalede jap.
<sp>Yokohamas</sp> og <sp>Fønikshønsene</sp>, hvis Haners
Halefjer kan blive over 2 m lange, samt de
slanke, langhalsede, højbenede, farveskønne ny
<sp>eng. Kamphøns</sp> og de fra de ostindiske
Øer stammende, krigerisk udseende
<sp>Malayere</sp>. Under denne Gruppe kan endelig
henføres <sp>Purhønsene</sp>, hvis enkelte Fjer er
drejede modsat. Purhønsene kan frembringes
inden for enhver Race og er at betragte som
en Abnormitet i Lighed med
<sp>Gumphønsene</sp>, der mangler den sidste Halehvirvel,
ligesom endnu et Par af disse er meget smaa;
derved mangler de Halefjer. I Forbindelse
hermed synes at staa, at mange af Æggene er
ubefrugtede. <sp>Dværghøns</sp> (<sp>Bantams</sp>),
der er rige paa Racer og Farvevarieteter, idet
de fleste H. er bantamiserede, bør i Type, Farve
og Tegning være en nøjagtig Diminutivform af
deres større Brødre og Søstre. Dværgformer
frembringes bl. a. ved sen Udrugning, Indavl
og Tillæg efter smaa Høner. Størrelsen er hos
os fastsat til 1/5 af de tilsvarende Normalracers
Standardvægt. Dværghøns kræver kun lille
Plads, og kan lægge mange, smaa,
storblommede Æg. Af Racer skal nævnes de <sp>brune</sp>
og <sp>sølvhalsede</sp> Dværghøns, de hvide og
sorte <sp>rosenkammede Bantams</sp> (Fig.
9) med de store hvide Øreskiver, de smukt
tegnede rosenkammede eng. Guld- og Sølv
<sp>Sebright Bantams</sp>, hvis Haner har
høneformede Haler, de <sp>toppede Dværghøns</sp>,

<img>Sorte Minorkaer.
Sølvplettede Hamborgere.</img>

<img>Faverolles.
Indiske Kamphøns.</img>

