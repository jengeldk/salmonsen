henvises til de enkelte Artikler. (<sp>Litt</sp>.: <sp>Th.
Benfey</sp>, »Geschichte der Sprachwissenschaft und
oriental. Philologie in Deutschland« [München
1869]; <sp>James Darmesteter</sp>, <i>Essais
orientaux</i>; <sp>E. Windisch</sp>, »Geschichte der
Sanskrit-Philologie und indischen
Alterthumskunde«, 1. Del 1917 [i »Grundriss d.
indoarischen Philologie«, I, 1. Heft B]).
<i>(S. S.). D. A.</i>
</chapter>

<chapter name="indisk Filosofi">
<b>indisk Filosofi</b> er udgaaet fra Religionen
(Veda'erne). Allerede Henoteismen (se <sp>indisk
Religion</sp>) gør umiddelbart Indtryk af at
skyldes en Refleksion; denne gik videre i
panteistisk-kosmologisk-metafysisk Retning; Figurer
som <sp>Aditi</sp> og <sp>Agni</sp> gør Tilløb til at blive
panteistiske Principper, hypostaserede Tilnavne
som <sp>Dhatar</sp> og <sp>Viçvakarman</sp>
(»altvirkende«) til at blive monoteistiske Guder; om
Urofferet (<sp>Purusha</sp>) se <sp>Brahmán</sp>;
Modsætningen mellem Skaberguden og Urvandene
gaar senere igen i Modsætningen mellem
Aanden (<sp>purusha</sp>) og Materien (<sp>pradhana</sp>,
<sp>prakriti</sp>); mere filosofisk siges: »af det
ikkeværende fremgik det værende«; ogsaa Kræfter
som <sp>kama</sp> (»Attraa«, navnlig efter Selskab
ell. Afkom) og <sp>tapas</sp> (»Hede«) kappes om at
blive Urprincip, og da Frygten for Døden
ogsaa spiller ind med (idet den gl. umiddelbare
Udødelighedstro ikke mere slaar til), sættes
ogsaa Livsaanderne (<sp>prana</sp>) ell. Selvet
(<sp>atman</sp>) som det uforgængelige Urprincip;
<sp>bráhman</sp> gik dog af med Sejren; ved at
identificeres med <sp>atman</sp> blev det ikke blot den
store Verdens Urgrund og Frembringer, men
ogsaa den enkelte Skabnings indre Leder
(<sp>antaryamin</sp>) og bor i Hjertet som den
individuelle Sjæl (<sp>jiva</sp>); »Befrielsen« kaldtes
fra først af »Udødelighed«, men af en højere
Art end den gl. vediske: der maatte ved
Spekulation og Ekstase naas en højere Viden,
ellers gik man »fra Død til Død«; Sjælens
Vedvaren efter Døden stod altsaa fast i alle
Tilfælde, men hermed var »Udødeligheden« ikke
givet; her knytter Teorien om
<sp>Sjælevandringen</sp> sig til, som maa antages at have
bestaaet i Religionen hos en stor Del af
Befolkningen uden tidligere at have kunnet
komme ind i Litteraturen, da der argumenteres ud
fra den som fra en umiddelbart given
Kendsgerning. Befrielsen fra Sjælevandringen blev
Filosofiens (ligesom Religionens) Formaal; den
evige Salighed var af en ganske anden Art end
de ret jordiske, endelige Nydelser i
»Himmelen«: en fuldstændig uforstyrret Apati uden
Bevidsthed om den ydre og endelige Verden
(jfr <sp>dhyana</sp>) Fra det i Veda'erne (med
Brahmana'erne og især Upanishad'erne) givne
usystematiske Grundlag udviklede sig for det
første 6 »ortodokse« brahmanistiske Systemer
(<sp>darçana</sp>): 1—2) <sp>Mimarpsa</sp>
(»Overvejelse«, »Eksegese«), den ene
(<sp>Purva-Mimamsa</sp>, tilskrevet <sp>Jaimini</sp>) om de i Veda'erne
foreskrevne Ofre, den anden
(<sp>Uttara-Mimamsa</sp> ell. <sp>Vedanta</sp>, tilskreven
<sp>Badarayana</sp>) om den spekulative Del af
Veda'erne (navnlig <sp>Upanishad</sp>'erne):
monistisk-spiritualistisk (jfr <sp>Advaita</sp>, <sp>Atman</sp>,
<sp>Bhagavadgita</sp>, <sp>Bráhman</sp>, <sp>Çankara</sp>). 3—4)
<sp>Sankhya</sp> (formodentlig »Spekulation«,
»Rationalisme«, tilskreven <sp>Kapila</sp>) og <sp>Yoga</sp>
(»Andagtsøvelse«) er dualistiske: over for en
talløs Mængde Sjæle (<sp>purusha</sp>) staar
Materien ell. Naturen med de 3 <sp>Gunaer</sp> (s. d.),
evig som Sjælene; »Befrielsen« beror paa, at
Sjælen fuldstændig sondrer sig fra Materien og
indser, at den er ganske forsk. derfra; de
indeholder et vidtløftigere og friere
Evolutionssystem (af »Naturen«, 24 Principper;
<sp>purusha</sp> er det 25.) end den af sine Skriftsteder
mere bundne Vedanta og en til buddhi (ikke
til <sp>purusha</sp>) knyttet Psykologi; der skelnes
mellem de 5 ublandede, for Mennesker usynlige
<sp>Grundstoffer</sp> (<sp>tanmatra</sp>, ikke Atomer)
og de grove (synlige, blandede) Elementer
(Jord etc); Sankhya var opr. erklæret ateistisk,
Yoga teistisk; senere blandedes de stærkt
sammen med Vedanta. 5—6) <sp>Vaiçeshika</sp> (»om
de karakteristiske Kendetegn«, tilskreven
<sp>Kanada</sp>) og <sp>Nyaya</sp> (»Logik«, tilskreven
<sp>Gotama</sp>), som er dualistiske og
<sp>atomistiske</sp> (ligesom Jaina'ernes), er ordnede efter
specifik filosofiske Hensyn, Vaiçeshika efter de
6 (senere 7) logiske Kategorier (Substans,
Kvalitet etc), Nyaya efter den filosofiske Metode,
saaledes som den kommer til Anvendelse i
Polemik og Diskussion (f. Eks. 1: Bevis; 2: det,
som skal bevises; 3: Tvivl; 7: Syllogismen; 8—
16: Metoder i Diskussionen under forsk. Forhold);
de opfatter ikke <sp>buddhi</sp> som en Substans, men
som en Egenskab ved den bundne Sjæl; de
skelner mellem de egl. »Sanseorganer«, som
er Atomer, og deres Sæde (Øret etc); hver
Slags Legeme bestaar kun af eet Element; men
foruden de Væsener, hvis Legemer bestaar af
Jord (Mennesker etc), gives der (ligesom hos
Jaina'erne) andre, hvis Legemer bestaar af
Vand, Lys ell. Luft; Æteren (<sp>akaça</sp>) indtager
en Særstilling; Atomerne (<sp>anu</sp>) forbinder sig
ved en uset Kraft ell. ved Guds Vilje etc —
Som Erkendelseskilder anerkender
Vaiçeshika'erne (ligesom Buddhisterne) kun Sansning og
Slutn., de andre tillige Meddelelse (inkl.
Aabenbaring); hertil føjer Nyaya og begge
Mimamsa'erne Sammenligning, og Mimamsa'erne 1 ell.
2 andre (som dog allerede ligger i de 3 første).
Der er selvfølgelig en Mængde Forskelligheder
i det enkelte mellem de forsk. Systemer, f. Eks.
(foruden hvad der ligger i det ovf. anførte),
om Sjælen er aktiv (naar den er i Forbindelse
med sine Redskaber, Sanserne og Organerne)
ell. passiv, om den er intelligent og sensitiv i
sig selv ell. kun i Forbindelse med <sp>manas</sp> og
<sp>buddhi</sp>; om <sp>manas</sp> er uendelig stort ell.
uendelig lille ell en Mellemting; om
Sanseorganerne stammer fra <sp>ahankara</sp>; hvorfra
Himmelens blaa Farve stammer; om Guld er et
særligt Element ell. fast Lys ell. dette blandet
med Jord; om Mørke er et særligt Stof (ell.
Farve) ell. Negation af Lys; om Lyden er evig
ell. ikke; om Sjælen i Brabmán's Bolig endnu
har Legeme ell. ikke, og om den, naar den er
naaet saa vidt, endnu kan genfødes i næste
Kalpa (se <sp>Brahmanisme</sp>, S. 812) etc.;
fremfor alt, om Sjælen er individuel ell. eet
med <sp>bráhman</sp>, og om der skal antages
baade et materielt og et aandeligt Princip ell.
kun eet (<sp>bráhman</sp>). Fremstillingen af

