der med stor Fantasi skildrer Danmarks
ældste Beboere og deres Livskaar. Denne Serie
afsluttes med »Christofer Columbus« (1921). Den
anden søger at vinde nyt Stof for Digtningen,
gennem at poetisere den moderne Tids
Fremdrivningsmidler. I en lille Bog »Intermezzo« (1899)
begyndte J. Forherligelsen af Maskinernes og
Teknikkens Verden, den han med stor Kraft,
Fantasirigdom, men til Tider ogsaa med
afgjort Smagløshed har fortsat i de store
Amerika-Romaner »Madame D'Ora« (1904) og
»Hjulet« (1905). Ved Siden heraf har J., der er en
vidt berejst Mand, ogsaa fundet Lejlighed til
at omsætte Rejseindtryk fra Østen i nogle i
høj Grad maleriske Smaabøger »Skovene«
(1904) og »Eksotiske Noveller« (I—II,
1907—09). Endelig har J. udsendt en Samling »Digte«
(1906). Bl. det sidste Slægtleds danske Forf.
indtager J. en meget fremskudt Plads —, ikke
som Fører for nogen bestemt Retning, end
mindre ved sine hasarderede Raceteorier, men
imponerende ved sin Kunsts brede Vingefang
og Styrke. (<sp>Litt</sp>.: <sp>H. Nielsen</sp>, »Moderne
Litt.« [1904]; <sp>O. Gelsted</sp>, »Johs. V. J.«
[1915]).
<i>J. Cl.</i>
</chapter>

<chapter name="Jensen, Karl Georg">
<b>Jensen,</b> <sp>Karl Georg</sp>, dansk Maler, f. 22.
Novbr 1851 i Holstebro, Kleinsmedesvend, Elev
af Akademiet 1873—79, derefter af Harald Foss.
Udstillede første Gang 1879, fra 1892 paa den
frie Udstilling, ofte med Aars Mellemrum og
efterhaanden ret sjældent. Mest er det
Landskaber, han har malet, men dog næsten lige saa
meget arkitektoniske Interiører. Af de sidste
kan nævnes Klosterkirken i Helsingør (1892),
Værelse paa Rosenborg (1894), Festsalen i
Raadhuset under Udstillingen 1901, Helligaandshuset
i Kbhvn (1906), Omgangen i Frederiksborg
Slotskirke (1919). Endvidere har han til Kbhvn's
Raadhus malet et Par Billeder af Vandværket
ved Søndersø. Flere af hans Arbejder tilhører
Kunstmuseet og den Hirschsprung'ske Samling.
Hans Billeder har som Regel en betydelig
Finhed i Farve og Toner, men ogsaa en stilfærdig
Afdæmpethed.
<i>P. J.</i>
</chapter>

<chapter name="Jensen, Laurits">
<b>Jensen,</b> <sp>Laurits</sp>, dansk Billedhugger, f.
i Viborg 22. Aug. 1859. Sin Uddannelse har
han foruden paa Kunstakademiet faaet hos
Vilh. Bissen; 1880 begyndte han at udstille,
navnlig Dyrefigurer, og som Dyrebilledhugger
er det, han har udført de fleste og bedste af
sine Værker, deriblandt »En siddende Løve
med Odense Byvaaben« til Raadhuset i Odense,
Løven paa Stein's Suenson-Monument, »En
Kelter til Hest kæmpende med en
Urokse«, »To Kristne paa Arenaen« (Glyptoteket)
og »To Jagthunde« (Bronze, Nationalm. i Kbhvn).
Fra 1894 arbejdede J. nogen Tid i Chicago.
1900 rejste han med det Ancher'ske Legat til
Italien, Paris og London. 1901 fuldførte han i
Washington Rohl-Smith's kolossale
Rytterstatue af General Sherman efter den originale
Skitse. Af hans Hovedværker fra de senere
Aar kan nævnes Gruppen »Vildt i Sigte« (en
Jæger med sin Hund, naturlig Størrelse, 1904)
og den ypperligt bevægede Løvegruppe »To
utilfredse«, som efter at være blevet hædret
med Akademiets Aar smed alle 1905 blev købt
for det Freund'ske Legat. Hans Skitse til et
Monument over Kong Christian IX er støbt i
Bronze og købt af Nationalmuseet i
Frederiksborg; selve det store Ryttermonument blev
opstillet i Esbjerg. J. har modeleret en Del
mindre Arbejder til Udførelse i Porcelæn og
Terrakotta, bl. hvilke »Grib, siddende paa et
Bøffelkranium« og »En Grævlinghundehvalp« hører
til de mærkeligste. En Tid har han været
stærkt optaget af at restaurere den ved
Christiansborgs Brand stærkt medtagne
Alexander-Frise af Thorvaldsen.
<i>(S. M.). P. J.</i>
</chapter>

<chapter name="Jensen, Louis">
<b>Jensen,</b> <sp>Louis</sp>, Violoncellist, f. i Kbhvn
14. Septbr 1882, Elev af Ernst Høeberg, var
Medlem af det kgl. Kapel i Kbhvn 1906—12. I
de senere Aar har han vakt betydelig
Opmærksomhed som, en fremragende Solist og
Kammermusikspiller ved Koncerter, dels
herhjemme og i de skandinaviske Lande, dels i
Tyskland og ikke mindst i England.
<i>A. H.</i>
</chapter>

<chapter name="Jensen, Maria Kirstine Dorothea">
<b>Jensen,</b> <sp>Maria Kirstine Dorothea</sp>,
kaldet <sp>Thit</sp>, Søster til Johs. V. J., f. i Farsø
19. Jan. 1876. Tidlig følte J. Trang til at
skrive; hun forfattede allerede i 18—19 Aars
Alderen nogle (utrykte) Skuespil. Men ydre Kaar
var hende ikke gunstige, og Kampen for
Eksistensen hemmede hendes Udvikling.
Imidlertid skærpede den hendes Iagttagelsesevne, og
hendes første Bøger (»To Søstre« [1903],
»Familien Storm« [1904], »Martyrium« [1905],
»Ørkenvandring« [1907]) bragte snarere Bud om
deres Forfatterindes dybe Medfølelse med og
stærke Harme over ulykkelig stillede Kvinders
Forkuelse, der gav disse Bøger en vis Kraft og
Rejsning, end de egl. røbede noget udpræget
poetisk Anlæg. En flg. mindre Bog »Prins
Nilaus« (1907), en Slags erotisk Drøm i
middelalderligt Klædebon, var i Form og Sprog
stærkt paavirket af Forbilleder. I en Samling
Sagn og Fortællinger fra Island (1906), har
hun derimod lagt en betydelig Fantasirigdom
for Dagen. — En meget stor Produktivitet
kendetegner hendes Virksomhed fra de sidste
Aar. Næsten hvert Aar er udsendt et ell. fl.
Bd. Værdien af disse er højst forsk. — en
betydelig Bog er en Nutidsroman fra Island
»I Messias' Spor« (1909) — men fælles for dem
alle er en stærk og levende Medfølelse med
alle, der lider; og i Romanen »Jorden« (1915)
bar denne Medliden givet sig et fuldbaarent
kunstnerisk Udslag. En ogsaa kunstnerisk
meget sund og vægtig Bog er »Gerd. En Kvindes
Historie« (1919).
<i>J. Cl.</i>
</chapter>

<chapter name="Jensen, Niels Peder">
<b>Jensen,</b> <sp>Niels Peder</sp>, dansk Officer, f.
26. Oktbr 1830 i Kbhvn, d. 17. Maj 1918 smst.
1848 blev han Frivillig ved 2. Jægerkorps og
deltog i Kampene ved Bov, Slesvig og Oversø,
hvor han toges til Fange. Efter Vinteren
1848—49 at have gennemgaaet en
Officersaspirantskole blev han Sekondløjtnant i Krigsreserven
og ansattes ved sit gl. Korps, hvormed han
deltog i Kampene ved Adsbøl, Fredericia og
Helligbæk, hvor han saaredes. Kort efter
overgik han til Linien med Aldersorden fra 1848,
garnisonerede 1852—57 i Glückstadt, kom
derefter til Kbhvn, hvor han 1860—63 forrettede
Tjeneste ved Generalstaben for at ordne
Krigsarkiverne for 1848—50, og blev
Premierløjtnant (1861), Under Felttoget 1864 var J.

