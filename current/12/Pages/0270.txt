Køllehoveder, Økser, Knive o. l. Videnskaben stod
ikke saa højt som i Mejico. Kalendervæsenet
var langt tilbage, og Skrift kendtes ikke.
Knudesnore (<i>quipu</i>) tjente kun til at fastholde
Erindringen om Talstørrelser; højst kunde man ved
Snore af forsk. Farve betegne, hvilket Emne
Tallene vedrørte. Et I.-Skuespil, »Ollanta«.
sikkert stærkt europ. paavirket, er bevaret.
Religionen var i sit Grundlag en simpel Natur-
og Sjæledyrkelse. Hver Klan og Stamme ejede
sin Værnegud ell. Totem, ofte et Dyr. I.-R.'s
Nationalgud, Solen (<i>inti</i>), var muligvis opr.
I.-Klanens Totem. Solen havde Templer overalt;
til dem var knyttet Klostre for »Soljomfruerne«,
der forrettede Arbejde ved Templet og maatte
bevare deres Kyskhed, til de efter en
Aarrækkes Forløb traadte ud af Klosteret. Nogle
af de overvundne Folks Guder vedblev at nyde
stor Anseelse i I.-R., navnlig Aymara-Folkets
Kulturheros Viracocha samt Pachacamac og
Con i Kystlandet. Der fandtes et talrigt
Præsteskab, som sørgede for Ofringerne.
Menneskeofringer fandt Sted ved store Fester. (<sp>Litt</sp>.:
<sp>T. A. Joyce</sp>, <i>South American Archæology</i>
[Lond. 1912]; <sp>Reiss & Stübel</sp>, »Das
Todtenfeld von Ancon« [Berlin 1880—87]; <sp>Max Uhle
& Stübel</sp>, »Die Ruinenstätte von Tiahuanaco«
[Breslau 1892]; <sp>Max Uhle</sp>, <i>Pachacamac</i>
[Philadelphia 1903]; <sp>Bässler</sp>, <i>Ancient Peruvian
Art</i> [New York & Berlin 1902—03]; <sp>H. Cunow</sp>,
»Die soziale Verfassung des Inkareiches«
[Braunschweig 1898]).
<i>K. B.-S.</i>
</chapter>

<chapter name="Incarvillea">
<b>Incarvillea</b> Juss., Slægt af Bignoniaceerne,
en-, to- ell. fleraarige Urter med ugrenet ell.
lidt forgrenet glat Stængel, spredte og oftest
udelte Blade og Blomsterne i en endestillet
Klase. Bægeret er klokkeformet og Kronen
tragt- ell. klokkeformet; de indesluttede
Støvblade bærer Sporer ved Knappernes Grund.
Frugten er en linieformet Kapsel. 5 Arter i
Kina og Turkestan.
<i>A. M.</i>

<i>I. Delavayi</i>, <i>I. grandiflora</i> og <i>I. Olgæ</i> er de
almindeligst dyrkede, navnlig den første. De
to første formeres let ved Frø, ogsaa ved
Deling, den sidste bedst ved Deling. I. plantes paa
Staude-Rabatter ell. Stenpartier, fritstillet, da
de kræver rigelig Plads. Trives i enhver god
Havejord.
<i>P. F.</i>

<img><i>Incarvillea Delavayi.</i></img>
</chapter>

<chapter name="in casu">
<b>in casu</b> (lat.), i det foreliggende Tilfælde.
</chapter>

<chapter name="Ince in Makerfield">
<b>Ince in Makerfield</b> ['ins-<sub>i</sub>n-'me<sub>i</sub>kəfi'£d],
Fabrikby i Nordengland, Lancashire (England),
tæt ved Wigan (s. d.), med Bomuldsspinderier,
Jernværker, Fabrikker for Jernbanevagoner, og
(1911) 22034 Indbyggere. I Nærheden Kulgruber.
<i>G. Ht.</i>
</chapter>

<chapter name="incerta persona">
<b>incerta persona</b> (lat.), uvis, upaaviselig
Person. Efter førjustiniansk Ret kunde en slig
upaaviselig Person, om hvem Arveladeren ikke
kunde gøre sig nogen Forestilling, f. Eks. en
endnu ikke født Mand, Arveladerens Datter
engang maatte ægte, ikke ved Testamente
indsættes til Arving. Det blev dog anerkendt —
endnu før Justinian — at <i>posthumi</i>,
Arveladerens efter hans Død fødte Descendenter, kunde
indsættes som Arvinger, og Indskrænkningen
hævedes derefter af Justinian, for saa vidt
Indsættelsen i sin Tid kunde komme bestemte
Personer til gode. Nu er det anerkendt, at
Rettigheder kan stiftes for endnu upaaviselige
Personer, i alt Fald som betingede, ikke blot
ved Arv iflg. Loven (for Fosterets
Vedkommende) ell. Testamente, men ogsaa iflg.
Retshandler <i>inter vivos</i>, jfr at en Prisopgave med
bindende Virkning udsættes, en fast Ejendom
opraabes til absolut Bortsalg til den
højestbydende, en Ting sælges paa Auktion til en
Person som Mægler o. s. v.
<i>K. B.</i>
</chapter>

<chapter name="Incest">
<b>Incest,</b> d. s. s. <sp>Blodskam</sp>.
</chapter>

<chapter name="Incestavl">
<b>Incestavl,</b> se <sp>Husdyravl</sp>.
</chapter>

<chapter name="Inch">
<b>Inch</b> [in(t)∫], engelsk Tomme, = 25,699 mm,
i de forenede Stater = 25,401 mm, inddeles i
Alm. i 12 <sp>Lines</sp> à 12 <sp>Seconds</sp> à 12
<sp>Thirds</sp>. I. deles af Kunstnere i 10 <sp>Lines</sp>
og af Haandværkere i 8 <sp>Parts</sp> ell. 3
<sp>Barley Corns</sp>.
<i>(N. J. B.). Th. O.</i>
</chapter>

<chapter name="Inchbald">
<b>Inchbald</b> ['in(t)∫bå.£d], <sp>Elizabeth</sp>, f.
<sp>Simpson</sp>, eng. Skuespillerinde og Forfatterinde
(1753-1821). 1772 ægtede hun Skuespilleren I.
og debuterede som Cordelia i Lear. Efter hans
Død 1779 opgav hun Teateret og virkede senere
udelukkende som Forfatterinde. Af hendes
Værker har særlig Romanerne: <i>A simple Story</i>
(1791) gjort hendes Navn bekendt. Hendes
øvrige Arbejder staar i Forbindelse med
Teateret; hun har saaledes skrevet en Rk.
dramatiske Arbejder, af hvilke kan nævnes Farcen <i>The
Mogul Tale</i>, samt bearbejdet en Rk. fr. og tyske
Skuespil. Desuden udgav hun: <i>The British
Theatre with Biographical and Critical
Remarks</i> (25 Bd, 1806—09); <i>Modern Theatre</i> (10
Bd 1809); <i>A Collection of Farces</i> (7 Bd 1809).
Hendes Memoirer er udgivne af Boaden (2 Bd,
1833) og er senere udgivne sammen med
hendes Romaner og ledsagede af en Biografi ved
W. B. Scott, (1880).
<i>(T. L.). I. O.</i>
</chapter>

<chapter name="Inch-Cape">
<b>Inch-Cape</b> ['in(t)∫-'ke<sub>i</sub>p], se <sp>Bell Rock</sp>.
</chapter>

<chapter name="Inchoativ">
<b>Inchoativ</b> [-'ko.-] er i Grammatikken
Benævelse paa et afledet Verbum, hvis
Afledningssuffiks tilkendegiver Begyndelsen ell. Indtrædelsen
i en Handling ell. Tilstand, f. Eks. lat. <i>caleo</i>
(jeg er varm), hvoraf <i>calesco</i> (jeg bliver varm),
oldn. <i>vaka</i> (vaage), hvoraf <i>vakna</i> (vaagne).
</chapter>
