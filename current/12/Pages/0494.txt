<chapter name="Ipecacuanha">
<b>Ipecacuanha</b> [sp. ipæka'kwana, port. ipek<sub>a</sub>
'k<sub>u</sub>an<sub>jə</sub>], se <sp>Ionidium</sp>, <sp>Richardsoniaj</sp>
og <sp>Uragoga</sp>.
</chapter>

<chapter name="Ipek">
<b>Ipek,</b> <sp>Peč</sp>, By i Jugoslavien, Landskab
Montenegro, ved Drins Tilløb Bistritza. Den
skal have c. 10000 Indb., dels gr.-kat., dels
muhammedanske Serbere, der driver Frugt-,
Tobak- og Silkeavl. I. var indtil 1690 Sædet
for den serbiske Patriark.
<i>C. A.</i>
</chapter>

<chapter name="Ipiales">
<b>Ipiales</b> [i'p<sub>i</sub>alæs]. By i Dept Cauca,
Republikken Columbia, med c. 10000 Indb. Ligger
13081 m. o. H., kun 3 km fra Ecuadors Grænse.
<i>G. Ht.</i> |
</chapter>

<chapter name="Ipnops">
<b>Ipnops</b> ['ip-], se <sp>Laksesild</sp>.
</chapter>

<chapter name="Ipo">
<b>Ipo</b> se <sp>Antiaris</sp>.
</chapter>

<chapter name="Ipomæa">
<b>Ipomæa</b> L. (<sp>Batatas</sp>), Slægt af
Snerlefamilien, oftest slyngende Urter, Halvbuske ell.
Buske med hele ell. lappede, endog dybt delte
Blade og anselige Blomster, der hyppigst sidder
i kvast- ell. skærmformede Stande og har
klokke- ell. tragtformet, stærkt farvet Krone.
Frugten er en kugle- ell. ægformet Kapsel,
der springer op med 4 ell. 2 Klapper. Over
300 Arter i tropiske og varme Egne. <i>I. Purga</i>
Hayne (Fig. 1) har helrandet og hjertedannede
Blade og store purpurfarvede Blomster, hvis
Støvdragere og Griffel rager uden for Kronen.
Den hører hjemme i de mejikanske Bjerge,
men dyrkes der og i andre tropiske Egne, f.
Eks. paa Jamaika, af Hensyn til de
knoldformede Rødder (<sp>Jalape-Rod</sp>, <i>Tuber Jalapæ</i>,
Fig. 2), der indeholder en Harpiks
(<sp>Jalape-Harpiks</sp>). De udvendig brune og rynkede
Knolde er kugle- ell. pæreformede og af
Størrelse mellem en Valnød og en knyttet Haand;
i tørret Tilstand bringes de til Jalapa og
derfra videre ud i Handelen. Allerede i 16. Aarh.
var de og andre beslægtede Arters Rødder
kendte og benyttede som afførende Midler og
førte til Europa af Spanierne; Stamplanten til
Jalape-Rod lærte man dog først at kende 1829.
Rødderne af <i>I. simulans</i> Hanbury
(<sp>Tampicorod</sp>) indeholder mindre Harpiks, men har en
lignende Virkning. Det samme gælder
Rødderne af <i>I. orizabensis</i> Ledanois; begge
stammer fra Mejiko. Rødderne af <i>I. Turpethum</i> R.
Br. (Ostindien) indeholder ligeledes Harpiks,
men i mindre Mængde; de benyttes som
Jalape-Rod i Hjemlandet, tidligere kom de ogsaa til
Europa. <i>I. Batatas</i> Lam. (<sp>Batat</sp>) har en
krybende ell. slyngende, over 1 m lang Stængel
og langstilkede, hjertedannede og
3—7-lappede Blade. Blomsterne har spidse
Bægerblade og en tragtformet, rød ell. purpurfarvet,
undertiden hvid Krone. De knoldformede
Siderødder (<sp>Batater</sp>, <sp>Camotes</sp>, <sp>Indiske
Kartofler</sp>, <sp>Søde Kartofler</sp>) er rige
paa Stivelse, Sukker og Mælkesaft; deres
Benyttelse til Føde, tilberedte paa forsk. Vis,
har gjort Bataten til en af de allervigtigste
Brødplanter i varme Lande. Knoldene er
valseformede, men kan ogsaa have andre Former,
og vejer hyppigst 1,5—6 kg; dog skal Vægten
kunne stige til 25 kg. Udvendig er de hvide
ell. rødlige, noget lig Kartofler. Ført fra
Batatens opr. Hjemsted, rimeligvis
Centralamerika, har den ved Dyrkning udviklet sig i
talrige Former i alle tropiske og subtropiske
Lande (ogsaa i Sydeuropa; den indførtes først
til Spanien, nemlig i første Halvdel af 16.
Aarh.). Kulturen medfører ikke store
Vanskeligheder, idet Batater kun stiller smaa
Fordringer til Jordbunden og vokser bedst paa

<img>Fig. 1. <i>Ipomæa Purga</i>.</img>

<img>Fig. 2. Rødderne af <i>Ipomæa Purga</i>.</img>

