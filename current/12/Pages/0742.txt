han til Nordamerika for at undersøge
Møntvæsenet og indrettede senere den ny Mønt samt
tog Initiaitiv til Bygning af den første Jernbane
fra Tokio til Jokohama. 1872—73 fulgte han
Ivakura paa dennes store Sendefærd til
Nordamerika og Europa og hjalp ham 1873 i at
hindre Krigeradelens Plan om et Tog mod
Korea. Han var derpaa Arbejdsminister
1873—78 og Indenrigsminister 1878—80. Han deltog
energisk i Bekæmpelsen af Satsumaoprøret 1877
og sendtes 1882 som Sendemand til Berlin, hvor
han lærte preuss. Statsliv og Samfundsorden
at kende. 1885 afsluttede han med
Li-Hung-Tsjang Tientsinkonventionen, hvori han
opnaaede Ligeberettigelse med Kina i Korea (s.
d.). Sammen med Inuje, Itagaki, Kido o. a.
virkede han ivrigt for Indførelse af en
Forfatning. Som Forarbejder hertil omdannedes
Adelsorganisationen 1884, Departementalstyret
1885, da I. blev Førsteminister (1885—88), og
Rigsraadet 1888, hvis Præsident han blev. I.
udarbejdede som Førsteminister den ny
Forfatning efter preuss. Mønster, der blev vedtaget
1889 og sat i Kraft 1891. Paany Førsteminister
1892—96 gennemførte I. over for Kina sin
sejrrige koreanske Politik, der endte med Freden
i Shimonoseki 1895, hvor han selv
underhandlede med Li-Hung-Tsjang. Til Løn for de
opnaaede Resultater udnævntes han til Marquis,
1885 var han blevet Greve og udnævntes 1907
til Fyrste. I. blev igen Jan.—Juni 1898 og Oktbr
1900—Maj 1901 Førsteminister. Han stiftede det
liberale Parti <sp>Seijukai</sp> (konstitutionel
Forening), men ønskede dog ikke Indførelse af
parlamentarisk Styre. Foretog efter sin Afgang en
Rejse til Europa. Skønt uden officielt Hverv
fik han en meget hædrende Modtagelse fra
Regeringernes Side. I Petrograd søgte han
forgæves at opnaa en Forstaaelse med Rusland,
hvad han selv ansaa for den rette Politik, men
da dette ikke lykkedes, medvirkede han loyalt
i London med Hayashi (s. d.) ved
Forhandlingerne om Forbundet med England 1902. Som
Medlem af det særlige Raad af »gamle
Statsmænd« (<i>Genro</i>), stræbte han 1904 at udsætte
Fredsbruddet med Rusland saa længe som
muligt; men da Krigen kom, sendtes han Marts
1905 som Generalresident med overordentlig
Fuldmagt til Korea. Han nødte dettes Regering
i Novbr s. A. til at overdrage Japan
Varetagelsen af alle dets Forhold til Udlandet og var
i tre Aar dets virkelige Herre. Han
reorganiserede Landet fuldstændigt, fremskyndede med
Iver Bygningen af Jernbaner og fremmede paa
andre Maader Landets Udvikling, men hans
Styre var meget haardhændet, med Strenghed
slog han ethvert Forsøg paa Modstand ned og
tvang 1907 Kejseren Ji-Høng til at nedlægge
Regeringen til Fordel for sin Søn. I Septbr
s. A. vendte han tilbage til Japan og blev til
Løn for sin Virksomhed ophøjet til Fyrste. I
Aug. 1908 sendtes han til Kina for at føre
Underhandlinger om en nøjere Forbindelse
mellem de to Riger. Juni 1909 blev han paany
sendt til Korea som Formand for dettes øverste
Raad og Formynder for Kejseren. Ved et
Besøg i Kharbin i Mantsjuriet, hvor han mødtes
med den russ. Finansminister Kokovzev til
politisk Underhandling, blev han 26. Oktbr 1909
myrdet af en Koreaner, der samtidig vilde
tage national og personlig Hævn. — I. var det
moderne Japans største Mand, forgudet af
Nationen som Skaber af dets politiske Magt. Med
en omfattende Intelligens forbandt han en
glimrende Evne til at vinde og besad en Indflydelse
som ingen anden. (<sp>Litt</sp>.: <sp>J. Morris</sp>, <i>Makers
of Japan</i> [1906]).
<i>F. de F.</i>
</chapter>

<chapter name="Ito Juko">
<b>Ito Juko</b> ['i-], Greve, jap. Admiral, f. 1843, d.
Jan. 1914. Indtraadte 1868 i Flaaden, deltog i
Borgerkrigen mod Satsuma-Klanen 1877, blev
1886 Kontre- og 1892 Viceadmiral. Vandt
Søslagene ved Jalufloden 1894 og ved Haiyuntau
(s. d.) i Krigen mod Kina; blev 1895
Marinegeneralstabschef, udnævntes til Vicomte og
1898 til Admiral. Som Generalstabschef for
Flaaden i den russ.-jap. Krig bidrog hans
Strategi i høj Grad til de jap. Sejre. Udnævnt
1907 til Greve.
<i>F. de F.</i>
</chapter>

<chapter name="Iton">
Iton [i'tå], Flod i Nordfrankrig i
Normandiet, Biflod til Eure, udspringer paa
Perche-Bakkerne i Dept Orne og flyder mod NV.
gennem Sletten Plaine de St André i Dept Eure.
Efter et Løb af 140 km udmunder den ved
Acquigny i Eure. Ved Byen Damville synker
den ned i en Spalte i Slettens Kridtbund og
flyder under Jorden i en Strækning af 7 km,
hvorefter den atter kommer frem oven for
Evreux.
<i>G. Ht.</i>
</chapter>

<chapter name="Itonia">
<b>Itonia</b> [gr. 'nia] (gr.), et Tilnavn til Gudinden
Athene. Hoveddyrkelsesstedet var opr.
Thessalien, hvor der mellem Ferai og Larissa
fandtes en Helligdom for I. Senere forplantedes
hendes Dyrkelse til Boiotien, hvor hun havde et
Tempel ved Koroneia.
<i>H. A. K.</i>
</chapter>

<chapter name="Itri">
<b>Itri</b> ['itri], By i Syditalien, Prov. Caserta,
ligger 10 km N. f. Gaëta, (1911) 7180 Indb., har
Ruiner af et gl. Tempel.
<i>C. A.</i>
</chapter>

<chapter name="Itrol">
<b>Itrol,</b> citronsurt Sølvilte, Ag<sub>8</sub>C<sub>6</sub>H<sub>5</sub>O<sub>7</sub>, er
siden 1896 indført i Medicinen og har vist sig
som et fortrinligt Antiseptikum. Til
Saarbehandling anvendes det i Pulverform, som
Strøpulver; til Udskylninger benyttes det som vandig
Opløsning (1—4000) ell. hyppig opslæmmet i
Vand (1/2 %-holdig). — I. danner hvide Naale,
der er tungopløselige i Vand, 1 Del opløses i
3860 Dele Vand. Den vandige Opløsning
tilberedes bedst ved at opslæmme I. i lidt Vand og
derefter tilsætte kogende Vand under
Omrystning. I Handelen forekommer Itroltabletter à
0,1 g, saavel som Silke, Catgut etc.
imprægneret med I.
<i>(A. B.). E. K.</i>
</chapter>

<chapter name="Itshang">
<b>Itshang</b> ['ji.t∫ã], Traktathavn i Kina i
Prov. Hupe, Endepunkt for Dampskibsfarten
paa Jang-tse-kiang, 45000 Indb., ligger i en rigt
kultiveret Egn, der især frembringer Te og
Opium. Den har regelmæssig
Dampskibsforbindelse med Hankou, hvorfra den modtager
europæiske Varer, der omlades paa mindre
Sejlskibe for at føres videre op ad Floden. Der
udføres Silke, kin. Voks og Moskus, indføres
europæiske Industriprodukter, især
Bomuldstøjer. 1911 udførtes Varer til en Værdi af 1,5
Mill. Taels. Havnen blev aabnet for Handelen
ved Konventionen i Tschifu 1877.
<i>M. V.</i>
</chapter>

<chapter name="Itshili">
<b>Itshili</b> [-t∫i-], Landskab i Lilleasien, omfatter
den vestlige Del af det gl. Kilikien. Det er et
