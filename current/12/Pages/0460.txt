af det evang. Standpunkt, og dets Gennemførelse
vilde have betydet Katolicismens Genindførelse.
Den virksomste Medarbejder fra evang. Side
var Agricola. Vel bøjede de fleste evang.
Myndigheder sig, men i Folket rejste der sig en
mægtig Modstand. Hundreder af
overbevisningstro Præster blev jagede bort fra deres
Menigheder. 3) <sp>Leipzig-I</sp>. Den snilde Politiker
Kurfyrst Moritz af Sachsen, ved hvis Hjælp
Kejseren havde sejret, befandt sig i en
vanskelig Stilling. Han maatte i sit eget Land,
Reformationens Moderskød, vente den stærkeste
Modstand mod Augsburg-I. Det lykkedes
imidlertid ved forsk. Forhandlinger at faa dannet
et I., der saa blev vedtaget af Stænderne i
Leipzig i Decbr 1548 som gældende for
Kurfyrstendømmet Sachsen. Det var dog omtrent
lige saa katoliserende som det augsburgske og
gav Anledning til en stor Strid om Adiafora.
Kurfyrsten vovede ikke at gennemføre det, men
gjorde Ende paa den i Længden uholdbare
Tilstand ved sit Tog mod Kejseren, hvilket førte
til Forliget i Passau 1552 og Religionsfreden i
Augsburg 1555.
<i>A. Th. J.</i>
</chapter>

<chapter name="interim aliquid fit">
<b>interim aliquid fit</b> eller rettere <i>interea
fiet aliquid</i> (lat.), imidlertid vil der ske noget
ɔ: kommer Tid, kommer Raad. Citat af Terents,
»Andria«, V. 314.
<i>H. H. R.</i>
</chapter>

<chapter name="Interimistikum">
<b>Interimistikum</b> ['en-] (nylat.), en
Retskendelse, hvorved det under en Proces, for at
Sagsforholdet ikke skal blive forrykket, foreløbig
forbydes en Part at foretage visse Handlinger,
f. Eks. at afhænde ell. pantsætte den omstridte
Genstand, ell. paabydes ham et ell. andet, f.
Eks. i Tilfælde af en Skilsmissesag at udbetale
Hustruen Underhold.
<i>K. B.</i>
</chapter>

<chapter name="interimistisk">
<b>interimistisk</b> (lat.), foreløbig, indtil endelig
Ordning, midlertidig.
</chapter>

<chapter name="Interimsbevis">
<b>Interimsbevis</b> ['en'-], et midlertidigt,
foreløbigt Bevis, bestemt til at afløses af et senere
endeligt Bevis. I. meddeles f. Eks. gerne dem,
der tegner sig for Aktier i et nystiftet
Aktieselskab, naar de gør den ell. de første
Indbetalinger af Aktiens Beløb, medens selve
Aktien først senere udleveres mod I.'s
Tilbagelevering.
<i>E. T.</i>
</chapter>

<chapter name="Interimsregering">
<b>Interimsregering</b> ['en'-]. Under fjendtlige
Okkupationsforhold ell. oprørske Bevægelser i
en ell. anden Landsdel nedsættes ofte en
midlertidig Regering, som under Navn af I. fører
Styrelsen, indtil en endelig Ordning af de
folkeretlige ell. statsretlige Forhold er bleven
tilvejebragt.

I. kaldtes i Norge og Sverige i Unionstiden
(1814—1905) det sammensatte Statsraad (10
norske og 10 sv. Medlemmer), som iflg.
Rigsaktens § 7 midlertidig skulde overtage
Rigernes Styrelse, naar Kongen var mindreaarig,
naar Kongen var fraværende fra Riget uden at
være i Felt, ell. han var saa syg, at han ikke
kunde varetage Regeringen, ell. den mandlige
Kongestamme var uddød og ingen Tronfølger
udkaaret. Denne I. havde sit Sæde i Sthlm. —
Reglerne om midlertidig Regentskab i Norge
findes fra 1905 i Grundlovens §§ 40—46 og 48.
<i>K. Ø.</i>
</chapter>

<chapter name="inter iocos et seria">
<b>inter iocos et seria</b> (lat.), mellem Spøg
og Alvor.
</chapter>

<chapter name="Interiør">
<b>Interiør</b> (af fr. <i>intérieur</i> [æte'r<sub>i</sub>ö.r]), det
indre. F. Eks. i Malerkunsten Fremstilling af en
Bygnings ell. et Værelses Indre.
</chapter>

<chapter name="Interjektion">
<b>Interjektion</b> (lat.) er i Grammatikken
Benævnelse paa et Ord ell. en ordlignende Lyd,
hvormed man giver sin Mening ell. Stemning
til Kende i St f. at betjene sig af
sammenhængende Tale. Paa Dansk kaldes det
<sp>Udraabsord</sp>. Nogle I. er virkelige Ord, dels hjemlige,
som <i>hør</i>! <i>se</i>! <i>tænk</i>! <i>holdt</i>! (paavirket af tysk
<i>halt</i>!) <i>stille</i>! <i>Skaal</i>! <i>Brand</i>! <i>vel</i>! <i>nuvel</i>! <i>saa</i>!,
dels laante som <i>Amen</i>! <i>Halleluja</i>! <i>Hosianna</i>!
<i>Kyrie eleison</i>! <i>Hurra</i>! <i>Bravo</i>! Andre I. staar
paa Overgangen fra Ord til ordlignende Lyd
som <i>naa</i>! <i>naada</i>! hvortil kan henregnes
onomatopoietiske Ord som <i>plask</i>! !! (se
<sp>Onomatopoietikon</sp>). De ordlignende Lyd er de
egl. I. Det er Udraab som <i>aah</i>! <i>ah</i>! <i>ih</i>! <i>uh</i>! <i>æh</i>!
<i>puh</i>! <i>pyh</i>! <i>av</i>! <i>hm</i>! <i>sss</i>! Enkelte er optagne fra
fremmede Sprog som <i>o</i>! <i>ve</i>! <i>fy</i>! De egl. I. staar
paa Grænsen af Sprog og uartikuleret Lyd (se
<sp>Artikulation</sp>); undertiden kan een og
samme I., ved Maaden, hvorpaa den udtales,
udtrykke forsk., ja indbyrdes modstridende
Sindsstemninger. <i>Aah</i>! kan udtrykke jublende
Bifald, inderlig Deltagelse, Skræk, Smerte,
Ringeagt, Glæde, Velbefindende. Der er
Forskere, der tillægger I. en overordentlig
sproghistorisk Bet., idet de antager, at Sproget er
opstaaet og har udviklet sig af I. Hypotesen
har mødt Modstand hos andre Forskere og er
af Modstandere spøgende bleven kaldt
Pyhteorien.
<i>P. K. T.</i>
</chapter>

<chapter name="interkalær Vækst">
<b>interkalær Vækst</b> se <sp>Vækst</sp>.
</chapter>

<chapter name="Interkommunikationssignaler">
<b>Interkommunikationssignaler</b> ['en-] er
Alarm- ell. Nødsignaler, hvorved de Rejsende i
et Jernbanetog ell. Togpersonalet sættes i Stand
til at bringe Toget til Standsning, hvis der
under Farten indtræffer Ulykkestilfælde e. l.
I. kan deles i de <sp>indirekte</sp> og de
<sp>direkte</sp> virkende. De første betjenes ved en
udvendig paa ell. indvendig i Vognene
værende Indretning, der enten bringer Lokomotivets
Dampfløjte til at lyde, hvorefter
Lokomotivføreren standser Toget, ell. ogsaa frembringer
et akustisk Signal i den forreste efter Lokomotivet
værende Vogn i Toget, hvorefter den Togbetjent,
der opholder sig dér, ved at trække i en kort
Line faar Dampfløjten til at lyde, saa
Lokomotivføreren kan standse Toget. Den ældste
og simpleste af disse I. er <sp>Toglinen</sp>, der i
Reglen anbringes løst i Øskner udvendig langs
Vogntaget og oven over Vinduerne; fra forreste
Vogn fortsætter Linien sig til Lokomotivets
Dampfløjte. Til de indirekte I. hører ogsaa de
elektriske Signaler (System <sp>Kohn</sp>, <sp>Rayl</sp>),
hvor man ved at trykke paa en Kontaktknap
inde i Vognen kan faa en elektrisk Klokke til
at lyde i forreste Vogn.

Efter Indførelsen af de gennemgaaende,
automatiske Togbremser er man gaaet over til at
bruge de direkte virkende I. Inde i Vognen er
da anbragt Haandtag, de saakaldte
<sp>Nødbremsegreb</sp>; naar man trækker i et
saadant, aabnes en paa Bremse-Hovedledningen
siddende Hane, saaledes at Luften i nævnte
Hovedledning kommer i Forbindelse med den
ydre Luft (se i øvrigt <sp>Bremse</sp>), og Bremsen

