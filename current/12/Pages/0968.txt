anvendte Sporvidder er indbyrdes meget
forskellige; foruden Normalsporet forekommer
Bredspor paa 1,6 m og forsk. Smalspor. For
Dannelsen af et samlet Banenet vil dette volde
store Vanskeligheder.

Som den første Bane aabnedes Strækningen
Sidney—Paramatta af Linien Sidney—Goulborn
1855. Den anlagdes som Privatbane, og det
samme er Tilfældet med fl. af senere Baner.
Nu er Statsbanesystemet imidlertid gennemført
i alle Staterne, og kun faa Banelinier er paa
private Hænder. Hver Stat raader dog i saa
Henseende sig selv. Ved Dannelsen af
Australiens forenede Stater 1901 tillagdes der ikke
Forbundsregeringen Indflydelse paa
Jernbaneforvaltningen.

C. <sp>Statistik</sp>.

Et talmæssigt Billede af Jernbanevæsenets
Udvikling i de forsk. Lande er givet i
foranstaaende Sammenstilling. Den standser
imidlertid ved Verdenskrigen; Aaret 1913 er det sidste
normale Aar, og Tallene for 1917 har kun
kunnet gives paa et mindre fuldkomment
Grundlag. Med sin internationale Karakter har den
sammenlignende Jernbanestatistik ikke kunnet
bestaa under Krigen, og efter Fredsslutningen
har bl. a. de ubestemte Grænseflytninger været
en Vanskelighed for Oversigten.
<i>J. F.</i>
</chapter>
