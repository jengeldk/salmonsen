disse vanskelige Tilfælde er der for den
private Ulykkesforsikring enten Voldgift eller
Rettergang. — Den offentlige
Ulykkesforsikring faar som Regel Vanskelighederne afgjort
af særlige Kommissioner ell. Raad (smlgn.
<sp>Invalideforsørgelse</sp>,
<sp>Invalideforsikring</sp>, <sp>Arbejderforsikring</sp>,
<sp>Ulykkesforsikring</sp>).
<i>E. A. T.</i>
</chapter>

<chapter name="Invar">
<b>Invar</b> kaldes Nikkelstaal med 36 % Ni,
fordi dets Volumen kun i meget ringe Grad
paavirkes af Temperaturen; medens
Kulstofstaal udvider sig 1:100000 af sin Længde ved
1° Opvarmning, er I.'s Udvidelse ved normals
Temperaturer kun 0,08—0,02 Gange saa stor.
(I høje Temperaturer er Forholdet et andet;
mellem 250 og 500° er Udvidelsen saaledes 1,3
à 1,8 : 100000 pr Grad). I. bruges derfor til
nøjagtige Staalmaalebaand, Maalestokke,
Urpenduler og Fjervægte. Men Volumnet er ikke
konstant, det forandrer sig en lille Smule i Aarenes
Løb (sekulære Forandringer), idet de ved
Fremstillingen opstaaede Spændinger mellem
Smaadelene efterhaanden udligner sig. For at
fremskynde Ligevægtstilstandens Indtræden bliver de
tynde (c. 1,7 mm) Invartraade, der bruges til
Basismaalinger, først kogte i Vand, derpaa belastede
i et Døgn med 60 kg og sluttelig gennemrystede;
baade Varmebehandlingen og Rystelserne
begunstiger Smaadelenes Formændringer, men
Traadene forlænger sig dog aarlig en Brøkdel
af en Mikron pr m. Nikkelstaal med 42—46 %
Ni undergaar ingen sekulære Forandringer og
bruges til Hovednormaler for Maalestokke. Det
har samme Udvidelseskoefficient som Glas og
Platin (c. 0,86 : 100000).
<i>E. Su.</i>
</chapter>

<chapter name="invariabel">
<b>invariabel</b> (lat.), uforanderlig.
</chapter>

<chapter name="invarianter">
<b>invarianter,</b> se <sp>Transformationer</sp>.
</chapter>

<chapter name="Invasion">
<b>Invasion</b> (lat.) er en Hærs Indrykning paa
fremmed Territorium. Ved saaledes at føre
Krigen over paa Modstanderens Omraade
skaanes eget Land for de direkte Ulemper, som
Krigsførelsen foraarsages men den Grænsen
overskridende Hær maa savne Understøttelse
af Fæstninger og af Beboerne, samt nødes til
Afgivelse af Tropper til Beskyttelse af sine
Forbindelseslinier med Hjemlandet, hvorved Hæren
svækkes. I. bliver <sp>Okkupation</sp>, saafremt
Invasionshærens Øverstkommanderende, uden
just i den Hensigt at ville erobre, afsætter de
stedlige Myndigheder og selv midlertidig
overtager Administrationen i de besatte Egne af
det fremmede Landomraade.
<i>B. P. B.</i>
</chapter>

<chapter name="invecta et illata">
<b>invecta et illata</b> (lat.), det Løsøre, som af
en Forpagter ell. Lejetager føres med i de
forpagtede ell. lejede Rum, og hvori den
Bortforpagtende ell. Udlejeren efter
Romerretten havde Retentionsret (Tilbageholdelsesret)
for sit Krav efter Forpagtningen ell.
Lejekontrakten.
<i>K. B.</i>
</chapter>

<chapter name="Invektiv">
<b>Invektiv</b> (lat.), fornærmende Tale, Skældsord.
</chapter>

<chapter name="invenit">
<b>invenit</b> (lat.: »har opfundet«), ell. hyppigst
i den forkortede Form <i>inv.</i>, findes paa
Kobberstik forneden til venstre efter Navnet paa
Inventor og betyder den, der har tegnet ell.
malet det fremstillede Sujet.
<i>(A. Ls.).</i>
</chapter>

<chapter name="Inventar">
<b>Inventar,</b> d. s. s. <sp>Inventarium</sp>.
</chapter>

<chapter name="Inventararv">
<b>Inventararv,</b> se <sp>Inventarret</sp>.
</chapter>

<chapter name="Inventarbog">
<b>Inventarbog,</b> i Bogholderi en Bibog, hvori
der føres Fortegnelse over alle
Inventargenstande med Tilføjelse af deres Anskaffelsespris.
Hvad der sælges ell. kasseres som opslidt,
udslettes af Fortegnelsen; hvad der vedligeholdes
i god Stand og bruges, bliver staaende med
uforandret Værdiansættelse; hvad der
anskaffes af nyt, indføres med Tilføjelse af
Tidspunktet for Anskaffelsen. Da man ofte kan finde
Interesse i, paa Hovedbogens
<sp>Inventarkonto</sp> at nedskrive Inventariets bogførte
Værdi til langt under dets virkelige Værdi,
danner I. et nødvendigt Supplement til
Inventarkontoen og vil f. Eks. i Ildebrandstilfælde ell.,
naar der er Spørgsmaal om Salg af en
Ejendom ell. Virksomhed med tilhørende Inventar,
være af allerstørste Bet.
<i>(C. V. S.). Th. O.</i>
</chapter>

<chapter name="Inventarium">
<b>Inventarium</b> (lat.), Summen af, hvad der
forefindes ved en Opgørelse i et Bo ell. en
Bedrift, ell. Fortegnelsen derover i Henhold til
en slig Opgørelse. I romanistisk Retssprog
tales ved en Landejendoms Besætning om
levende I. (Kvægbesætningen) og dødt I. (Avls-
og andre Redskaber); ved Arv indbefatter det
alt, hvad den Afdøde efterlader sig; i
Handelsretten betyder det Fortegnelsen over Aktiver
og Passiver (se <sp>Status</sp>).
<i>K. B.</i>
</chapter>

<chapter name="Inventarkonto">
<b>Inventarkonto,</b> i Bogholderi en Konto,
som belastes for alt Inventar med de til
Anskaffelsen medgaaede Beløb, og som godskrives
dels for tilfældig solgt Inventar, dels navnlig
ved hver Aarsopgørelse for et passende Beløb
som <sp>Afskrivning</sp> paa Inventariets
bogførte Værdi. Medens alle egl. Nyanskaffelser
belastes I., bør derimod alle Udgifter til
Inventariets Vedligeholdelse og til Erstatning af
opslidt med nyt straks føres til Udgift paa en
<sp>Driftsomkostningskonto</sp> eller en
<sp>Konto for Inventariets
Vedligeholdelse</sp>. I. føres i Reglen ganske
kortfattet og sammentrængt, idet den fuldstændige og
detaillerede Fortegnelse over alt Inventar føres
i <sp>Inventarbogen</sp>.
<i>(C. V. S.). Th. O.</i>
</chapter>

<chapter name="Inventarret">
<b>Inventarret,</b> det Beneficium, at Arvingen,
naar han, inden han befatter sig med Arven,
optager ell. lader optage I. ell. en nøjagtig
Fortegnelse over alle Arveboets Midler, da ikke
hæfter længere for Afdødes Gæld, end Boets
Midler tilstrækker. En slig Ret var først af
Kejser Gordian alene tillagt Soldater, men ved
det saakaldte <i>beneficium inventarii</i> gav
Justinian alle Arvinger samme Ret. Denne Ret er
nu anerkendt efter sikkert alle
Retsforfatninger; i dansk (og norsk) Ret indførtes den først
ved Frd. af 6. Apr. 1768 (se <sp>Arving</sp>).
<i>K. B.</i>
</chapter>

<chapter name="Invention">
<b>Invention</b> (lat.), Opfindelse; <sp>inventere</sp>,
opfinde; <sp>Inventor</sp>, Opfinder.
</chapter>

<chapter name="Inventionshorn">
<b>Inventionshorn,</b> se <sp>Horn</sp>, S. 731.
</chapter>

<chapter name="Inventionstrompet">
<b>Inventionstrompet,</b> se
<sp>Blæseinstrumenter</sp>.
</chapter>

<chapter name="Inventur">
<b>Inventur</b> (nylat.), ved Aarsopgørelsen for en
hvilken som helst Næringsvirksomhed den
fuldstændige og detaillerede Fortegnelse over
alle Virksomhedens Aktiver og Passiver. Ofte
bruges Benævnelsen I. dog særlig om den i
Anledning af Aarsopgørelsen udarbejdede, i
alle Enkeltheder gaaende Fortegnelse over
Varebeholdningerne og de øvrige rørlige
Ejendele.
<i>(C. V. S.). Th. O.</i>
</chapter>

<chapter name="Inverary">
<b>Inverary</b> [<sub>i</sub>nv<sub>ə</sub>'ræ.r<sub>i</sub>], Hovedstad i det
skotske Grevskab Argyll, ved Floden Arays

