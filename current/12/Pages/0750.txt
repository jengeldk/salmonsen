Ba'alsdyrkelse, som stod hendes egen Kultus nær. Derved
kom hun til at spille en betydelig Rolle i den
vældige Kamp mellem denne Kultus og den
specielt israelitiske Jahvereligion, som havde sin
stærkeste Forkæmper i Elijja. Da Elijja havde
sejret ved Styrkeprøven paa Karmel og ladet
fl. Hundrede Ba'alsprofeter dræbe, søgte I.
Hævn, og Elijjia maatte flygte. Siden, da Achab
ønskede at faa Nabot's Vingaard, spillede I. den
dæmoniske Kvindes Rolle, hidsede Mandens
Ærgerrighed og tilfredsstillede den ved et
underfundigt Retsbrud. Elijja traadte nu atter
frem og forudsagde Achab's og I.'s Undergang.
I. overlevede sin Mand, men da Jehu havde
dræbt hans Søn og Efterfølger, Joram, led
ogsaa hun Døden. Hun modtog i Jizréel
Kongemorderen med spottende Ord, men blev paa
hans Vink styrtet ud af Vinduet, og Hundene
fortærede hendes Legeme (1. Kong. 16. 18. 21.;
2. Kong. 9).
<i>J. P.</i>
</chapter>

<chapter name="Ized">
<b>Ized,</b> se <sp>Mazdeisme</sp>.
</chapter>

<chapter name="Izsó, Nikolaus">
<b>Izso</b> ['iзo.], <sp>Nikolaus</sp> (Miklós), ung.
Billedhugger, f. 1830 i Debreczin, d. i Budapest 29.
Maj 1875. Han deltog i Opstanden 1848 og
uddannedes som Kunstner under Ferenczy og
Gasser i Wien, derpaa i München. Her udførte
han det smukke Arbejde »Faarehyrde«, der
anslog nationale Strenge, og henledte hans
Hjemlands Opmærksomhed paa ham. Da han
kom tilbage til Buda-Pest, udførte han
Monumentet over Digteren Csokonay i Debreczin
(1867), derpaa en Mængde Portrætværker,
Busten af Stüber (Akad. i Buda-Pest), General
Bern etc.; Petøfi-Monumentet i Pest naaede
han kun at udføre i næsten færdig Model.
<i>A. Hk.</i>
</chapter>

<chapter name="Iztaccihuatl">
<b>Iztaccihuatl</b> [istaksi'watl<sub>æ</sub>] (»den hvide
Kvinde«), udslukt Vulkan, 60 km SSØ. f. Byen
Mexico, forbunden med den nærliggende
Popocatepetl ved en 3700 m høj Sadel. Den
bestaar helt og holden af Andesit, men er paa
sine Skraaninger dækket af Aske fra
Popocatepetl. Set fra Byen Mexico ligner dens tre
snedækkede Tinder en tilsløret liggende
Menneskeskikkelse, deraf det aztekiske Navn.
<i>G. Ht.</i>
</chapter>

<chapter name="Iztubar">
<b>Iztubar</b> kalder man gerne en bab.
Nationalhelt fra den mytiske Tid, hvis Liv og Bedrifter
forherliges i et bab.-ass. Litteraturværk,
hvoraf en hel Rk. Brudstykker er fundne i Ninive,
og som nu opbevares i London. De er skrevne
med Kileskrift paa tolv Tavler og synes at
falde i tolv tilsvarende Afsnit. I nyere Tid har
den fr. Assyriolog Scheil i Konstantinopel
fundet et Brudstykke af en anden Redaktion,
der stammer fra Babylon (se <sp>Scheil</sp> i <i>Revue
Biblique</i>, Paris 1898). Da man ikke kunde læse
Heltens Navn, betegnede man ham
<sp>foreløbig</sp> med de Kileskrifttegn, hvormed hans
Navn skreves, efter deres hyppigste Udtale,
naar de forekommer som Stavelsestegn, uagtet
man vel vidste, at hans Navn maatte have
været et helt andet. Det skrives nemlig
(foruden med det foransatte Determinativ for
Gudenavne) med 3 Tegn, der plejer at læses:
1) <i>iz</i> ell. <i>is</i> (ogsaa <i>gis</i>), 2) <i>du</i> ell. <i>tu</i> og 3) <i>bar</i>.
1889 har Pinches i British Museum opdaget,

<img>Iztubar (Gilgames).</img>

at Heltens Navn var Gilgames, men det
<sp>foreløbige</sp> Navn I. anvendes endnu ofte. I.
hørte hjemme i Byen Erek (nu Varka), og her
var ogsaa Skuepladsen for hans vigtigste
Bedrifter. Gangen i
Fortællingen er
omtr. følgende: I.
var i Besiddelse
af en sjælden
Kraft, men han
gjorde ikke altid
den bedste
Anvendelse deraf.
For at lede ham
i et bedre Spor
skabte Guderne
et andet Væsen,
Ea-bani, halvt
Menneske, halvt
Dyr, som vandt
Heltens Venskab;
men da Ea-bani
ikke heller
virkede helt efter
Ønske, skabtes der
et
Kvindemenneske, der vandt
Ea-bani's
Kærlighed, fik Magt over
ham, og saaledes
fik man I. ledet
paa rette Vej. I.
befriede nu sin Fødestad for en Tyran,
en Elamit. Der fejredes store Fester til hans
Ære i Erek; Stadens Gudinde Istar tilbød ham
sin Haand og Hjerte, men I. afslog hendes
Tilbud, mindende hende om hendes Ustadighed
og Luner. Istar hævner sig, synes det, ved at
faa Ea-bani bragt af Dage. I. selv hjemsøges
ogsaa haardt. For at opnaa Udødelighed
vandrer han til Jordens yderste Egne hinsides
Oceanet til en anden Helt, <i>Shamas-napisti</i>, der
fortæller ham, hvorledes han havde opnaaet
Udødeligheden. I denne Fortælling er den
babyloniske Syndflodshistorie indflettet. Den
læses paa den 11. Tavle. Opdagelsen af Tavlerne
om I. skyldes George Smith, der først har
oversat Kileskriftsberetningerne om I. (se hans
<i>Chaldean Genesis</i> [London 1873]). Paa
babylonske Cylindre findes ofte Fremstillinger af
Bedrifter udførte af I.; ligeledes findes I.
afbildet i Relieffer fra Assyrerkongernes Paladser
(s. Fig.). Fl. af de Bedrifter, I. udførte,
minder om Herakles'es Arbejder; og det er nok
muligt, at nogle af Herakles'es Bedrifter er
Omdannelser af babylonske Sagn.
<i>V. S.</i>
</chapter>

<chapter name="Izvoščik">
<b>Izvoščik</b> [i'zvå∫t∫<sub>i</sub>k], russisk Ord for
Hyrekusk. I de russ. Byer findes Hyrevogne i
Mængde p. Gr. a. de store Afstande. I. er derfor en
talrig Klasse Mennesker, der især i
Storstæderne har udviklet en egenartet Levevis og
Klassebevidsthed. Om Vinteren, hvor Styrken
yderligere øges, er det især yngre Bønder, der
søger dette Bierhverv under Jordarbejdets
Hvile.
<i>(A. M. B.). H. C-e.</i>
</chapter>
