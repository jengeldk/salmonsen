der alle kan maale Hastigheden i et hvilket
som helst Punkt af Tværsnittet. De
<sp>hydrometriske Rør</sp>, hvortil hører Pitot's (Fig.
3), Darcy's og Ritter's, grunder sig paa det
Princip, at Vandet i et lodret Rør, der
forneden er bøjet om og vender op mod
Strømmen, stiger et til Strømmens Hastighed
svarende Stykke over Vandoverfladen; ved
Maaling af denne Stigning af Vandspejlet kan
altsaa Strømmens Hastighed i det Punkt, til
hvilket Apparatet er sænket, bestemmes. De
<sp>hydrometriske Vinger</sp>, hvoraf haves fl.
Konstruktioner, saasom Woltmann's,
Amsler-Laffon's, Harlacher's, bestaar i Hovedsagen af
en med 2—4 Vinger forsynet horisontal Akse,
der af Strømmen sættes i Rotation, og hvis
Omdrejninger tælles enten ved et Tælleapparat
ell. angives grafisk ved Hjælp af en Kronograf;
Apparatets Antal Omdrejninger bestemmer
Strømmens Hastighed. Fig. 4 viser Woltmann's
Apparat. <i>V</i> er Vingerne, <i>T</i> Tælleapparatet,
der sættes i Virksomhed ved en paa
Vingeaksen anbragt Skrue <i>K</i>, der griber ind i et
Tandhjul <i>H</i>. Tandhjulet er anbragt paa en
enarmet Vægtstang, der holdes nede af en Fjeder
<i>f</i>. Ved et Træk i Snoren <i>S</i> kommer
Indgribning i Gang og Tælleapparatet begynder at
fungere; naar Snoren slappes, standser det.
Apparatet er anbragt paa en Stang <i>P</i>, der
anbringes lodret med Enden paa Farvandets
Bund, medens en Fane <i>F</i> holder Apparatet
strømret. Nær beslægtet med de
hydrometriske Vinger er <sp>Arwidson's H.</sp>, hvor
Strømmen bringer en med et Robinson'sk Skaalkors
forsynet lodret Akse i Rotation, Aksens Antal
Omdrejninger angives ved et Tælleapparat. De
<sp>statiske Strømmaalere</sp> har det
tilfælles, at det i Reglen er Vandets Stød mod
en i Strømmen nedsænket Kugle ell. Flade,
der maales; hertil hører
<sp>Strømkvadranten</sp>, hvor den Kugle, Strømmen støder imod,
er pendulagtig ophængt, og dens Afvigelse fra
Lodlinen giver da et Maal for Strømmens
Hastighed. Fig. 5 viser Meincke's
<sp>hydrauliske Vægt</sp>, hvor Vandets Tryk mod en i
Strømmen nedsænket Kugle <i>K</i> direkte maales
paa en Vægt <i>V</i>. Endvidere kan nævnes
Brünning's Tachometer, hvor Kuglen er erstattet
med en firkantet Plade, samt <sp>Perrodil</sp>'s.

<img c id="5211">Fig. 2.</img>

<img c id="5212">Fig. 3.</img>

<img c id="5213">Fig. 4.</img>

<img c id="5214">Fig. 5.</img>

