anvendes I. under Huden, <sp>subkutant</sp>. Dels sker
det af de samme Grunde, som er nævnte under
1), dels fordi Virkningen af en Del Lægemidler
fremtræder hurtigere og tillige mere samlet,
derfor stærkere, naar de anbringes subkutant.
Særlig bekendt er Anvendelsen af Morfin paa
denne Maade. Hertil maa ogsaa henregnes I.
af Medikamenter (især Cocain) i Huden for at
gøre den følelsesløs ved Operationer (se
<sp>anæstetiske Midler</sp>). Til denne Art
subkutan I. egner sig kun Lægemidler, der er
opløselige i Vand e. l. for Huden og det
underliggende Væv ikke irriterende Vædsker og
tillige let opløselige, da der kun skal indsprøjtes
en ringe Mængde. I Reglen anvendes hertil en
saakaldet <sp>Pravaz</sp>' Sprøjte, et lille, i Metal
indfattet Glasrør (rummende omtr. 1 Kbcm), i
hvilket Stempelet bevæger sig, og paa hvis
Forende kan anbringes en fin Hulnaal, hvis
Ende er skraat afskaaren og skarpt tilsleben,
saa at den let kan stikkes ind gennem Huden.
I fl. Aar har man dog ogsaa anvendt
større Mængder Vædske til subkutan I.,
saaledes ved subkutan I. af steril
fysiologisk (0,9 %) Kogsaltopløsning (saakaldet
<sp>Infusion</sp> ell. <sp>Hypodermoklyse</sp>), af
hvilken man har indsprøjtet 500—1000 Kbcm, i
Reglen dog fordelt paa fl. St. Hertil benyttes i
Reglen en stor Hulnaal, der kan sættes i
Forbindelse med en Sprøjte ell. med en Irrigator.
Medens den egl. medikamentelle I. kan udføres
de fleste St., hvor kun ikke Vævet under Huden
er alt for stramt (altsaa f. Eks. ikke i Haandflader
ell. Fodsaaler), udføres Infusion gerne paa
bestemte St., saaledes navnlig paa Brystets Forflade
under Nøglebenene og paa Forsiden af Laaret.
Den indsprøjtede Vædske opsuges hurtig, især
naar Legemet har mistet megen Vædske, som
ved Blødning. Farerne ved denne synes netop
for en stor Del at bero paa den rent mekaniske
Mangel paa Vædske, paa den mangelfulde
Fyldning af Blodkarrene, og man mener, at det er
herved, at I. af Saltopløsninger (det være sig
i et Blodkar, i Endetarmen ell. under Huden)
kan afværge Forblødningsdøden, idet
Vædskemængden i Karrene forøges, medens ved I. af
Blod i et Blodkar (se <sp>Transfusion</sp>)
maaske ogsaa Blodets Bestanddele har Bet. I. af
fysiologisk Saltopløsning benyttes dog ogsaa
under andre Forhold end ved Blødning,
saaledes f. Eks. ved Kolera o. a. alvorlige akutte
Tarmaffektioner, dels for at erstatte
Organismen noget af det Vædsketab, som altid finder
Sted ved disse Lidelser, og dels, ligesom
ved andre farlige Tilstande, saasom Sepsis,
Uræmi, Eklampsi, for at »fortynde« og
»udvadske« de »giftige« Stoffer, som kredser rundt
i Blodet. 3) I. i Musklerne (intramusculært), og
4) I. i et Blodkar (intravenøst) anvendes ved
Indførelse dels af Medikamenter, dels af Serum
i Organismen (se <sp>Serumbehandling</sp>);
den sidstnævnte Metode tillige ved Tilførsel af
fysiologiske Saltopløsninger ell. af Blod.
Virkningen indfinder sig hurtigere end ved 2), dette
gælder navnlig den intravenøse I., hvorfor
denne benyttes ved særlig faretruende Tilstande.
I enkelte Tilfælde indsprøjtes Lægemidlet (ell.
Serum) i 5) selve det angrebne Organ (f. Eks.
Rygmarven).
<i>P. H.</i>
</chapter>

<chapter name="Indspænding">
<b>Indspænding,</b> Opsætning af Arbejdsstykket
paa Værktøjsmaskinen, hvorved det fastgøres
til denne i en til den tilsigtede Bearbejdelse
afpasset Stilling.
<i>F. W.</i>
</chapter>

<chapter name="Indspænding">
<b>Indspænding</b> er en Understøtningsmaade
for en Bjælke (Drager) ell. Søjle, saaledes
indrettet at der herigennem kan overføres en
Reaktion, bestaaende ikke blot af en
Enkeltkraft, men ogsaa af et Kraftpar (et Moment).
Matematisk talt forstaas desuden ved I., at
enhver Drejning af Bjælkens ell. Søjlens
Tangent i Understøtningspunktet er udelukket. I.
iværksættes ved en Indmuring, Indstøbning,
Fastspænding med Bolte. Forankring, se f. Eks.
<sp>Jernsøjler</sp>.
<i>A. O-d.</i>
</chapter>

<chapter name="Indstik">
<b>Indstik</b> ell. <sp>Punktering</sp> (eng.: <i>to put on
the points</i>, fr.: <i>piquer</i>), se <sp>Bogtryk</sp>.
</chapter>

<chapter name="Indstillingslup">
<b>Indstillingslup,</b> Samlelinse, der anvendes
til skarp Indstilling ved Fotografering.
<i>C. E. A.</i>
</chapter>

<chapter name="Indstillingsplade">
<b>Indstillingsplade</b> (<sp>Viserskive</sp>),
Glasplade, som Regel matteret, paa hvilken man
ved Indstilling til Fotografering kan se det
Billede, der skal fotograferes. I. er i
Fotografiapparatet anbragt nøjagtigt paa det St., hvor
senere under Fotograferingen den lysfølsomme
Plade kommer til at være.
<i>C. E. A.</i>
</chapter>

<chapter name="indstukken">
<b>indstukken,</b> Betegnelse for en Laas, hvis
Sideflader begge dækkes helt af det Træ, i
hvilket den er nedlagt, saaledes som den hos os
alm. Dørlaas (smlg. <sp>indlagt Laas</sp>).
<i>F. W.</i>
</chapter>

<chapter name="indstukken Lænd">
<b>indstukken Lænd.</b> Lænden siges at være
indstukken, naar den som Følge af mangelfuld
Muskelfylde viser sig mere ell. mindre hul (se
i øvrigt <sp>Ydrelære</sp>).
<i>H. G.</i>
</chapter>

<chapter name="Indstævning">
<b>Indstævning,</b> se <sp>Stævning</sp>.
</chapter>

<chapter name="Indstøvningsmetode">
<b>Indstøvningsmetode.</b> Visse klæbrige Stoffer
mister under Lysets Paavirkning denne
klæbende Evne. Herpaa beror I. Den falder i to
Hovedgrupper, Krommetoden og Jernmetoden.
Ved Krommetoden overhældes en ren Glasplade
med en Opløsning af Gummi, Sukker og
Dekstrin, hvortil er sat en 10 % holdig Opløsning
af tvekromsurt Kali ell. Ammoniak. Naar den
derved dannede Hinde er tør, vil den være
klæbrig, saaledes at den overalt fastholder fin
Pulverfarve. Udsættes den for Lyset, vil den
miste denne klæbende Evne. Dette Forhold
anvendes i Fotografien ved I., idet Glaspladen
med den tørre, klæbende Hinde udsættes for
Lysets Paavirkning under et Diapositiv. Lyset
vil da trænge gennem Diapositivets klare
Partier og berøve de derunder liggende Dele af
den lysfølsomme Hinde dens klæbende Evne,
medens de Dele, der ligger under Diapositivets
tætte Dele vil vedblive at være klæbrige. De
Dele af Hinden, der ligger under Diapositivets
Mellemtoner, vil kun tildels forandres i Lyset.
Efter en passende Kopieringstid, der
kontrolleres ved Hjælp af Fotometer, fjernes
Diapositivet, og den lysfølsomme Hinde indpensles
med fin Pulverfarve, der kun vil hænge fast
ved de klæbrige St., og man kan paa denne
Maade fremstille et positivt Billede. Glaspladen
med Indstøvningsbilledet overhældes med
Kollodium og lægges i Vand, hvori de ikke

