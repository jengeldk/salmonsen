næsten alle disse, men senere spaltet i en Mængde
indbyrdes ikke meget forsk. Slægter, hvoraf
de vigtigste europæiske er: <i>Thyidium</i>, <i>Leskea</i>,
<i>Anomodon</i>, <i>Amblystegium</i>, <i>Drepanocladus</i>,
<i>Eurynchium</i>, <i>Rhyncostegium</i>, <i>Brachythecium</i>,
<i>Camptothecium</i>, <i>Homalothecium</i>, <i>Myurella</i>,
<i>Hylocomium</i>, <i>Stereodon</i>, <i>Plagiothecium</i> og
<i>Acrocladium</i>. Stængelen er mere ell. mindre grenet,
ofte smukt fjerformet, Bladene oftest
ovaltlancetformede, med kortere ell. længere Spids,
sjældnere ovale til næsten runde ell.
hjerteformede, helrandede ell. tandede, med ell. uden
Nerve. Frugten, som bæres af en lang, lige ell.
svagt krummet Børste, er æg- ell.
cylinderformet, oftest noget krum med kort Hals, lavt
ell. højt, undertiden langspidset Laag, Ring og
dobbelt Peristom. Hætten er glat og snart
affaldende. H. er udbredt over hele Jorden og
tæller Repræsentanter bl. de mindste og bl. de
største Mosser. Mange Arter vokser paa
sumpet Bund, ofte i selve Vandet, f. Eks. <i>H.
fluitans</i> L. og <i>H. exannulatum</i> Gümb., hvor de
ofte p. Gr. a. deres selskabelige Massevækst
yder et stort Kontingent til Tørvedannelsen.
Andre findes især i Naaleskovene, hvor de i
Reglen dækker den tørrere Del af Bunden med
et tykt og blødt Tæppe. Det er navnlig Arter
af Slægten <i>Hylocomium</i>, som optræder der,
men ogsaa <i>H. purum</i> og den smukke,
regelmæssig fjergrenede <i>H. crista castrensis</i>, visse
<i>Brachythecium</i>- og <i>Eurynchium</i>-Arter o. fl. a.
H. vokser dog ikke alene paa Jord og i Vand,
men ogsaa paa Sten, Træstammer, Hustage
o. l. En i Danmark og over største Delen af
den skandinaviske Halvø meget udbredt Art er
<i>H. cupressiforme</i> L., der vokser baade paa
Jord, Sten og vore Skovtræers Bark, er alm.
i Bøgeskove, men optræder ofte i Mængde i
Højmoser og paa Lyngheder. I Danmark findes
c. 100 Arter, paa den skandinaviske Halvø
næsten dobbelt saa mange.
<i>C. J.</i>
</chapter>

<chapter name="hypo-">
<b>hypo-</b> (gr., foran Vokaler hyp-) = under.
</chapter>

<chapter name="Hypocausis">
<b>Hypocausis</b> (»Undervarmeapparat«), en
særlig Varmeindretning, som benyttedes i de
romerske Bade (Termer), idet varm Luft fra en
Ovn lededes ind i et Hulrum under Gulvet,
der bares af talrige lave murede Piller; fra
dette Hulrum førtes den varme Luft gennem
Kanaler i Væggene til Værelset derover. (Jfr
<sp>Termer</sp>).
<i>C. B.</i>
</chapter>

<chapter name="Hypochnus">
<b>Hypochnus</b> er en Slægt af Svampefamilien
<i>Hypochnaceæ</i>, der er en af de primitiveste
Typer indenfor Hymenomyceternes Gruppe;
Arterne af H. danner et skimmelagtigt Overtræk
af forsk. Farve paa Bark, Mos, Jord o. l.;
Hyferne er løst sammenvævede og udvikler
Basidier, der ikke er samlede til et Sporeleje. Som
Repræsentant for H. kan nævnes <i>H. solani</i>,
<sp>Kartoffelens Rodfiltsvamp</sp>; denne
Svamp ses i Juli—Aug. i det sporebærende
Stadium som en hvidlig ell. lysegraa Hinde, der
vokser op ad Kartoffelstængelens nederste Dele;
fra den udgaar der under Jordoverfladen tynde
Strenge, der kan følges langs Udløberne ud paa
Knoldene; her danner Hyferne nogle rødbrune
ell. sortbrune Skorper (tidligere kaldede
<i>Rhizoctonia solani</i>), der ligner Sklerotier; de
sidder overfladisk og kan let kradses af; denne
Svamp dræber kun sjældent Kartoffelknoldenes
Væv, men den skæmmer deres Udseende og
forringer deres Værdi som Spisekartofler.
<i>F. K. R.</i>
</chapter>

<chapter name="Hypochondrium">
<b>Hypochondrium</b> [-'kån-], se <sp>Bug</sp>.
</chapter>

<chapter name="Hypochoeris">
<b>Hypochoeris</b> [-'kö.-], se <sp>Kongepen</sp>.
</chapter>

<chapter name="Hypocreaceæ">
<b>Hypocreaceæ,</b> Fam. af Kernesvampe,
udmærker sig ved livlig farvede, røde ell. gule
Sporehuse, med kødet ell. læderagtig Væg;
Sporehusene er i Reglen samlede paa et
Stroma af samme Farve og Beskaffenhed som
Sporehusene. Flertallet af Arterne er Snyltere,
dels paa Blomsterplanter (<i>Claviceps</i>, <i>Epichloë</i>,
<i>Nectria</i>, <i>Polystigma</i>), dels paa Svampe
(<i>Hypomyces</i>), dels paa Insekter (<i>Cordyceps</i>).
<i>F. K. R.</i>
</chapter>

<chapter name="Hypocykloide">
<b>Hypocykloide</b> kaldes den Kurve, der
beskrives af et med en Cirkel fast forbundet
Punkt, naar Cirklen ruller paa Indersiden af
en fast Cirkel. Alm. tænkes ved H. paa den
paa Fig. fremstillede Form, hvor det
beskrivende Punkt <i>A</i> ligger paa Omkredsen af den
rullende Cirkel (med Centrum <i>C</i>); er dette
ikke Tilfældet, kaldes Kurven ogsaa
<sp>Hypotrokoide</sp>. Normalen til H. i <i>A</i> gaar
gennem Cirklernes Røringspunkt <i>R</i>; Tangenten
<i>AT</i> indeholder altsaa det til <i>R</i> diametralt
modsatte Punkt <i>S</i> paa den rullende Cirkel. Er den
rullende Cirkels Diameter = den fastes
Radius, bliver H. en Diameter i den faste Cirkel,
hvis det beskrivende Punkt ligger paa den
rullende Cirkels Omkreds, ellers en Ellipse.
<i>Chr. C.</i>

<img>Hypocykloide.</img>
</chapter>

<chapter name="Hypoderm">
<b>Hypoderm</b> og <sp>hypodermatisk</sp>, »under
Huden«, f. Eks. h. Indsprøjtning, Indsprøjtning
af Lægemidler under Huden, altsaa
ensbetydende med <sp>subkutan</sp>.
<i>P. H.</i>
</chapter>

<chapter name="hypoderm">
<b>hypoderm</b> (<sp>bot</sp>.) kaldes i Histologien et
under Overhuden liggende, men med samme
Funktioner som denne udstyret Cellevæv. Det
forekommer f. Eks. hos <i>Nerium</i>, Bromeliaceer,
fl. tropiske Orkideer og hos Kristtorn, hos
hvilke Planter det dels gør Bladoverhuden
stærkere, dels tjener som Vandvæv; hos Fyr
er det ligesom Overhuden selv udviklet som
Sejbast og tjener til Bladenes mekaniske
Afstivning.
<i>V. A. P.</i>
</chapter>

<chapter name="Hypoderma">
<b>Hypoderma,</b> se <sp>Bremser</sp>.
</chapter>

<chapter name="Hypodermella">
<b>Hypodermella,</b> Slægt af <i>Hysteriaceæ</i>, har
sorte linieformede Sporehuse og i den ene Ende
