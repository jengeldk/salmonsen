Mønster. Der møntedes oftere saadanne indtil omtr.
960, efter hvilken Tid man i Japan p. Gr. a.
idelige Borgerkrige ikke synes at have slaaet
Mønt i fl. Aarh.; man nøjedes dengang med
kin. Mønter. Først omtr. 1573 genoptoges
Møntningen af Kobbermønt, og man slog ogsaa Guld-
og Sølvmønt. Disse sidste er ikke
i kin. Stil, er ovale og har ikke
noget firkantet Hul i Midten som
Kobbermønterne. Der gives fl. jap.
Skr om j. M., deriblandt et med
gode Illustrationer, men de er alle
ufuldstændige. Den bedste Kender af
j. M. var <sp>William Bramsen</sp> (f.
i Kbhvn 1850, d. i London 8. Decbr
1881), der under sit 10 Aars Ophold i
Østasien, i en overordnet Stilling ved
Telegrafvæsenet, havde benyttet
Lejligheden til at samle en enestaaende
Samling af j. M., som efter hans
testamentariske Gave udgør en af
Danmarks Møntsamlings største Skatte.
Da Døden bortrev ham, havde han
begyndt Udgivelse af en Beskrivelse
af <i>Coins of Japan, Part I: the copper,
lead and iron Coins issued by the
Central Government</i> (ogsaa paa Fransk,
og tillige udg. i »Mittheilungen der
Deutschen Gesellschaft f. Natur u.
Völkerkunde Ostasiens«, Jokohama Aug.
1880). Dermed maa jævnføres hans
<i>Japanese Chronological Tables</i> (Lond.
1880). Om hans andre Skr om j. M. se
hans Biografi i <i>Journal of the R. Asiatic
Society</i> 882: Annual Report, S. 15—17
(London 1882). Om j. M. se ogsaa <sp>L.
van de Polder</sp>, <i>History of the
Copper coins of Japan</i> (1891) (i
<i>Transactions of the Asiatic Society of Japan</i>
XIX). Om Guld- og Sølvmønter, se
<sp>A. Weil</sp>, »Gold- und Silber-Münzen Japans«
(Berlin 1888). (<sp>Litt</sp>.: <sp>E. de Villaret</sp>,
<i>Numismatique japonaise</i> [i <i>Revue Numismatique</i>,
Paris 1892]).
<i>V. S.</i>
</chapter>

<chapter name="japansk Jord">
<b>japansk Jord,</b> se <sp>Katechu</sp>.
</chapter>

<chapter name="japansk Porcelæn">
<b>japansk Porcelæn,</b> Medens Porcelænet i
Kina indtog det højeste Stade i Keramikken,
synes Japan mere at have dyrket Stentøj og
Fajance til eget Brug, hvorimod j. P. mere
fabrikeredes til Eksport. Som i alle andre Fag var
Kineserne Læremestre, og først i Beg. af 17.
Aarh. tager den egl. Fabrikation Fart.

Det ældste, j. P. stammer fra Byen »Arita«
i Prov. Hizen; det blev eksporteret fra en lille
Havn »Imari«, hvorfra det har sit Navn i
Europa. J. P. er fint og gennemsigtigt, Glasuren
er ret mælkeagtig. De ældste Dekorationer
herpaa bestaar af en enkelt Blomst ell. Gren,
Blomme, Chrysanthemum, Pæon, Bambus etc.
Senere anvendtes en noget rigere Dekoration,
der delvis skjulte det hvide Porcelæn og oftest
dannedes af blaa Underglasurmaleri blandet
med Jernrødt og Guld.

Foruden Aritafabrikken fandtes i Beg. af 18.
Aarh. en Privatfabrik, der kun arbejdede for
Fyrsten af Nabuchimia i Okawaji, væsentlig i
Blaat under Glasuren. Herfra stammer de
hvide Skaale, dekorerede med blaa
Underglasurmaling, der nu er meget søgte. De kendes paa
den kamagtige Dekoration af Foden, der tjener
som Fabriksmærke. En anden Fabrik — ligeledes
fra Beg. af 18. Aarh. — fandtes i Mikawaji
(Hirado) og fremstillede ogsaa gode blaa
Underdekorationer. I Prov. Kaja oprettedes c. 1660

<img>Fig. 1. Vase fra Hizen.
1/9 Størrelse.</img>

<img>Fig. 2. Vase fra Hizen.
1/5 Størrelse.</img>

en betydelig produktiv Virksomhed i
Porcelænsindustrien. Dette Porcelæn staar dog baade
i Massens og Glasurens Finhed langt under
Arita Porcelæn, hvilket maaske har givet
Anledning til at man anvendte endnu mere
dækkende, ornamentale Dekorationer. Der
anvendes særlig en stærk mørk Jernrød blandet
med brogede Emailler. En anden Gruppe af
j. P. blev fremstillet i Kutani af en meget
yndet Maler Hisazumi Morikage (Slutn. af 17.
Aarh.). Den er stærkt paavirket af den
kinesiske Biscuitdekoration, dog er det j. P. altid
malet paa Glasur. Det helt moderne j. P. er
af en ret tarvelig og langt billigere Kvalitet
end det gode europæiske, som dog med noget
Held nu ogsaa efterlignes, særlig i dekorative
Luksusgenstande som Dyr o. l. Til Gengæld kan
man ikke nægte, at hele den moderne, indtil
nu saa højt skattede Underglasurdekoration,
der i Midten af Firserne paabegyndtes af den
kgl. Porcelænsfabrik i Kbhvn, skylder j. P.,
særlig Nabuchimaporcelænet, sin Oprindelse.
(<sp>Litt</sp>.: <sp>Audsley & Bowes</sp>, <i>Keramic Art of
Japan</i> [Liverpool 1875]; <sp>Oueda Tokounosouké</sp>,
<i>La céramique japonaise</i> [Paris 1895]).
<i>Arn. K.</i>
</chapter>

<chapter name="japansk Skrift">
<b>japansk Skrift,</b> de af Japanerne til
Udtryk for deres Sprog i synlig Form benyttede
Tegn, er af kin. Oprindelse. I den første Tid,

