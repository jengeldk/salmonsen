Disputter, der kan føres mellem forsk. kristne
Retninger indbyrdes; kan Modsigelsen mellem
den nuv. Tilstand, og hvad der fremgaar af de
ældre Kilder, ikke udlignes paa anden Maade,
saa siger man, at der gælder andre Regler i
Kali-yuga (ell. efter Krishna's Komme) end
tidligere (f. Eks. m. H. t. at spise Oksekød), omtr.
ligesom man kommer ud over Modsigelser i
Mytologi og Sagnhistorie ved at henføre de
uforligelige Begivenheder i Beretningerne til
forsk. Kalpa'er; man kan i Praksis lade det gl.
falde, men forkaster det ikke i Princippet;
noget skrappere optraadte Buddhisterne og
Jaina'erne, men de regnes heller ikke for
ortodokse. Dødningeofrene (<sp>çraddha</sp>) og de
huslige Ceremonier (»Sakramenterne« m. m.,
se <sp>Brahmanisme</sp>) har holdt sig væsentlig
uforandrede, som det synes fra de allerældste
Tider. Det er i selve Gudsbegrebet og i den
hele Livs- og Verdensanskuelse, at der er
foregaaet en haandgribelig Udvikling, skønt mindre
radikal, end den synes ved første Øjekast. I
<sp>Veda-Religionen</sp> (s. d. og <sp>Indisk
Kosmologi</sp>) træffer vi et System af Guder, som
er tilpassede omtr. som Hjulene i et Urværk,
saa at de alle er uundværlige og <sp>tilsammen</sp>
ved deres Virksomhed opretholder Verden som
en Slags kollektiv Organisme (<sp>Agni</sp> er deres
»Mund«, ikke deres Ske; <sp>Vayu</sp>, »Vinden«,
deres »Aande«, ikke deres Puster; <sp>Solguden</sp>
deres »Øje«, ikke deres Lygte m. m.); men
deres Individualitet er overordentlig udvisket;
Enheden træder i den Grad i Forgrunden, at
man kan tilskrive hver enkelt Gud alle de
andres Funktioner og erklære, at han alene
har skabt og opretholder Verden
(<sp>Kathenoteïsme</sp>); de overleverede Guder maa tidligere
have været mere selvstændige; de dyrkes
ganske vist endnu og er paa en Maade ordnede i
et monarkisk polyteistisk System med
<sp>Varuna</sp> som Konge (<sp>Indra</sp> var dog og havde vel
altid været mest fremtrædende og kaldes senere
»Gudernes Konge«); men dette staar mere som
en allerede blegnet, ell. maaske snarere som
en af de1 Toneangivende halvt om halvt opgivet
Overlevering; den virkelig levende Opfattelse er
den ovf. antydede; ja, den er i Færd med at
gaa over til ligefrem Panteisme (paa enkelte
Steder spillende over i Monoteisme; se <sp>Indisk
Filosofi</sp>). <sp>Vishnu</sp> og endnu mere
<sp>Rudra</sp> (se <sp>Çiva</sp>) staar noget uden for Systemet,
rimeligvis fordi de allerede dengang dyrkedes
saa meget som udpræget personlige Guder, at
de ikke lod sig forflygtige. <sp>Offeret</sp> var
utvivlsomt overleveret fra den allerældste Tid;
til de ældre Tiders Barbari maa i hvert Fald
henføres de blodige Ofre, særlig Menneske- og
Heste-Offeret, af hvilket det første tidlig praktisk
talt forsvandt, medens Heste-Offeret bevaredes
som et kgl. Prærogativ (jfr. <sp>Brahmanisme</sp>,
c), S. 812). Offeret var en Slags Trolddom, som
i Virkeligheden konkurrerede med Gudetroen;
fra dette udgik det nærmest spiritualistiske
Princip <sp>bráhman</sp>, som i
<sp>Brahmanismen</sp> blev Betegnelse for det absolutte. Nu var
nemlig <sp>Panteismen</sp> fuldstændig trængt
igennem; Læren om <sp>Sjælevandringen</sp>
omformede hele Livs- og Verdensanskuelsen;
Offeret og de tilsvarende Guder havde mest
kun Bet. for de timelige Formaal, og Guderne
blev selv temporære Eksistensformer i
Sjælevandringssystemet; vilde man erhverve
<sp>Himmelen</sp> (<sp>Svarga</sp>), kastede mam sig over
<sp>Selvplageri</sp> ell. <sp>Askese</sp>, og Religionen
blev relativt en Forsagelsesreligion (»Himmelen«
var ganske jordisk); vilde man naa endnu
videre og slippe helt ud af Sjælevandringens
Kredsløb (opnaa »Befrielse«), blev ogsaa denne
Art Forsagelse kun et underordnet og i det
højeste forberedende Moment: det, det kom an
paa, var <sp>Viden</sp> om sit Forhold til det
absolutte, en Viden, som naas ved <sp>Spekulation</sp>
og <sp>Ekstase</sp>; den af et religiøst Formaal
bestemte Filosofi satte sig i Religionens Sted. I
selve Brahmanismen lagdes der dog endnu saa
megen Vægt paa dette Liv, at man bevarede
Veda-Religionen og Offeret for dets Skyld som
underordnet og forberedende Moment (se Læren
om de 4 <sp>Livsstadier</sp> under
<sp>Brahmaner</sp>, S. 810); desuden fortolkede man sin
højere Indsigt ind i selve Veda'erne og havde
deri et »aabenbaret« Grundlag for sin Filosofi;
en relativ Monoteisme hævdes derved, at det
absolutte virker i den endelige Verden gennem
en personlig Skabergud, <sp>Brahmán</sp>, der dog
ligesom de til en Slags Engle reducerede Guder
kun er en temporær Eksistensform.
Sjælevandringens Forløb bestemtes af Individets
»Gerninger« (<sp>Karman</sp>). Derved trængte ogsaa
<sp>Moralens</sp> Bet. sig frem, navnlig, da det i
første Instans kom an paa at slippe for
Helvederne og de ulykkelige Fødsler, i dens
negative Form (som <sp>ahimsa</sp>, se
<sp>Brahmanisme</sp>, S. 812). Med den saaledes opfattede Moral
stod de blodige Ofre i uløselig Modsigelse; de
maatte efter manges Mening nødvendigvis føre
til Helvede og bringe usigelige Kvaler over
deres Udøvere, hvorfor de i
Menneskekærlighedens Navn maatte afskaffes; til disse hørte
i alt Fald to af de forsk. <sp>Munkeordener</sp>,
som havde dannet sig for at arbejde paa deres
»Befrielse« (c. 6. Aarh. f. Kr.),
<sp>Buddhisterne</sp> og <sp>Jaina</sp>'erne (se <sp>Jainisme</sp>), som
stemmer overens i Hovedpunkterne med
Buddhisterne. Disse forkastede fuldstændig
Veda'erne og alt, hvad dermed stod i Forbindelse;
de lærte ikke noget om det absolutte og var
erklærede <sp>Ateister</sp>; kun to religiøse
Forudsætninger stod fast for dem:
<sp>Sjælevandringen</sp> og <sp>Karman</sp>; alt andet højere
filosofisk forkastede de ell. betragtede det med
konsekvent gennemført Skepticisme; den
»Uvidenhed«, som hildede Folk i Sjælevandringen,
var ikke Uvidenhed om det absolutte, men den
Indbildning, at der gives nogen varig og
virkelig Lykke i denne Verden; om denne Religions
senere Udvikling og delvise Forfald og
Tilbagegang til Brahmanismen, se <sp>Buddhisme</sp> (S.
206—7). Da selvfølgelig ikke hele Befolkningen
kunde tilfredsstilles med Spekulation, Ekstase
og Forsagelse, maa folkelige Religionsformer
have bestaaet ved Siden af alt dette, selv om de
først senere træder frem i Historiens Lys; der
nævnes f. Eks. <sp>Bhagavata</sp>'er og
<sp>Pancaratra</sp>'er. De Sekter, om hvis Lære der er
noget overleveret, er selvfølgelig kun litterære
