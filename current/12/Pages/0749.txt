<chapter name="Iving">
<b>Iving,</b> i nord. Mytologi en Aa, der skiller
Jætternes Hjem (Jotunheim) i det yderste
NØ. fra den øvrige beboede Verden. Denne Aa
fryser aldrig til. I andre Kilder kaldes den
skillende Strøm for <sp>Elivaage</sp>.
<i>G. K—n.</i>
</chapter>

<chapter name="Iviza">
<b>Iviza</b> [i'wiþa], se <sp>Ibiza</sp>.
</chapter>

<chapter name="Ivo af Chartres">
<b>Ivo</b> ['i.vo] af <sp>Chartres</sp>, fr. Prælat og
Kirkeretslærer, f. c. 1040, d. 1116, blev 1090 Biskop
i Chartres. Han optraadte lige uforfærdet over
for Kongehoffet som over for Pavehoffet. I
Investiturstriden indtog han en mæglende Stilling.
Ved sine kirkeretlige Samlinger <i>Decretum</i> og
<i>Pannormia</i> blev han en af Gratianus'
betydeligste Forgængere.
<i>L. M.</i>
</chapter>

<chapter name="Ivoiritryk">
<b>Ivoiritryk</b> [ivoa'ri-] (af fr. <i>ivoire</i> [i'vwa.r].
Elfenben), litografisk Tryk paa imiteret Elfenben.
Firmaet Ed. Sieger i Wien fik Patent paa
Metoden for Østerrig 1875, for Frankrig 1876. En
lgn. Metode til Fremstilling af saakaldte
Eburneumfotografier, hvorved Kollodiumpositiver
overføres paa kunstigt Elfenben, beskrives i
»Phot. Archiv« (1865, S. 185 og 1869, S. 225).
Eburneum tilberedes af 100 Dele Gelatine, 400
Dele Vand, 10 Dele Glycerin og 20 Dele
Zinkilte.
<i>C. E. A.</i>
</chapter>

<chapter name="Ivory, James">
<b>Ivory</b> ['a^iv<sub>a</sub>ri], <sp>James</sp>, skotsk Matematiker,
f. i Dundee 1765, d. 1842. Efter at have
beskæftiget sig med industriel Virksomhed ansattes
han 1804 som Lærer ved <i>Royal Military
College</i> i Marlow. I. var en meget dygtig
Matematiker med omfattende Kundskaber, især i
Geometri; hans Afh., der behandler baade mat.,
astron. og mek. Emner, findes overvejende i
<i>Lond. Trans.</i>, hvis Aarg. 1809 saaledes
indeholder den til I.'s Navn knyttede Sætning, der
reducerer Behandlingen af en Ellipsoides
Tiltrækning af et ydre Punkt til det simplere
Tilfælde, hvor Punktet ligger inden for
Ellipsoiden. I. blev 1815 Medlem af <i>Royal Society</i>:
1831 tilstod Kongen ham en aarlig Pension.
<i>Chr. C.</i>
</chapter>

<chapter name="Ivrea">
<b>Ivrea</b> [i'vræa], Oldtidens <sp>Eporedia</sp>, By i
Norditalien, Prov. Torino, ligger ved Floden
Dora Baltea, over hvilken en gl. rom. Bro fører.
(1911) 11700 Indb. I. er en malerisk gl By med
fl. gl. Bygninger fra den tidlige Middelalder,
saaledes en Domkirke og en Borgruin, begge
fra 10.—11. Aarh., et Kastel, nu Fængsel, fra c.
1300 og fl. Privatbygninger. Den er Sædet for
en Biskop og driver Vinavl og Silkespinderi.
Byen var i den tidlige Middelalder Residens
for longobardiske Hertuger og senere
Hovedstad i et Markgrevskab I.
<i>C. A.</i>
</chapter>

<chapter name="Ivry sur Seine">
<b>Ivry sur Seine</b> [i'vri-syr-sæ.n]. Forstad til
Paris, SØ. f. Enceinten, med et Fort og (1911)
38307 Indb. I. er forbunden med Paris ved en
Sporvej, har Havn ved Seine, betydelige
Fabrikker og et Hospital med over 2000 Senge.
<i>G. Ht.</i>
</chapter>

<chapter name="Ivybridge">
<b>Ivybridge</b> ['a^iv<sub>i</sub>bridз), By i Devonshire
(England), 16 km NØ. f. Plymouth, med
Papirfabrikker og (1911) 1730 Indb.
<i>G. Ht.</i>
</chapter>

<chapter name="Iwan">
<b>Iwan,</b> d. s. s. <sp>Ivan</sp>.
</chapter>

<chapter name="Ixelles">
<b>Ixelles</b> [i'sæl] (flamsk <sp>Elsene</sp>), Forstad
SSØ. f. Bruxelles med (1913) 83761 Indb. Her
findes den stærkt besøgte Park Bois de
Cambre, en Militærskole, et kartografisk Institut,
et Athenæum og betydelig Porcelæns- og
Fajance-Industri.
<i>G. Ht.</i>
</chapter>

<chapter name="Ixia">
<b>Ixia</b> ['iksia] L., Slægt af Sværdliljefamilien,
Løgvækster med smalle, sværddannede Blade.
25 Arter fra Sydafrika. Fl. Arter dyrkes i
Koldhus, saaledes <i>I. aristata</i> Thunb., hvide
Blomster med rødt, <i>I. speciosa</i> Andr., hvis
Blomster udvendig er purpur-, indvendig
karmin- ell. rosenrøde, <i>I. maculata</i> L., hvide
Blomster med en violet Plet i Midten, og <i>I.
viridiflora</i> Lam., med grønlige Blomster og en
fløjlsagtig, sort Plet ved Grunden. Der dyrkes nu
talrige Varieteter og Krydsninger. I. formeres
ved Sideløg. I Oktbr lægges 3—4 ell. fl. Løg
i Potter med godt Dræn i en sandblandet, let
Jord. De overvintres ved 3—4°, og naar de
begynder at skyde, sættes de nær Glasset.
Efter Afblomstringen anbringes Potterne paa
et tørt Sted, beskyttede mod Regn. I Reglen
holdes Planterne to Aar i samme Potter.
<i>L. H.</i>
</chapter>

<chapter name="Ixiolit">
<b>Ixiolit</b> [iksi-] (<sp>Ixionolit</sp>), et sort
halvmetallisk Mineral fra Skogböle i Kimito (Finland),
er sammensat som en mangan- og tinholdig
Tantalit (se <sp>Columbit</sp>).
<i>(N. V. U.). O. B. B.</i>
</chapter>

<chapter name="Ixion">
<b>Ixion</b> [gr. i'ksio.n] var efter gr. Sagn, der
dog ikke findes berørte i den ældre
episke Digtning, Konge over Lapitherne og
begik et saa frygteligt Mord, at ingen hverken af
Guder ell. Mennesker vilde rense ham for hans
Blodskyld. Da ynkedes Zeus over ham, gjorde
ham udødelig og tog ham op til sig paa
Olympen. Men her efterstræbte I. selve Gudernes
Dronning; hans Forsæt lykkedes dog ikke, idet
Zeus lod ham favne en Sky, hvoraf siden
Kentauros opstod. Til Straf for den ny Brøde blev
I. bunden til et flammende Hjul, der uafbrudt
ruller gennem Luften; yngre gr. Digtere lader
Straffen foregaa i Underverdenen.
<i>C. B.</i>
</chapter>

<chapter name="Ixodidæ">
<b>Ixodidæ,</b> se <sp>Blodmider</sp>.
</chapter>

<chapter name="Iynx">
<b>Iynx</b> [i'øŋks], Datter af Pan og Echo,
forførte Zeus ved en Elskovsdrik og blev til Straf
af Hera forvandlet til en Fugl (Vendehals).
Fuglen I. anvendtes i Oldtiden meget ved de
Tryllekunster, hvorved man troede at kunne
fremkalde Elskov; man bandt den til et
Metalhjul, som drejedes rundt.
<i>C. B.</i>
</chapter>

<chapter name="Izabal">
<b>Izabal</b> [isa'wal] (<sp>Ysabel</sp>), By i
Republikken Guatemala i Mellemamerika ved Søen
Golfo Dulce, der ved Rio Dulce staar i
Forbindelse med Havet. I. har c. 3000 Indb. og er
tilgængelig for smaa Kystfartøjer.
<i>G. Ht.</i>
</chapter>

<chapter name="Izalco">
Izalco [i'salk<sub>å</sub>] (<sp>Isalco</sp>), Vulkan i
Mellemamerika i Republikken San Salvador, opstod
ved et Udbrud 1770, S. f. Santa Ana, og har
siden været i næsten uafbrudt Virksomhed.
Foruden fl. større Udbrud (1798 og 1805—1807)
har den med regelmæssige Mellemrum mindre
Eruptioner ligesom Stromboli. Vulkankeglens
Højde er 760 m over den nærliggende
Indianerby af samme Navn, der ligger 455 m
o. H.
<i>G. Ht.</i>
</chapter>

<chapter name="Izamal">
<b>Izamal</b> [isa'mal]. By i det sydøstlige Mexico
i Staten Yukatan, 70 km Ø. f. Mérida, har c.
4000 Indb. I Nærheden findes indianske Ruiner.
</chapter>

<chapter name="Izebel">
<b>Izebel</b> (gr. Overs. Jezabel). Datter af Etba'al,
Kongen af Tyrus, den israelitiske Konge Achab's
Hustru. Ligesom Salomo rejste Altre for sine
fremmede Hustruers Guder, byggede Achab et
Tempel i Samaria med Alter for Ba'al fra
Tyrus, og I. støttede den israelitiske
