Indb. Desuden hører herhen Alfurerne paa
Øerne ved Banda-Havet og fl. Stammer i det
Indre af de andre ind. Øer. Mon-Khmer og
enkelte Smaastammer i utilgængelige Dele af
Bagindien og maaske Sydkina, Veddhaerne paa
Ceylon og de forsk. kolariske Folk i Forindien
(Santhal, Munda, Khol, Bhil o. a.). I.-A.'s
Legemshøjde er vekslende. Australiere og
Mundaer ofte over Middelhøjde, de indonesiske
Stammer derimod smaa. Hudfarven er
nærmest mørkt brun. Haaret er meget
karakteristisk: sort, lokket, forsk. baade fra
Mongolernes glatte og Negrenes spiralkrusede Haar,
mere mindende om Eranernes; ligesom hos
disse er ogsaa Skægvæksten rigelig. Hovedskallen
er lang, Øjenbrynsbuerne kraftigt
fremtrædende, Næsen indtrykket ved Roden, Hagen ofte
tilbage vigende. Jævnligt træder Partiet om den
brede Mund næsten »snudeagtigt« frem. Alle
Træk vidner om, at I.-A. er en ældgammel
Type, maaske den af alle nulevende Racer, der
staar den opr. Mennesketype nærmest.
Sprogligt synes alle asiatiske I.-A. at høre sammen
til en enkelt Æt, og et Slægtskab mellem de
kolariske og de australske Sprog er desuden
blevet formodet. Kulturelt hører I.-A. til de
lavest staaende Folk. Kun enkelte Stammer som
Alfurer, Mon-Khmer og Santhaler, der lever
nær op ad mere civiliserede Folkeslag, har
hævet sig over Jægernes Trin.
<i>K. B.-S.</i>
</chapter>

<chapter name="Indobaktrier">
<b>Indobaktrier</b> kalder man gerne Folket i
det saakaldte indobaktriske Rige, der omtr.
midt i 3. Aarh. f. Kr. dannede sig i det østlige
Eran, og som temmelig hurtigt fik et ikke ringe
Omfang. En af Hovedstæderne i Riget var
Baktra (nu Balkh), hvor Alexander den Store,
ligesom i mange andre Stæder i de
tilgrænsende Lande, særlig Øst-Eran, havde ladet mange
Grækere tage Bolig. Det herskende Folk bestod
af Grækere, og Kongerne havde alle rent gr.
Navne. En af dem, Eutydemos, betvang
Nordvestindien, Femflodlandet (Pandshab), som hans
Søn og Efterfølger Demetrios ogsaa
beherskede. Men under denne samme Demetrios gik en
stor Del af Rigets vestlige Dele tabt, idet
Satrapen i Baktra, Eukratides, en virksom og
dygtig Mand, gjorde sig uafhængig og stiftede
et eget Rige. Der opstod snart her fl. gr.
Riger, der gerne laa i indbyrdes Krig, hvad der
svækkede den gr. Magt saaledes, at alle disse
Riger til sidst henimod 100 Aar f. Kr. blev et
Bytte for et N. fra kommende Folk, de
saakaldte Skyther (se <sp>Indo-Skythia</sp>). En af
de mærkeligste Konger over I. var Menandros,
der var en varm Ven af Buddhismen og derfor
lovprises i Nabolandenes senere buddhistiske
Litt., saaledes i Skr fra Thibet, hvor han
kaldes Milinda. For øvrigt flyder Kilderne til disse
Folks og Rigers Historie kun sparsomt. Vor
bedste Kilde er disse gr. Fyrsters Mønter.
Møntfundene giver os Vink om, hvilke Egne
vedk. Konger har behersket. (<sp>Litt</sp>.: <sp>Percy
Gardner</sp>, <i>Greek and Skytic Coins from
Bactria and India in the British Museum</i> [London
1886]; <sp>Lassen</sp>, »Indische Alterthumskunde«,
II).
<i>V. S.</i>
</chapter>

<chapter name="Indobritiske Rige">
<b>Indobritiske Rige</b> ['en-] omfatter de
britiske Besiddelser i Forindien, Birma og
Belutshistan samt Aden, Sokotra og en Del
Protektorater i Arabien, medens Ceylon med
Malediverne danner en selvstændig Koloni.
Arealets og Befolkningens Fordeling paa de forsk.
Lande vil ses af flg. Tabel:
<table>
<td><td>km<sup>2</sup><td>Indb. (1911)<td>Indb. pr. km<sup>2</sup>
<td>Birma<td r>597846<td r>12115217<td r>20
<td>Assam<td r>137303<td r>6713635<td r>49
<td>Bengal<td r>203822<td r>45483077<td r>223
<td>Bihar og Orissa<td r>215425<td r>34490084<td r>160
<td>United Prov.<td r>277810<td r>47182044<td r>170
<td>Pandshab<td r>256974<td r>19583128<td r>76
<td>Nordvestgrænse-Provins<td r>34751<td r>2196933<td r>63
<td>Adshmir-Mervara<td r>7021<td r>501395<td r>71
<td>Bombay (med Aden)<td r>318709<td r>19672642<td r>62
<td>Centralprov.<td r>258531<td r>13916308<td r>54
<td>Madras<td r>368619<td r>41405404<td r>112
<td>Andamaner og Nicobarer<td r>8140<td r>26459<td r>3
<td>Kurg<td r>4097<td r>174976<td r>43
<td>Belutshistan<td r>140445<td r>414412<td r>3
<td>Delhi<td r>1443<td r>391828<td r>271
<td>Umiddelb. Besidd.<td r>2830936<td r>244267542<td r>86
<td>Assam<td r>21900<td r>346222<td r>15
<td>Vasalstater i:<td><td><td>
<td>Bengal<td r>13967<td r>822565<td r>59
<td>Bihar og Orissa<td r>74195<td r>3945209<td r>53
<td>United Prov.<td r>13154<td r>832036<td r>64
<td>Pandshab<td r>94663<td r>4212794<td r>44
<td>NV.-Grænse Prov.<td r>65970<td r>1622004<td r>25
<td>Belutshistan<td r>208253<td r>420291<td r>2
<td>Centralprov.<td r>80737<td r>2117002<td r>26
<td>Bombay<td r>165401<td r>7411675<td r>45
<td>Madras<td r>27320<td r>4811841<td r>172
<td>Sikkim<td r>7298<td r>87920<td r>12
<td>Kashmir<td r>218670<td r>3158126<td r>14
<td>Radshputana<td r>334062<td r>10530432<td r>31
<td>Baroda<td r>21191<td r>2032798<td r>96
<td>Central India Agency<td r>200372<td r>9356980<td r>47
<td>Haidarabad<td r>214179<td r>13374676<td r>62
<td>Maisur<td r>76337<td r>5806193<td r>76
<td>Vasalstater<td r>1837669<td r>70888764<td r>36
<td>Bhutan<td r>51800<td r>300000<td r>6
<td>Protekt. i Arabien<td r>40300<td r>140000<td r>3
<td>Sokotra<td r>3579<td r>12000<td r>3
<td>Ikke talte Omraader<td r>95679<td r>452000<td r>5
<td r>I alt<td r>4764284<td r>315608306<td r>70
</table>

Mellem de to Folketællinger 1901 og 1911 er
de umiddelbare Besiddelser vokset i
Folkemængde med 5,5 %, de tyndere befolkede
Vasalstater med 10,5 %. Stærkest har
Folketilvæksten foruden i Vasalstaterne været i
Birma, Assam, Bengal, Behar og Orissa, Bombay,
Centralprovinserne og Madras, medens der i
Unitedprovmserne, i Pandshab, i Kurg og i
Vasalstaterne under Pandshab har været Aftagen
i Befolkningen. I Henseende til Sprog var (1901)
221,2 Mill. Indoeuropæere, 56,5 Mill. Dravider,
11,3 Mill. tilhører den indokinesiske Sprogæt,

