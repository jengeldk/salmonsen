findes blot i et Antal af c. 19000. Nordgrænsen
for Kornavl forløber omtr. ved Provinsens
Hovedstad J., saa at Agerbrug, særlig Bygavl,
er indskrænket til den sydlige Halvdel,
hvorimod Kvægavl er Befolkningens Hovederhverv.
Der holdes Hornkvæg, Heste og Rensdyr.
Jagten paa Pelsdyr er ligeledes af stor Bet.
Bjergværksdriften er betydelig; der vadskes Guld
ved Floderne Vitim og Olekma; tillige vindes
fossilt Elfenben, navnlig paa de nysibiriske Øer
og Ishavskysten. Industrien er ganske
ubetydelig. Handelen er af Vigtighed; der udføres
Pelsværk og Elfenben, der indføres Korn,
Kolonialvarer og Industriprodukter. Provinsen
har gode Vandveje, men en stor Hindring for
dens Opkomst er det, at disse fører ud til
Ishavet. Handelen maa derfor gaa over Land til
Irkutsk ell. til Havnen Ajan ved det ochotskiske
Hav. (<sp>Litt</sp>.: <sp>Thiess</sp>, »Das Guvernement J.
in Ostsibirien« [»Petermann's Mitt.« 1897]).
<i>M. V.</i>
</chapter>

<chapter name="Jakutsk">
<b>Jakutsk,</b> By i Østsibirien, Hovedstad i
Provinsen J., beliggende ved venstre Bred af
den her 10 km brede Lena, har (1910) 8209
Indb. De fleste Huse er byggede af Træ. J. er
Hovedplads for Pelsværkshandelen, idet Jægerne
fra hele det nordøstlige Sibirien bringer deres
Varer herhen. Aarlig afholdes et stort Marked,
der varer fra 10. Juli til 1. Aug. Byen er
grundlagt 1632.
<i>M. V.</i>
</chapter>

<chapter name="Jalabert, Charles François">
<b>Jalabert</b> [зala'bæ.r], <sp>Charles François</sp>, fr.
Historie- og Portrætmaler, f. 1. Jan. 1819 i
Nîmes, d. 1901 i Paris. J. blev i Paris Elev af
Delaroche, vandt her 1842 Rom-Prisen, opholdt
sig fire Aar i Italien og udstillede efter
Hjemkomsten »Vergil forelæser Georgica« (1847,
Luxembourg-Mus.). J.'s Kunst, en noget
udvandet Delaroche's, har særlig vundet Ry ved
følelsesfulde, lidt sødlig anlagte religiøse
Billeder (gengivne i bekendte Stik af Masson, Leroy,
A. Martinet og Girardet): »Christus paa
Oliebjerget« (1855), der kom til Luxembourg-Saml.,
»Gravlæggelsen«, »Forkyndelsen«,
»Bjergprædiken« og »Christus vandrer paa Søen«. Af
mytologiske og allegoriske Værker kan nævnes:
»Natten udfolder sit Slør«, »Aurora«,
»Nymferne lytter til Orfeus' Sang« (1853), »Antigone«
(Mus. i Nîmes). I Portrætkunsten, lidt
sødligveg, men poesi- og yndefuld, træder hans
Personlighed dog betydeligst frem: mange smukke
Dameportrætter (Hertuginden af Alba,
Storfyrstinde Nikolajewna [[1870] m. m.). (<sp>Litt</sp>.:
<sp>E. Reynard</sp>, <i>J.</i> [Paris 1903]).
<i>A. Hk.</i>
</chapter>

<chapter name="Jalalabad">
<b>Jalalabad</b> [dзa-], se <sp>Djelalabad</sp>.
</chapter>

<chapter name="Jalandhar">
<b>Jalandhar</b> ['dзa£<sub>ə</sub>ndə], se <sp>Djalandar</sp>.
</chapter>

<chapter name="Jalapa">
<b>Jalapa</b> [ka'lapa]. <sp>Xalapa</sp>. By i det
østlige Meksiko, Hovedstad i Staten Vera Cruz,
ligger 131 km NV. f. Vera Cruz paa
Østskraaningen af Højsletten, 1320 m o. H.,
overordentlig smukt og i en sund og frugtbar Egn; (1910)
24816 Indb. Den er Sædet for en Biskop, har
en Katedral og et 1556 oprettet
Franciskanerkloster, Hospital og Seminarium. Den er ved
en Jernbane forbunden med Vera Cruz, men
har for øvrigt tabt i Bet., siden Trafikken fra
Kysten til Hovedstaden Meksiko, der tidligere
gik her forbi, nu hovedsagelig gaar ad
Jernbanelinien Vera Cruz—Orizaba—Mexiko.
<i>G. Ht.</i>
</chapter>

<chapter name="Jalape-Harpiks">
<b>Jalape-Harpiks</b> [ka'lapa-], se <sp>Jalape-Rod</sp>.
</chapter>

<chapter name="Jalape-Rod">
<b>Jalape-Rod</b> [ka'lapa-] er den tørrede
Rodknold af <i>Exogonium Purga Bentham</i> (<i>Ipomæa
Purga Hayne</i>). De tunge og faste Knolde er
kugleformede, tilspidset ægformede ell.
ellipsoidiske. Overfladen er furet og har tværstrakte,
lyse Korkporer, ofte findes dybe, skarpt
begrænsede Furer, der skyldes Indsnit. Knoldene
er paa de fremspringende Partier lysebrune, i
Furerne mørkere, indtil sortbrune. Tørringen
foregaar i Solen, i varm Aske ell. i Net, der
hænges op over Baal. Tværsnittets Udseende
er præget af den Temperatur, hvorved
Tørringen er foregaaet; det er hvidt og melet, naar
Stivelsen er uforklistret, ell. graaligt og
hornagtigt i større ell. mindre Dybde, naar
Temperaturen har været saa høj, at Stivelsen er
forklistret. Knoldenes afvigende Bygning er især
synlig paa hvide, melede Snitflader, den viser
sig som koncentriske Lag af sekundære
Kambier, der er forsk. formede i Snitfladens ydre
og indre Del. J. lugter svagt, undertiden
røgagtigt, den smager først sødligt, senere
kradsende; den indeholder Stivelse, Sukker, Gummi
og som virksom Bestanddel »Harpiks«, hvis
Hovedbestanddel er Convolvulin og lidt Jalapin
(begge Glykosidharpikser). Mængden af
Harpiks veksler stærkt, den kan naa 22 %.
Farmakopeen forlanger som Minimum 7 %. J. virker
stærkt afførende og er Bestanddel af fl. Arkana.
Handelsvaren stammer væsentligst fra
vildtvoksende Planter, dog findes tillige Kulturer i
Hjemlandet (Meksiko), paa Jamaica og i
Forindien. I Handelen er paavist Knolde, af hvilke
Harpiksen delvis har været udtrukket med
Vinaand; tillige forekommer andre Jalape-Sorter
som <i>Tampico</i> J. af <i>Ipomæa simulans</i> Hanbury,
den indeholder oftest kun lidt Harpiks, som
overvejende bestaar af Jalapin, endvidere
<i>Orizaba</i> J., Orizabarod, af <i>Ipomæa orizabensis</i>
Ledanois, den bestaar af lange, træede Rødder,
der har været betegnet som Stængler (<i>Stipites
Jalapæ</i>), dens Harpiks bestaar overvejende af
Jalapin. Brasiliansk J. af <i>Ipomæa operculata</i>
Martius er meget store Knolde med talrige
Siderødder; dens Harpiks menes hovedsagelig
at være Convolvulin.
<i>B. G.</i>
</chapter>

<chapter name="Jalape-Stængel">
<b>Jalape-Stængel</b> [ka'lapa-], se <sp>Jalape-Rod</sp>.
</chapter>

<chapter name="Jalapin">
<b>Jalapin</b> (<sp>Scammonin</sp>). C<sub>34</sub>H<sub>56</sub>O<sub>16</sub>, er et
Glykosid, der findes i Roden af <i>Convolvulus
Scammonia</i> o. fl. samt i Jalape- og
Scammonium-Harpiks. J. opfattes som Anhydridet af
<sp>Japalinsyre</sp> (C<sub>34</sub>H<sub>60</sub>O<sub>18</sub>) og spaltes ved
Hydrolyse i Sukker (Glukose og Rhodeose) og
<sp>Jalapinolsyre</sp> (C<sub>16</sub>H<sub>30</sub>O<sub>3</sub>), en enbasisk Syre, der
krystalliserer i Naale, samlede til
blomkaalslignende Grupper. J. er en farveløs amorf
Forbindelse, der smelter ved 131°, er
tungtopløseligt i Vand, letopløseligt i Alkohol og Æter.
<i>R. K.</i>
</chapter>

<chapter name="Jalapinol">
<b>Jalapinol</b> (<sp>Jalapinolsyre</sp>), se <sp>Jalapin</sp>.
</chapter>

<chapter name="Jaleo de Xeres">
<b>Jaleo de Xeres</b> [ka'læ<sub>å</sub>-ð<sub>æ</sub>-'kær<sub>æ</sub>s], en i
Spanien, særlig Andalusien, forekommende
Nationaaldans i 3/8 Takt, oftest med Kastagnetter.
Benyttes jævnlig i moderne Opera og Ballet.
<i>S. L.</i>
</chapter>

<chapter name="Jali">
<b>Jali</b> (tyrk., ɔ: Søkyst, Strandvilla) bruges
særlig som Betegnelse for de ved Bosporus'
nordlige Ende liggende Grupper af
Landsteder, hvor det diplomatiske Korps og de høje,
