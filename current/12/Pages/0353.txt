leveret af Strømkilden, den eneste
tilstedeværende Energikilde. Men det er ogsaa let at se,
at <i>B</i> maa levere Energi for at faa Strømmen
til at vokse op. Der opstaar jo nemlig i Spolen,
som vi har set, en elektromotorisk Kraft <i>L</i> · <i>di</i>/<i>dt</i>
rettet mod <i>B</i>'s Spænding. At drive en
elektrisk Strøm i op mod en elektromotorisk Kraft
<i>L</i> · <i>di</i>/<i>dt</i> i Tiden <i>dt</i> koster et Arbejde, der er
<i>i</i> · <i>L</i> · <i>di</i>/<i>dt</i> · dt.

Under Strømmens Opvoksen ændres saavel <i>i</i>
som <i>di</i>/<i>dt</i>. Vil man have det hele Arbejde, som <i>B</i>
afgiver, maa man dele Tiden i smaa Dele <i>dt</i>,
danne det anførte Produkt for hver af disse
Dele og lægge det hele sammen. Gøres det,
finder man, at Arbejdet bliver
16° <i>W</i> = 1/2 <i>L</i> <i>i</i><i><sub>m</sub></i><sup>2</sup>,
naar <i>i<sub>m</sub></i>, som antydet, er den Værdi, som den
elektriske Strøm ender med at have. Dette er
altsaa Udtrykket for den i
Induktionsliniestrømmen opmagasinerede Energi. Denne
Energi betegnes ogsaa som den
strømførende Leders <sp>elektrokinetiske
Energi</sp>. Vil man have at vide, hvorledes
Strømmen vokser op til sin endelige Værdi <i>i<sub>m</sub></i>,
maa man gøre sig klart, at Strømmen i ethvert
Øjeblik under den elektriske Strøms Opvoksen
skyldes Differencen mellem de to
elektromotoriske Kræfter e<sub>0</sub> og <i>L</i> <i>di</i>/<i>dt</i>, hvor <i>e</i><sub>0</sub> er <i>B</i>'s
Spænding. Ohm's Lov siger da, at Strømmen
i et vilkaarligt valgt Øjeblik er givet ved
Ligningen
17° <i>e</i><sub>0</sub> - <i>L</i> · <i>di</i>/<i>dt</i> = <i>ir</i>,
naar <i>r</i> betegner Strømkredsens samlede
Modstand. Ligningen 17° er en saakaldt
Differentialligning. At løse den bet. at finde et Udtryk
for Strømmen <i>i</i>'s Variation med Tiden <i>t</i>, der
tilfredsstiller 17°. Gengiver man Udtrykket ved
en Kurve, finder man, at denne har en Form
som vist i Fig. 11. Strømmen vokser lige efter
Strømslutningen forholdsvis hurtigt i Vejret,
derefter langsommere og langsommere, til den
endelige Værdi <i>i<sp>m</sp></i> er naaet. Jo mindre
Selvinduktion en Leder har, og jo højere
Spændingen <i>e</i><sub>0</sub> er, desto hurtigere naas praktisk set
den endelige Værdi. Har en Spole en
Selvinduktion paa 1 Henry og en Modstand paa 1
Ohm, vil der medgaa c. 4,6 Sek., inden
Strømmen er vokset op til 99/100 af den endelige Værdi.
Er Modstanden kun 1/10 Ohm, tager det 10
Gange saa lang Tid, altsaa 46 Sek. Enhver
Strømkreds har Selvinduktion, men hvis Kredsen ikke
indeholder Spoler, vil Selvinduktionen i Alm.
være meget lille. Det forklarer, at man i Alm.
ikke bemærker den gradvise Opvoksen af
Strømmen. Spoler med større ell. mindre
Selvinduktion, saakaldte Dæmperspoler, spiller en
stor Rolle i Elektrotekniken. De virker som
Regulatorer til Udjævning af
Uregelmæssigheder i den elektriske Strøm i en Kreds,
ligesom Svinghjulet virker til at udjævne
Uregelmæssighederne i en Maskines
Omdrejningshastighed. Denne Virkning af Spolen forstaas
umiddelbart, naar det erindres, at enhver
Formindskelse af Strømmen gennem Spolen
frembringer en elektromotrisk Kraft, der søger at
holde Strømmen oppe, og enhver Forøgelse en
elektromotorisk Kraft, der søger at trykke
Strømmen ned. De tekn. Dæmperspoler er
undertiden jernfri. Hyppigst vikler man dem dog
paa en særlig bygget Jernkerne, for derved at
opnaa en større Selvinduktion, end man ved
samme Dimensioner og Modstand vilde faa
uden Jern.

<sp>Gensidig I</sp>. I Fig. 12 er vist en lukket
Leder <i>A2</i> anbragt i den magnetiske Strøm,
hidrørende fra en anden strømførende Leder
<i>A1</i>. Ændrer man den elektriske Strøm i <i>A1</i>,

<img>Fig. 10.</img>

<img>Fig. 11.</img>

<img>Fig. 12.</img>
