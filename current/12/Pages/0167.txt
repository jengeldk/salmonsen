er paa Omkredsen forsynede med Knaster og
en Midtribbe, Knasterne, for ikke at glide paa
blød Bund, Midtribben, for at Knasterne ikke
skal bevirke Rystning paa haard Bund.
Skæreapparatet bæres af et lille Bærehjul indvendig
(nærmest de arbejdende Dele) og en Slæbesko
udvendig (nærmest den staaende Afgrøde). Ved
Slaamaskinen falder det afskaarne i selve
Skaaren, men Græsset bliver ved Hjælp af
en Fraskiller udvendig paa Skæreapparatet
ført lidt ind i Skaaren, saa der bliver en
nogenlunde renset Stribe, og da Afgrøden ikke
indeholder modne Kerner, der kan trædes af,
saa kan Hestene og Maskinen med sine to
Hjul uden Skade køre over den forrige Skaar
ved næste Omgang, idet saavel Heste som
Hjul væsentligst passerer de tomme Striber
mellem Skaarene. Med en Slaamaskine kan
slaas 3 1/2 à 4 1/2 ha om Dagen med to Heste.

Slaamaskinen kan forsynes med et
Aflæggeapparat og benyttes som Mejemaskine.
Aflægningen kan ske ved Haandkraft ell. automatisk
ved Vinde ei. Mejebord. Til Haandaflægning
kræves foruden Kusken en Mand, som med en
Rive holder Sæden til Knivene og under
Aflægningen sørger for, at Neget ikke blandes
med den sidst afhugne Sæd; der findes et
drejeligt Ristbord, som under Samlingen staar
skraat op mod Sæden, men som ved
Aflægningen falder ned og hviler paa Stubben, saa
Neget stryges af.

Aflægning med Vinde sker automatisk, idet
Kusken dirigerer Ristbordet og indstiller
Vinden. Aflæggebordet samler ikke Sæden i Neg,
men i en samlet Streng i Reglen mod den
staaende Sæd. Disse Maskiner kan være
nyttige, hvor Bunden er saa blød, at de tunge
Selvbindere ikke kan gaa, ell. hvor man har
meget langstraaet Sæd, der ligger uredt, og som
er vanskelig at behandle med de
selvaflæggende ell. selvbindende Maskiner; man kører da
væsentlig kun mod Sædens Liggeretning. Den
kan ikke som den selvaflæggende Maskine
lægge Sædbunkerne uden for Skaaren, hvorfor de
maa bindes og Negene kastes til Side, inden
Maskinen kommer igen i næste Omgang.

Den <sp>selvaflæggende Mejemaskine</sp>
har i Alm. kun et bredt Kørehjul samt et
Bærehjul udvendig; imellem og baarne af disse
findes først de arbejdende Dele nærmest
Kørehjulet og dernæst Skæreapparatet med Bordet
bag ved sig. Dette sidste har nærmest Form
af en fjerdedel Cirkel, saaledes at den ene
begrænsende Radius dannes af Skæreapparatet,
vinkelret paa Køreretningen; den anden Radius
kommer altsaa til at ligge i Flugt med denne.
Bordet begrænses af en mindre indvendig og
en større udvendig Skærm, begge for at holde
den afskaarne Sæd paa Bordet. Til at føre den
staaende Sæd ind mod Knivene og til at
aflægge den afskaarne Sæd i Bunker af passende
Størrelse har man et System af River, der
gaar rundt om en nærmest lodret Aksel, og
som efter Sædens Tæthed og den ønskede
Størrelse af Bunkerne kan indstilles paa en rund
Stillebane, saaledes at hver, hver anden, hver
tredie ell. fjerde aflægger Sæden foruden at
føre den til Knivene, idet de da med deres
Tænder følger tæt til Bordfladen i hele dens
Runding og derved fører den paa Bordet
faldne Sæd ud i Bunker ved Siden af Skaaren,
saaledes at denne bliver fri til at køre paa i
næste Omgang. De øvrige River fører kun
Sæden til Knivene og løftes straks derefter op fra
Bordet. Foran og over det udvendige Bærehjul
findes en Deler til at skille den staaende Sæd
fra den, der bliver skaaret, og ved
Skæreapparatets indvendige Side findes ligeledes som
oftest en noget mindre Deler, der skal løfte de
yderste Straa op, for at Aksene ikke skal
afklippes. Kuskesædet er anbragt paa den
udvendige Side af Kørehjulet; derved
kontrabalancerer Kusken ved sin Vægt en stor Del af
Maskineriets Vægt, saa at det store og brede
Kørehjul kommer til at bære en væsentlig
større Del end det mindre og spinklere Bærehjul.
En Mejemaskine kan med 2 Heste meje 5 à 6
ha daglig.

<sp>Selvbinderen</sp> har i St f. Riverne en
roterende Vinde med 5 à 6 horisontale Arme,
der fører Sæden ind imod Skæreapparatet.
Umiddelbart bag ved dette findes det
firkantede Bord, hvis Flade bestaar af et endeløst
Sejl, <sp>Borddugen</sp>, der løber over to Ruller

<img>Fig. 4. Automatisk Aflæggeapparat til en Slaamaskine.</img>

<img>Fig. 5. Drivværket og Indstillingsmekanismen til en Selvaflægger.</img>

