<sp>De udprægede Kødracer</sp> har
gennemgaaende meget god Størrelse og Fedeevne,
fint rigeligt Kød, er gode, rolige Rugere og
Kyllingeførere, men grovædende, ret sent
udviklede og ofte ringe ell. middelmaadige Læggere
af brun- ell. gulskallede Æg, der for en Del
lægges i Vintertiden. Hertil kan henregnes de
dybe, brede, vægtige, meget fint- og
hvidkødede, middelmaadig læggende, godt
rugende eng. <sp>Dorkings</sp>, der ikke taaler vaad,
kold Jordbund. <sp>Kamphønsene</sp> omfatter de
finkødede, gammel eng. og højbenede, ny eng.,
de større og sværere belg. og de med bredt
Bryst- og Skulderparti og svære Laar
udstyrede massive, kødfulde, haardføre, men
langsomt voksende <sp>indiske Kamphøns</sp>, der
har lange, stærke Løb, gulligt, noget tørt og
haardt Kød, velfordelt paa de svære Knogler.
Kamphøns, der er gode Rugere og Mødre, men
meget ringe Læggere, er bedst egnede til
Krydsning. Det er særlig de langhalsede, eng.
Kamphøns, der benyttes ved Hanekampe, d.
v. s. Kampe mellem Haner, der ved
Pirringsmidler er gjort kamplystne og forsynes da
med skarpe Metalsporer. De skæggede,
femtaaede, let benbefjedrede, haardføre og særlig
hvid- og finkødede, laksefarvede fr.
<sp>Faverolles</sp> har dyb Krop, bredt fyldigt Bryst,
stor Fedeevne, fin Benbygning og ret god
Rugelyst og Æglægningsevne. Ægvægt c. 60 g.
Haner 3 1/2 à 4 kg, Høner 3 à 3 1/4 kg.
<sp>Malines</sp>, der er belg., trives som Faverolles
paa mindre Plads, men er ringere Æglæggere.
Kroppen er massiv, Kødet rigeligt og hvidt,
Fedeevnen god, Rugelysten stærk. <sp>Crève
Coeurs</sp>, der har Top og Skæg, og de
ligeledes fr., sent voksende, vægtige <sp>La Fleche</sp>,
som har tvegrenet Kam, er begge ligesom de
belgiske <sp>Bredas</sp> og de kødrige, udmærket
rugende store <sp>Nassauer Fedehøns</sp>
fortrinlige til Fedning.

<sp>Racer, der forener Æg- med
Kødproduktion</sp>, har oftest god Størrelse, ret
godt Kød og lægger en Del almindeligvis brun-
ell. gulskallede Æg, heraf mange i Vintertiden.
De er overvejende gode Rugere og Mødre,
ret grovædende, og enkelte udvikles noget sent.
Til denne Hønsegruppe, der, krydset med
udprægede Ægracer, ofte egner sig godt til
Vinterkyllingeopdræt, kan henregnes <sp>Langshans</sp>
(Fig. 3), der bl. a. har slankere Krop og
længere Ben end Orpington-Racen. Langshans er
meget haardføre, ret hurtigvoksende,
udmærket rugende og vinterlæggende og taaler godt
Indespærring. Kødet er hvidt og saftigt,
Knokkelbygningen fin. Æggene 55 à 65 g. og stærkt
gulbrune. De nymoderne eng. Langshans er
meget højbenede, de eng. er benbefjedrede, de
tyske glatbenede. <sp>Brahmas</sp> (Fig. 6), ligeledes
asiatiske, har lille Ærtekam, dyb, stor Krop,
stærk Benbefjedring, er rolige, haardføre,
grovædende, stærkt rugende og befjedres langsomt.
Kødet rigeligt, saftigt, men gulligt. Jævn god
Lægning og god Vinterlægger. Æggene
brunskallede. Der forekommer lyse og mørke Brahmas.
<sp>Plymouth Rocks</sp> (Fig. 5), der har lille
enkelt Kam, fyldigt Bryst, godt middellang Ryg,
stor, dyb, lang og bred Krop, er haardfør, let
opdrættelig, rugelysten, og noget grovædende.
Kødet er godt og Æglægningen endog meget
god selv om Vinteren. Æggene lysebrune ell.
gullige og vejer 60 à 70 g. Haner 4 à 4 1/2 kg,
Høner 3 à 3 1/2 kg. Tværstribede og hvide er
almindeligst. De noget mindre, rosenkammede
<sp>Wyandottes</sp> (Fig. 7), der har kort Hals,
Krop og Ryg, dybt fyldigt Bryst, lægger godt
navnlig Efteraar og Vinter og afgiver
udmærkede kødrige, men gullige Kroppe. Wyandottes
er fortrinlige Rugere, haardføre og moderate
Foderforbrugere. Haner 3 1/2 à 3 3/4 kg, Høner
2 3/4 à 3 kg. Alm. er hvide, sølv- og
guldrandede. <sp>Rhode Island Reds</sp>, der som
sidstnævnte to Racer er amer., ligner meget
Plymouth Rocks i Egenskaber og Udseende.
Æglægningen er god, Kødet ret godt. Egner sig særlig
til Slagtekyllingeproduktion. Fjerfarven dyb rød.
Halen sort. <sp>Orpingtons</sp> (Fig. 11), tiltrukket
i England, har stor, dyb, firskaaren Krop, bredt
Bryst og korte Laar og Løb, er jævn god
Lægger navnlig om Vinteren og har rigeligt fint,
hvidt Kød. Racen er haardfør, graadig og tidlig,
paalidelig rugende Ruger. Æggene gullige ell.
brunlige. Vægt 60 g. Alm. er gule, hvide og sorte
<sp>Houdans</sp> (Fig. 8), der har god Mellemstørrelse,
5 Tæer, tobladet Kam, veludviklet Top og Skæg,
er gode Foraars- og Sommerlæggere og ikke
rugende. Kødet fortrinligt, saftigt og hvidt.
Kyllingerne udvikles hurtigt og egner sig til
Vinterkyllingeproduktion. Æggene lange og hvide.
Vægt 1 1/4 kg pr Snes. En anden fr. Race,
<sp>La-Bresse</sp>, har fortrinligt hvidt Kød og Skind,
stor Fedeevne. Æglægningen ret god. De fra

<img>Rhode Island Reds.
Sølv Sebright Bantams.</img>

