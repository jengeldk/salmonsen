styrende Advokater, 2) <i>Barristers</i>, de øvrige
Advokater, og 3) <i>Students</i>. Disse Korporationers
Magtstilling beror væsentlig derpaa, at man
kun gennem dem kan opnaa Stillingen som
Advokat. Om de nærmere Betingelser herfor, se
<sp>Barristers</sp>. Den, der opfylder disse
Betingelser, bliver <i>called to the bar</i> ɔ: faar Lov til
at anskaffe sig den eng. Advokats sorte Kappe
og graa Hestehaars Paryk og at procedere
som Advokat for Retten, om han da ellers kan
skaffe sig nogen Klient.
<i>E. T.</i>
</chapter>

<chapter name="Innstadt">
<b>Innstadt,</b> se <sp>Passau</sp>.
</chapter>

<chapter name="In nuce">
<b>In nuce</b> (lat.), i en Nød ɔ: sammentrængt,
kortfattet, i det smaa.
</chapter>

<chapter name="Innuit">
<b>Innuit,</b> se <sp>Eskimoer</sp>.
</chapter>

<chapter name="Innvik">
<b>Innvik,</b> <sp>Herred</sp>, Nordfjord Sorenskriveri,
Sogn og Fjordane Fylke, (1910) 2999 Indb.,
omkr. den indre Del af Nordfjord, har Dele
paa begge Sider af denne Fjord, en mindre
paa den nordre og en større paa den søndre.
Herredet omfatter en Del af Vestlandets
naturskønneste Egne, særlig er Olden bekendt for
sin storslagne Natur, idet stejle Fjelde brat
falder ned i det grøntfarvede Oldenvand.
Gjerdeakslen i Ø. 1952 m, Ceciliekrone og
Snenipa i V. 1773 m og 1848 m, samt
Briksdalsbræen, Mælkevoldsbræen og
Aabrækkebræen er bekendte. Selve Dalen er flad, dyrket
og delvis bebygget helt op under Bræens Fod,
den indtages i Midten af det 10 km lange
Oldenvand, hvis Afløb gennem det lille Floen
Vand falder ud i en Bugt af Nordfjord ved
Olden Annekskirke. Nordfjord kommer ind i
Herredet under Navn af Utfjorden, først i
østlig og saa i sydøstlig Retning, med en Bredde,
der vokser fra 1,5 km til 2,5 km indtil Utviken,
hvorfra den bøjer i NØ. under Navn af
Innviksfjord og danner paa Østsiden
Innviksbugten. Fjorden er overalt dyb og ren, uden Øer
ell. Skær. Den dyrkbare Jord er, hvor den
forekommer, god og Agerbrug derfor ikke
uden Bet., Fædriften er dog den væsentligste
Næringskilde, da Græsgangene og til Dels
Fjeldbeiterne er fortrinlige. Af industrielle
Anlæg mærkes: I. Uldvarefabrik, en Benmølle,
Ljaa- og Hesteskofabrik, Savbrug,
Elektricitetsværk, Trævarefabrik, Tøndefabrik. Af alle
Fogderiets Herreder er I. bedst forsynet med Skov,
baade Furuskov og Løvskov; der afsættes ikke
saa lidt Tømmer o. a. Trævarer. Fiskeri drives
dels i Fjorden, Laks og Sommersild, dels ved
Deltagelse i de store Havfiskerier. Herredet
danner I. Præstegæld med I.'s Hovedsogn og
Utvikens og Oldens Annekssogne. Nede ved
Oldøren er opført et Turisthotel, ligeledes
findes Hotel ved Utviken, hvor Hovedvejen fra
Gloppen kommer ned. Gennem Oldendalen fører
Vej til Vandet, hvor der gaar en lille
Dampbaad. Paa Nordsiden af Fjorden gaar
Hovedvejen Nordfjord—Søndmør fra Faleide over til
Hornindalen. Med Bergen staar I. i
Dampskibsforbindelse med Anløbssteder ved Utviken, I.,
Faleide, Oldøren og Blaksæter. I. Sparebank
oprettet 1882. Antagen Formue 1917 2,8 Mill.
Kr. og Indtægt 464825 Kr. Herredets Areal er
502,3 km<sup>2</sup>, hvoraf 8,9 km<sup>2</sup> Indsøer, 17,4 km<sup>2</sup>
Ager og Eng, 110 km<sup>2</sup> Skov, Resten er
Udmark, Snaufjeld og Myr, evig Is og Sne
91,8 km<sup>2</sup>, hvoraf 44 km<sup>2</sup> falder paa
Jostedalsbræen.
<i>(J. F. W. H.). M. H.</i>
</chapter>

<chapter name="Ino">
<b>Ino</b> ['i.no], se <sp>Athamas</sp>.
</chapter>

<chapter name="Inoceramus">
<b>Inoceramus,</b> en den nulevende Slægt Perna
ret nærstaaende uddød Slægt af Muslinger,
hvis Skaller hyppig findes i Aflejringer fra
Trias-, Jura- og Kridtperioderne. Skallen var
ejendommelig ved sit meget tykke Prismelag
og havde oftest koncentriske Ribber paa
Overfladen.
<i>J. P. R.</i>
</chapter>

<chapter name="inofficiosa donatio">
<b>inofficiosa donatio</b> (lat.), pligtstridig Gave.
Efter Romerretten kunde selv fuldbyrdede
Livsgaver omstødes af Giverens Arvinger, naar
den krænkede deres Ret til den dem
tilkommende lovlige Arvelod. Efter dansk Ret kan
kun Livsarvingerne omstøde visse Livsgaver
mellem Ægtefæller, jfr D. L. 5—4—3 og 4, men
kan ellers ikke omstøde Livsgaver, hvorved
Arveladerens Bo forringes, og deres Arvelod
altsaa i sin Tid bliver mindre.
<i>K. B.</i>
</chapter>

<chapter name="Inokulation">
<b>Inokulation</b> ['in-] (med), Indpodning, se
<sp>Vaccination</sp>.
</chapter>

<chapter name="Inokulation">
<b>Inokulation</b> ['in-] d. s. s. Okulation, se
<sp>Forædling</sp>, S. 554.
</chapter>

<chapter name="Inominatkontrakter">
<b>Inominatkontrakter</b> (egl. navnløse
Kontrakter) kaldtes efter Romerretten en Gruppe af
Realkontrakter, for hvilke intet fælles teknisk
Navn havde uddannet sig saaledes som for de
andre Realkontrakter: <i>mutuum. commodatum</i>
(Laan), <i>depositum</i> og <i>pignus</i> (Pant). For
enkelte af dem fæstnede sig dog et særligt Navn,
saaledes for Byttehandelen (<i>permutatio</i>).
Deres Bet. som Realkontrakter laa deri, at det
formløse Løfte (uden <i>stipulatio</i>, s. d.) fra en
Parts Side blev forpligtende, naar han havde
modtaget den aftalte Modydelse fra den anden
Part — men heller ikke før.
<i>K. B.</i>
</chapter>

<chapter name="inopportun">
<b>inopportun</b> (lat.), ubelejlig, ubekvem.
</chapter>

<chapter name="in optima forma">
<b>in optima forma,</b> se <sp>in forma</sp>.
</chapter>

<chapter name="in originali">
<b>in originali</b> (lat.), i den oprindelige
Udfærdigelse, f. Eks. om Dokumenter, i Modsætning til
Genpart.
</chapter>

<chapter name="Inosinsyre">
<b>Inosinsyre,</b> C<sub>10</sub>H<sub>13</sub>N<sub>4</sub>PO<sub>8</sub>, en Nuklëinsyre,
der findes i Muskelsaften, og som ved
Hydrolyse, under Optagelse af 2 Molekyler
Vand, spaltes i Fosforsyre, Hypoxantin og
Pentose; disse to sidste antages i I. at være
forbundne glykosidagtigt til Inosin. I. er amorf,
let opløselig i Vand, uopløselig i Alkohol og
giver fl. krystallinske Salte, saaledes det
tungtopløselige Bariumsalt.
<i>R. K.</i>
</chapter>

<chapter name="Inosit">
<b>Inosit,</b> C<sub>6</sub>H<sub>6</sub>(OH)<sub>6</sub>, findes i Muskelkød og i
fl. dyriske Vædsker og forekommer i fl.
Planter, f. Eks. i umodne Bønner og Ærter,
Kartoffelspirer o. a. Det danner monokline
Krystaller, smelter i vandfri Tilstand ved 225° og
kan destillere i Vacuum uden nogen videre
Sønderdeling. I. opfattedes tidligere, p. Gr. a.
sin Sammensætning C<sub>6</sub>H<sub>12</sub>O<sub>6</sub> og sin søde Smag,
som et Kulhydrat, men da det ved Indvirkning
af Salpetersyre giver Kinonderivater og ved
Behandling med Jodbrinte ved ret høj Temp.
giver Trijodfenol og Benzol, maa det henføres
til Cykloserne og antages at indeholde de 6
Kulstofatomer ringformet bundne, altsaa at
være Heksaoxy-Heksametylen. Herved bliver
det antageligt, at I. danner den Bro, over
hvilken Omdannelsen af de første

