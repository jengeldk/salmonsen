<sp>Vognenes</sp> Konstruktion (se ogsaa
<sp>Jernbanevogne</sp>) og Udstyr viser ligeledes en
til Trafikkens stigende Fordringer svarende
Udvikling. For <sp>Personvognenes</sp> Vedk.
er det navnlig de Rejsendes Sikkerhed og
Bekvemmelighed, der har været afgørende, men
i øvrigt har de forsk. Landes og Baners
Personvognsmateriel udviklet sig højst uligeartet
efter de i vedk. Land herskende sociale og
økonomiske Forhold. Efterhaanden er
Vognene blevet udrustet med Varme- og
Ventilationsapparater, kunstig Belysning, Toiletrum
med W. C. og Vaskeindretninger o. s. v.
Ejendommelig for de fleste Baner er Adskillelsen
i 3 Vognklasser (i Nordtyskland endog 4) med
tilsvarende forsk. Billetpriser. Udstyrelsen af
de forsk. Vognklasser var i Beg. meget
tarvelig; kun 1. Klasse var forsynet med polstrede
Hynder, medens 2. Klasse maatte nøjes med
Træsæder og ikke var lukket til Siderne, men
kun forsynet med et Tag; 3. Klasses Vogne var
aabne og utildækkede og havde ingen
Siddepladser. Inddelingen i 3 Vognklasser var
allerede i Brug ved de første eng. Baner; kun for
de 2 første Klasser var der tænkt paa de
Rejsendes Bekvemmelighed, ligesom kun disse
Klasser blev ført i Hurtigtogene. Senere er
Udstyrelsen af 3. Klasse forbedret i Retning
af Komfort og Bekvemmelighed, ligesom 3.
Klasses Vogne nu ogsaa medføres i de fleste
Hurtigtog. Dette har givet Anledning til, at
langt største Parten af det rejsende Publikum
benytter denne Vognklasse, da Befordringen
med denne altsaa som Regel er lige saa hurtig
som, men betydelig billigere end med 1. og 2.
Klasse. Som Eksempel kan anføres, at
Benyttelsen af de 3 Vognklasser i Danmark tidligere
gennemsnitlig har varieret omkr. ved 0,5 %
af samtlige Rejsende i 1. Kl., 12 % i 2. Kl.
og 87 % i 3. Kl.; i den sidste Tid er der dog
— navnlig p. Gr. a. de forhøjede Billetpriser —
sket en Forskydning til 3. Kl.

Følgen heraf er atter blevet, at Tendensen i
de senere Aar er gaaet i Retning af at
afskaffe de højere Vognklasser. Beg. til denne
Reform er for længe siden gjort af en Del eng.
Baner, der enten har afskaffet 1. ell. 2.
Vognklasse. I Belgien gaar Bevægelsen i Retning
af at afskaffe 3. Kl., d. v. s. at gøre den lig
i Udstyr med 2. Kl. I de skandinaviske Lande
er fortrinsvis 1. Klasse afskaffet, og Bevægelsen
har navnlig under Verdenskrigen taget stærk
Fart, saaledes at 1. Kl. nu kun føres i Tog,
der har international Forbindelse, og i
Forbindelse med Sovevogne. I Amerika endelig
har man, saa længe Jernbanerne har
eksisteret, kun kendt een Vognklasse, der rigtignok
for de rige Rejsendes Vedk. suppleres med en
Mængde forsk. Salon- og Luksusvogne. En
medvirkende Aarsag til en Indskrænkning af
Vognklassernes Antal maa ogsaa søges deri,
at det ligger i enhver Jernbaneforvaltnings
økonomiske Interesse, at saa lille en
Procentdel af de i et Tog værende Pladser som
mulig er ubenyttede; da endvidere den lavere
Klasse rummer fl. Passagerer pr. Kupé end
den højere, vil Togvægten pr. Passager ogsaa
være mindre, naar Togene fortrinsvis
sammensættes af Vogne for de lavere Vognklasser.
Denne Arbejden hen mod en mere økonomisk
og effektiv Udnyttelse af Togpladserne er saa
meget mere nødvendig, som den modvirkes af
de Foranstaltninger, som de stadig stigende
Krav om Bekvemmelighed har medført, f. Eks.
Deling af Kupeerne inden for de enkelte
Vognklasser i særlige Kupeer for »Rygere«,
»Ikke-Rygere«, »Damer« o. s. v. og Indsættelsen af
særlige Vogne som Sovevogne, Spise- ell.
Restaurantvogne, Udsigtsvogne, Salonvogne,
Sygevogne o. s. v. Bestræbelserne for — trods
den større Hastighed — at opnaa et sikrere
og roligere Løb af Vognene har medført
Benyttelsen af 4- ell. 6-akslede Bogievogne (se
<sp>Bogier</sp>) i Stedet for 2- eller 3-akslede
Vogne. Fordelen ved Anvendelsen af Bogievogne
opnaas kun paa Bekostning af forøget
Togvægt pr Passagerplads, hvorfor 6-akslede
Bogievogne (Vogne med 3-akslede Bogier) ikke har
vundet saa alm. Indpas i Europa som i
Amerika, men nærmest kun fundet Anvendelse ved
Restaurantvogne, Sovevogne og Salonvogne.
Bogievogne anvendes derfor ogsaa væsentligst
i hurtige Tog paa Hovedbaner, medens 2- og
3-akslede Vogne benyttes i langsommere Tog
samt paa Sidebaner og private Baner; dog
foretrækkes paa sidstnævnte Baner undertiden
ogsaa Bogievogne, saafremt Banen har særlig
skarpe Kurver, da Kørslen med Bogievogne
gennem saadanne fordrer mindre Trækkraft
og giver mindre Slid paa Skinner og
Hjulbandager. Medens Benyttelsen af Spisevogne i
Reglen er afgiftsfri, maa de Rejsende for
Benyttelsen af Sove- og Salonvogne, der dels ejes
af Jernbanerne selv, dels af
»Sovevognsselskaber« (i Europa bl. a. af »det internationale
Jernbanesovevogns- og de store europ.
Eksprestogs-Selskab« med Hovedkontor i Bryssel),
betale en særlig Afgift udover Billetprisen. Tog,
der løber over lange Strækninger, og som kun
standser ved de større Stationer, bestaar som
Regel af Gennemgangsvogne (Vogne med Side-
ell. Midtergang), der yderligere er indbyrdes
forbundne med Overgangsbroer og
Harmonikaforbindelser, saaledes at de Rejsende og
Togpersonalet kan bevæge sig gennem hele Toget
(se i øvrigt <sp>D-Tog</sp>). 1. og 2. Kl.'s Vognene
rummer gennemsnitlig 32 Passagerer og 3. Kl.'s
Vognene 72 Passagerer, og de vejer fra c. 30
t til c. 40 t. i tjenstfærdig Stand. I Tog, der
holder ved mange Stationer og ved Stationer,
hvor der stiger mange Rejsende ud og ind
(f. Eks. i Tog, der skal betjene Forstadstrafik),
foretrækkes hyppigt Kupévogne (Vogne uden
Side- ell. Midtergang) med Døre for hver
Kupé, saaledes at Ud- og Indstigningen kan
foregaa ved alle Kupeerne paa samme Tid,
hvad der bevirker en hurtigere Togekspedition.
Desuden rummer rene Kupévogne et større
Antal Siddepladser og er derfor mere
økonomiske i Drift end Gennemgangsvogne af
samme Størrelse, da den Plads, der i sidstnævnte
Vogne medgaar til Gangen, i Kupévognene er
udnyttet til Siddepladser. En endnu større
Fordel i samme Retning yder Anvendelsen af
