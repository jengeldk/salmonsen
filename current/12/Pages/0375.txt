400 f. Kr. <sp>Legionen</sp> som en taktisk Enhed.
Opstillingen er paa 3 Træfninger, hver
bestaaende af to <sp>Manipler</sp> med Mellemrum. I
Legionen indtræder svært Fodfolk,
<sp>Hastater</sp>, <sp>Principes</sp> og <sp>Triarier</sp>, af hvilke
de sidstnævnte var de ældste Soldater og
sværest bevæbnede. Legionsfodfolket havde Hjelm,
Panser, Benskinner, Skjold, Sværd, Lanse, og
de 2 forreste Træfninger tillige Kastespyd. Til
Indledning af Kampen havde Romerne let
Fodfolk, <sp>Velitterne</sp>, der var udrustede med
Læderhjelm, Træskjold, Sværd og Kastespyd,
og endelig fandtes <sp>Bueskytter</sp> og
<sp>Slyngekastere</sp>. Under Marius bortfalder
Inddelingen af det svære Fodfolk i Hastater,
Principes og Triarier, og der haves nu kun 2 Slags
Fodfolk, let og svært. Legionen er stadig
opstillet i 3 Træfninger, der nu deles i
<sp>Kohorter</sp>, bestaaende af 2—3 Manipler.

I Middelalderen svinder I.'s Bet.,
efterhaanden som Riddervæsenet blomstrer. Der findes
stadig svært Fodfolk, der optræder paa
Valpladsen i store ubevægelige Hobe, <sp>Batailler</sp>
(Germaner i <sp>kileformede
Opstillinger</sp>, Skandinaverne i <sp>Svinefylking</sp>), og
let Fodfolk, som indleder Kampen. Det svære
I. havde Spyd, Sværd, Økse og Kastespyd, stort
Skjold, let Jernhue og Vams med
Panserskjorte, det lette havde lettere Dækvaaben, Bue
og senere <sp>Armbrøst</sp>. I. kunde ikke modstaa
Riddernes Anløb, det blev i Reglen enten
hugget ned ell. løb sin Vej. Allerede under
Korstogene begynder dog I.'s Bet. at stige, og da
navnlig det lette I.'s; men først i Perioden
1300—1500 slaas dette Vaabens store Bet. fast.
Hertil bidrog Schweizernes Kampe, i hvilke
det lykkedes I. at besejre Ridderhærene ikke
alene i Defilékampe, men ogsaa i rangerede
Slag. Det schweiziske Fodfolks Hovedvaaben
var <sp>Hellebarden</sp>, men det var i øvrigt
udrustet med Hjelm, Brystpanser, Sværd og
Dolk og en mindre Del med den saakaldte
<sp>Pike</sp>. Omtr. 1400 fremkommer <sp>Lodbøssen</sp>
og kort efter <sp>Arkebusen</sp>, hvormed en
mindre Del af det schweiziske I. bevæbnedes.
Schweizerne indøvede Fodfolket i Evolutioner,
for hvilke der allerede 1400 var udarbejdet et
Slags Reglement. Hovedmassen af I. dannede
<sp>Gewalthaufen</sp> (Hovedstyrken), omtr. 1/4
dannede <sp>Vorhut</sp> (Fortroppen); Resten
udgjorde <sp>Nachhut</sp> (Bagdækningen). Særlig
fremtrædende i denne Periode er det eng. I.,
der kæmpede i falanksagtig Opstilling paa
indtil 8 Geledder. Dets Hovedvaaben var
<sp>Lansen</sp> og den <sp>lange Kniv</sp>; det lette I.,
<sp>Bueskytterne</sp>, var bevæbnet med
<sp>Armbrøsten</sp>.

<sp>Aar 1500 er I.'s store Bet. slaaet
fast, forinden Ildvaabnene har
haft nogen som helst Indflydelse
paaKampmaaden</sp>.

Fodfolket var i England og Schweiz
nationalt, medens <sp>Soldtropperne</sp> andre
Steder spillede en større og større Rolle (ital.
Condottieri, fr. Aventuriers og tyske
Landsknægte, der kommer frem i Slutn. af 15. Aarh.).
I Perioden 1500—1611 forsvinder
Riddervæsenet, og Soldtropper (Landsknægtene) danner
den væsentligste Del af Hærene. Omkr. 1500
forsvinder Armbrøsten, og Arkebusen
fortrænges af <sp>Musketten</sp>. Fodfolket deles herefter
i svært Fodfolk, <sp>Pikenerer</sp>, og let Fodfolk,
<sp>Musketerer</sp>, omtr. Halvdelen af hvert
Slags. Pikenerernes Bevæbning var <sp>Spyd</sp>
(Piken), <sp>Sværd</sp>, <sp>Halvkyras</sp> og
<sp>Stormhue af Jernblik</sp>. Musketererne havde
<sp>Sabel</sp> og <sp>Musket</sp>, først <sp>Stormhue</sp> og
<sp>Kyras</sp>, senere Filthat med Fjer. Opstillingen var
endnu ikke paavirket af Ildvaabnene. Oldtidens
Falanksform er den fremherskende, altsaa
store kvadratiske Formationer, undertiden
ordnede som den schweiziske i <sp>Avantgarde</sp>,
<sp>Bataille</sp> og <sp>Arrieregarde</sp>, undertiden
sammensættes 4 kvadratiske Hobe,
<sp>Batailler</sp>, til den saakaldte <sp>sp. Brigade</sp>.
Musketererne føjedes paa forsk. Maade til
Pikenererne, enten foran Pikenerhoben ell.
dannende de forreste Geledder i Hoben, ell.
endelig forlængende Hobens Front. Store
Fremskridt indføres af Moritz af Oranien. Hans
taktiske Enhed er <sp>Halvregimentet</sp>, c.
500 Mand med 10 Geledders Dybde og med
Musketererne paa Fløjene. Han er Skaberen af
en »ordentlig Eksercerkunst«, og paa den Tid
fremkommer det første egl.
Eksercerreglement, forfattet af <sp>Walhausen</sp>. Ildkampen,
som forbereder Afgørelsen, faar mere og mere
Bet., hvortil de fladere af Moritz indførte
Formationer bidrager.

Under Gustaf Adolf forøges Musketerernes
Antal, og der indføres <sp>Papirspatroner</sp>
og <sp>Patrontaske</sp>. Hans taktiske Enhed er
<sp>Firfähnlein</sp> med Musketerer paa Fløjene,
og Opstillingen er nu kun paa 6 Geledder. Af
3 <sp>Firfähnlein</sp> dannes den <sp>sv. Brigade</sp>.
Ilden afgaves under Fremrykning og spillede
en meget betydelig Rolle, om end Kampen
endte med Angreb af Pikenererne. Disse
forholdsvis flade Formationer støder i
Trediveaarskrigen paa de gl. dybe, kvadratiske Opstillinger,
der føres med Dygtighed, men som ligger
under i Kampen. Omtr. 1700 opfindes
<sp>Bajonetten med Dølle</sp>, og Geværet med
<sp>Stenlaas</sp> bliver nu I.'s Bevæbning i alle europ.
Hære. 1760 indføres <sp>Grenaderer</sp>, der opr.
var bestemte til at kaste med Haandgranater,
men som snart gik over til at blive et
Elitefodfolk. <sp>Uniform</sp> indføres. Opstillingen
bliver nu kun 4 Geledder dyb, og I. inddeles i
<sp>Batailloner</sp> med et vekslende Antal
<sp>Kompagnier</sp>, indtil 12. Bataillonerne samles i et
Antal af 2 ell. fl. til <sp>Regimenter</sp>, og
under Turenne dannes <sp>Brigaden</sp> i Reglen af
2 Regimenter. I Kampen anvendtes de lange,
flade Linier, <sp>Lineartaktik</sp>, og Kampen
bestod navnlig i en Nedskydning uden
synderlig Manøvrering. I Kampene 1703 ved Speier
og 1712 i Brohovedet ved Denain forekommer
for første Gang Bajonetangreb i Kolonne.
Frederik den Store stillede sit Fodfolk paa 3
Geledder og indførte <sp>lettere Fodfolk</sp>,
<sp>Jægere</sp>. Regimentet havde 2—4 Batailloner,
der hver bestod af 5 Musketer- og 1
Grenaderkompagni. Musketerkompagnierne i en
Bataillon inddeltes i 4 Divisioner og hver
Division i 2 <sp>Pelotons</sp>. 2—4 Regimenter
