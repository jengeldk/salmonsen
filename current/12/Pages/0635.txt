<chapter name="Issoudun">
<b>Issoudun</b> [isu'ðö], By i Midtfrankrig, Dept
Indre, (1911) 13709 Indb., har talrige Garverier
og Møller, Bryggerier, Pergament- og
Maskinfabrikker.
<i>G. Ht.</i>
</chapter>

<chapter name="Issport">
<b>Issport,</b> Idrætter og Folkelege, til hvis
Udøvelse der kræves Isens blanke Flade, saaledes
Bandy, Curling, Kørsel med Isslæde, der drives
frem ved Hjælp af en Pigkæp, Sejlads med
Isbaad, Sejlads paa Skøjter, samt Skøjteløb.

<sp>Bandy</sp>, Hockey paa Is, spilles paa Skøjter
med en lille haard Bold, en Skive af Gummi
e. l., der føres frem paa Isen med flade, i den
nederste Ende krummede, Stokke. Deltagerne
er delte i to Partier med i Alm. 11 paa hver
Side, og Spillepladsen afsættes med 150-200 m
i Længden og det halve i Bredde. Midt paa
Banens Kortside afsættes Maalene med en Højde
af c. 2 1/2 m og en Bredde af 4 m. Partierne tager
Opstilling paa hver sin Banehalvdel, og i Alm.
spilles der som i Fodbold med fem Deltagere i
første, tre i anden og to i tredie Rk. samt en
Maalmand. Bolden gives op paa Banens Midte ved
at man lader den falde mod Isen, og det gælder
nu om at angribe Fjenden ved at føre Bolden
gennem hans Maal, medens man samtidig forsvarer sit
eget. Undertiden øves Spillet med mindre end
11 Deltagere paa hver Side, især hvor
man kun har en mindre Bane til
Raadighed, indendørs paa kunstig Is.

Ved sin Forening af Skøjteløb og Boldspil er
Spillet blevet et af de allerbedste Spil, der findes.
Carl Melchior, der i over en Snes Aar har øvet
Spillet i Schweiz og her i Danmark, skriver:
»Bandyspillet er et af de bedste Spil, jeg
kender. Dets Udøvere vænnes til Snarraadighed og
Bevægelighed. Det kan spilles af Børn og
Voksne, Mænd og Kvinder, og det faar de
gamle til at føle sig som unge Mennesker«. Og
Spillet er ligesom Fodbold særdeles livligt og
omskifteligt. I rasende Fart føres Bolden »limet«
til Stokken med behændige Sving og Kryds
uden om Modstanderne mod Fjendens Maal for
muligvis i næste Øjeblik at erobres af en
Modstander og derpaa føres den modsatte Vej i
samme voldsomme Tempo. Bandyspillet
stammer fra de britiske Øer. Herfra stammer i hvert
Fald det ældste Vidnesbyrd om Spillet, et
Billede af to Bandyspillere fra 14. Aarh. Ganske
vist er disse to Figurer ikke udrustet med
Skøjter, thi Spillet øvedes den Gang ligesom Hockey
nu til Dags paa Landjorden. Navnet paa Spillet
angives at stamme fra Benævnelsen paa den
bøjede Stok, hvormed man spille Bolden: <i>a
bandy, from its being bent</i>. Et Boldspil paa
Isen, ogsaa med krumme Stokke, kendes fra
holl. Malerier fra det 17. Aarh. (Adrian van
Drever), men Spillet synes her ikke at kræve,
at Deltagerne er paa Skøjter, og dets Type er
formentlig af roligere, fredeligere Art, mere
lignende Kroket end Nutidens Bandy og
Hockey. Spillet er vistnok en Form af det gl.
Mailspil (<i>Pall-Mall</i>, <i>Paille-Maille</i>), der i 17., 18.
og ind i 19. Aarh. i fire Varianter øvedes paa
Landjorden over hele Vest- og Mellemeuropa.
Ved det 19. Aarh.'s Beg. - og maaske
tidligere - spilledes dette Spil ikke alene paa
Landjorden, men ogsaa paa Isen, i hvilket sidste
Tilfælde Deltagerne kunde være paa Skøjter.

Om nu britisk Bandyspil har udviklet sig af
Mailspillets rolige Isspil, som kendes fra de
nævnte Billeder, ell. dets Oprindelse maa søges
bl. Fodboldspillets gl. Former i de vestlige Egne
af vor Verdensdel, faar staar hen. Men vi ved,
at i England har Bandyspillet i sin Nutidsform
som udpræget Kampspil været øvet paa Skøjter
i lange Tider, idet man har Fortællinger om
Kampe, der spilledes der for over 100 Aar
siden. Dronning Viktoria overværede en saadan
Kamp i Windsor 1853. 1891 blev den eng.
Bandy Union dannet, og 1895 indførtes Spillet
i Kbhvn's Skøjteløberforening af Carl Melchior,
og har været dyrket her o. a. St. siden. De
bandyspillende Klubber er sammensluttede i
»Dansk Bandy Union«.

Spillets nuværende Udbredelse er meget stor,
idet det, ligesom andre britiske Boldspil, har
erobret udstrakte Lande. Tidlig fandt det Vej
til Kanada og til Davos og Skt Moritz i Schweiz,
og det øves nu i hele Mellem- og Nordeuropa.
Særlig i Sverig og Finland dyrkes det af talrige
Klubber den lange Vinter igennem, men det sv.
Spil, der øves med brede, svære læderbeslaaede
Køller, hvormed man tit og ofte med fuld Kraft
fører Slaget mod Bolden, er voldsommere og
farligere end det danske Spil, der ligesom det
kultiverede eng. Spil øves med smalle, spinkle
Stokke, der ikke er beregnet til haarde Slag,
men kun til at føre Bolden med og kure den
henad Isen fra Spiller til Spiller.

<img>Bandy.</img>

<sp>Curling</sp>, en skotsk Kasteleg med store

