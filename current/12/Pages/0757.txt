Da J. 1897 vendte hjem til England, efterlod
han ved Kap Flora et Proviantdepot, dels for
Andrée's Ballon-Ekspedition, og dels for
»Fram«'s Besætning, om hvis Hjemkomst J.
først blev bekendt ved »Windward«'s Ankomst.
<i>G. F. H.</i>
</chapter>

<chapter name="Jackson, Helen Hunt">
<b>Jackson</b> ['dзäks<sub>ə</sub>n], <sp>Helen Hunt</sp>, amer.
Forfatterinde (1831—85), skrev under Mærket
<i>H. H.</i> Hun begyndte sin Løbebane 1865 med
nogle Digte, der var stærkt paavirkede af
Emerson; mere kendt blev hun ved en Række
Rejseskildringer, der udkom under Navnet:
<i>Bits af Travel</i>. Hendes Harme blev vakt ved
den Uret, som Indianerne led fra Regeringens
Side, og i <i>A Century of Dishonor</i> fremstillede
hun Sagens Kendsgerninger og rettede til sit
Folk en lidenskabelig Bøn om Retfærdighed.
Den samme Sag og det samme Krav danner
Emnet for Romanen <i>Ramona</i>, hendes sidste og
bedste Bog.
<i>(T. L.). I. O.</i>
</chapter>

<chapter name="Jackson, John">
<b>Jackson</b> ['dзäks<sub>ə</sub>n], <sp>John</sp>, eng. Maler, f.
31. Maj 1778, d. 1. Juli 1831 i London, har
udfoldet en betydelig Virksomhed som
Portrætmaler. Til hans kendteste Portrætter, der roses
for bredt malerisk Foredrag og smuk
Totalvirkning, hører Canova, Billedhuggeren
Flaxman, Carr (Nat.-Gall.), Earl Grey (South
Kensington) og Sir Soane, et af hans
Selvportrætter m. m. i National-Portrait-Gallery. 1804—30
udstillede han ikke mindre end 146 Portrætter
paa Roy. Academy's Udstillinger. Paa den eng.
Udstilling i Kbhvn 1908 saas »Mandsportræt«
(privat dansk Eje).
<i>A. Hk.</i>
</chapter>

<chapter name="Jackson, John Adams">
<b>Jackson</b> ['dзäks<sub>ə</sub>n], <sp>John Adams</sp>,
nordamerik. Billedhugger, f. i Bath (Maine) 1825, d.
1879. Efter en Læretid i Boston under Johnston
tog han til Paris, hvor han især dyrkede
Portrætbusten. Hjemme igen skabte han mest
Idealfigurer; efter paa en Modelstatue af
Polarforskeren Kane at have faaet overdraget
Monumentet, drog han for at fuldføre dette til
Firenze, hvor han tidligere havde været, og
hvor han nu bosatte sig. Betydeligere Værker:
den lovpriste Gruppe »Eva med Abels Lig« (i
to Opfattelser, i Marmor i Philadelphia),
Statuen »Efteraaret«, »Amor paa Svanen«,
»Musidora« (1872, efter Thomson's »Aarstiderne«),
det store Krigermindesmærke i Bronze i Lynn
(Mass.); hans Portrætbuster og Medaillons
(»Morgenen«) nød stort Ry.
<i>A. Hk.</i>
</chapter>

<chapter name="Jackson, Jonathan">
<b>Jackson</b> ['dзäks<sub>ə</sub>n], <sp>Jonathan</sp>, med
Tilnavnet <sp>Stonewall</sp>, General i de amerik.
Sydstaters Hær under den nordamerik.
Borgerkrig, f. 21. Jan. 1824 i Clarksburg i Virginien,
d. 10. Maj 1863. Han var Kadet i West-Point,
udnævntes 1846 til Officer i Artilleriet og
deltog med Hæder i den meksikanske Krig. 1852
tog han sin Afsked, men Rejsningen i Syden
begejstrede ham, og han blev snart en forgudet
Fører i Sydstaternes Hær. Allerede 1861 er han
General og Højestbefalende for
Observationskorpset ved Harpers Ferry. I det første Slag
ved Bull-Run erhvervede han sig p. Gr. a. den
afgørende Indflydelse, han havde paa Slagets
Resultat, Tilnavnet »Stonewall« og hævdede nu
indtil Foraaret 1862 Besiddelsen af den vigtige
Shenandoa-Dal, hvorfra han imidlertid nødtes
til Tilbagetog lige over for Fremont, der
indhentede J. ved Cross-Keys og slog ham, men
ikke afgørende. Ved Gaines-Miles sejrede vel
J. i det 7 Dages Slag ved Richmond over
Porter, men deltog i Nederlaget ved Malvern-Hill.
Ved Rapidan og Rappahannock førte han Lee's
Avantgarde og fik ogsaa en afgørende
Indflydelse paa det landet Slag ved Bull-Run. Under
Ekspeditionen i Maryland erobrede han
Harpers Ferry og tog med Udmærkelse Del i
Kampene ved Antietam og Fredericksburg, ved
hvilket sidste Sted han hindrede Franklin's
Overgang over Rappahannock, hvorved Sejren
sikredes Sydstaterne. J. forfremmedes nu til
Generalløjtnant, i hvilken Egenskab han
udmærkede sig ved Chancellorsville 2. Maj 1863.
Samme Dags Aften, da han vendte tilbage til
Lejren fra en Rekognoscering, modtoges han af
Ild fra et sydkarolinsk Regiment, der antog
den J. ledsagende Stab for Fjenden, og saaredes
dødelig. J. var en usædvanlig streng og
energisk Mand, der ved Siden af at forlange en
ubetinget Lydighed og til Tider uhyre
Marchpræstationer forstod at gøre sig saa afholdt, at
han stod som den populæreste af Sydstaternes
Generaler. (<sp>Litt</sp>.: <sp>Parton</sp>, <i>Life of General
Stonewall J.</i> [New York 1893]).
<i>B. P. B.</i>
</chapter>

<chapter name="Jacksons Epilepsi">
<b>Jacksons Epilepsi</b> ['dзäks<sub>ə</sub>ns-], se <sp>Epilepsi</sp>.
</chapter>

<chapter name="Jacksonville">
<b>Jacksonville</b> ['dзäks<sub>ə</sub>nvi£], 1) smuk By i
den nordamerikanske Stat Illinois med
Anstalter for Sindssyge, Blinde og Døvstumme,
et College og andre højere Skoler; (1910) 15326
Indb. 2) By i Florida ved St-John-Floden, 40
km fra dennes Munding, er Floridas vigtigste
Handelsby og en betydelig Havn. (1910) 57699
Indb., hvoraf 50,8 % Negre. P. Gr. a. det milde
Klima er J. et søgt Vinteropholdssted og har
store Hoteller. I Omegnen findes store
Strudse-Farme.
<i>G. Ht.</i>
</chapter>

<chapter name="Jacktræet">
<b>Jacktræet,</b> se <sp>Artocarpus</sp>.
</chapter>

<chapter name="Jacmel">
<b>Jacmel</b> [зak'mæl], By paa Sydsiden af den
vestindiske 0 Haïti, i Republikken Haïti, ligger
44 km S. f. Hovedstaden Port au Prince og har
c. 6000 Indb. Den har en god Havn og har
ikke ubetydelig Udførsel af Kaffe, Blaatræ,
Bomuld og Appelsinskaller. Indbyggerne er
langt overvejende Negre.
<i>C. A.</i>
</chapter>

<chapter name="Jacob">
<b>Jacob</b> [зa'kåb], se <sp>Lacroix, P</sp>.
</chapter>

<chapter name="Jacob, Ludwig Heinrich von">
<b>Jacob, Ludwig Heinrich von,</b> tysk
Nationaløkonom (1759—1827), blev 1791 Prof,
i Filosofi i Halle; men da Napoleon 1806
ophævede dette Universitet, udvandrede J. til
Charkow, hvor han blev Prof. i
Statsvidenskaber; 1816 vendte han imidlertid tilbage til
Halle, hvor han virkede Resten af sit Liv. J.
var bl. de første, der gav Adam Smith's Lære
Indgang i Tyskland, særlig gennem den stærkt
udbredte Haandbog »Grundsätze der
Nationalökonomie« (1809). Han har ogsaa Bet. ved sin
Imødegaaelse af Fysiokraterne og ved at være
en Forløber for Ricardo's Lære om
Grundrenten. J. oversatte de økonomiske
Hovedværker af Jean Bapt. Say, James Mill og W.
Thornton.
<i>(K. V. H.) Wt. K.</i>
</chapter>

<chapter name="Jacoba">
<b>Jacoba,</b> <sp>Jakuba</sp>, <sp>Garon-Bautschi</sp>,
By i Sudan, britisk Koloni Northern Nigeria,
ligger paa 10° 20' n. Br. og 9° 30' ø. L. for
Grw. og skal have c. 50000 Indb. Den er
omgivet af en 20 km lang Mur og er en efter
