af to store buede Bjergkæder, Alperne mod N.
og I.'s egl. Rygrad Apenninerne strækkende sig
gennem hele Halvøen fra Alperne til den
sydligste Spids og kun givende Plads for en
Bræmme af smaa Kystsletter. Hertil kommer
endelig et større sammenhængende Lavland,
Po-Sletten, mellem de to Bjergkæder.
<sp>Alperne</sp> (s. d.) danner hele Nordgrænsen, men da
Affaldet mod Po-Sletten er temmelig brat i
Modsætning til paa Kædens Yderside, ligger
kun en ringe Del af dem paa italiensk Terrain
undtagen mod Ø., hvor I. efter Krigen har
skudt sin Grænse ind til Østalpernes
Hovedkæde. <sp>Apenninerne</sp> tilhører derimod med
hele deres Længde den italienske Halvø, der
derfor ogsaa med stor Berettigelse kan
benævnes den apenninske Halvø. Deres samlede
Længde fra Col dell' Altare (Savona-Passet) V.
f. Genua, hvor man nu alm. drager Grænsen
mellem dem og Vestalperne, til Reggio er c.
1200 km. Bredden er meget vekslende, ringest
mod N., hvor Kæden følger Genua-Bugten.
Østligere bøjer den tværs over Halvøen og
strækker sig langs Adriaterhavet til S. f.
Garganerhalvøen med en Gennemsnitsbredde af
30-35 km; her bøjer den mere mod S. og

<img>Geologisk Kort over Italien.</img>
