Del af det i. O. strækker mindre dybt Hav med
Dybde paa 3—3,5 km sig fra det antarktiske
Fastlands Kyst op til c. 47° n. Br., medens
Dybden op imod Australiens Sydkyst stiger til
5—5,7 km. — <sp>Bundsedimenter</sp>. I det
dybe Bækken mod Ø. bestaar Bunden af rødt
Dybhavsler. Den samme Bund findes ligeledes
S. f. Australkontinentet og i et Bælte, der
strækker sig tværs over Oceanet omtr. ved
Vendekredsen. I den allerdybeste Del af Oceanet, S.
f. Sumatra og Java, findes et Omraade med
Radiolar-Ler. Den øvrige Del af Bunden er
dækket med Globigerina-Ler, der dog S. f. 50°
s. Br. afløses af Diatome-Ler. Koraldannelser
har stor Udbredelse ved Kysterne. Paa Afrikas
Kyst findes de mellem 10° s. og 5° n. Br., og
næsten alle Øernes Kyster undtagen de
maskarenske Øer er omgivne af Koralrev. —
<sp>Vindforholdene</sp> afviger i det i. O. fra de
andre Haves p. Gr. a. de store Landmasser, der
danner Oceanets nordlige Begrænsning. Først
S. f. 10° s. Br. blæser regelmæssige Passater.
N. f. Ækvator blæser om Sommeren
Sydvestmonsun og om Vinteren Nordøstpassat, mellem
Ækvator og Australien blæser under den
sydlige Halvkugles Sommer Nordvestmonsun, om
Vinteren Sydøstpassat. I det hele taget er
Vindene svage og hyppig afbrudte af Vindstille;
dog er Orkaner ikke sjældne, særlig plages
Maskarenerne deraf. S. f. Vendekredsene er
vestlige Vinde herskende. —
<sp>Strømforholdene</sp> svarer til de herskende Vinde. N.
f. Ækvator veksler Strømmen med Aarstiden,
i Passatens Omraade strømmer Vandet mod V.
og danner den saakaldte
<sp>Ækvatorialstrøm</sp> ell. <sp>Passatdrift</sp>, hvorved Vandet
dog stemmes saa meget op ved Afrikas
Østkyst, at der i Vindstillebæltet mellem Ækvator
og 8° s. Br. danner sig en østgaaende Strøm,
<sp>Ækvatorialmodstrømmmen</sp>.
Passatdriften deler sig ved Rodriguez i to Arme,
af hvilke den ene gaar N. f. Madagaskar og
derpaa under Navn af
<sp>Mosambik-Strømmen</sp> bøjer mod S. gennem
Mosambik-Kanalen. S. f. Madagaskar forener den sig med den
anden Gren af Passatdriften, der har passeret
SØ. f. Madagaskar, og den samlede Strøm
flyder nu med en Hastighed af 1—4 Sømil i
Timen langs med Kaplandets Sydkyst og fører
her Navn af <sp>Agulhas-Strømmen</sp>. Omtr.
ved Kapstadens Meridian møder den
Atlanterhavets Vestenvindsdrift, der tvinger
Agulhas-Strømmen mod S., hvor den forener sig med
den af Vestenvindene fremkaldte
Vestenvinds driftstrøm. Da denne Strøm
opstemmer Vandet ved den sydlige Del af
Australkontinentets Vestkyst, medens
Passatdriften bortfører Vandet fra samme Kontinents
Nordkyst, danner der sig en udlignende Strøm
fra S. til N., den <sp>vestaustralske Strøm</sp>.
Grænsen for Forekomsten af Drivis forløber
mod V. omtr. ved 40° s. Br., mod Ø. gaar den
noget sydligere.
<i>M. V.</i>
</chapter>

<chapter name="indiske Sprog">
<b>indiske Sprog.</b> I Indien findes Sprog af den
<sp>tibetansk-birmanske</sp>, den
<sp>kolariske</sp> (rettere <sp>khervariske</sp>), den
<sp>dravidiske</sp> og den <sp>indoeuropæiske</sp>
(jafetiske) Sprogfamilie. 1) De
<sp>tibetansk-birmanske</sp> Sprog er yderst talrige, men tales
hvert paa meget smaa Omraader: i Himalaja,
paa Nord- og Sydgrænsen af Assam, samt Ø. f.
Bengalen og den bengalske Bugt; de er
fuldstændig ell. nærmest isolerende. Nogle af de
vigtigste er: de ikke-ariske Sprog i Nepal;
Bhôtia (skal være ligefrem Tibetisk), Naga,
Manipuri og de karenske Dialekter. — 2) <sp>De
kolariske</sp> (ell. <sp>khervariske</sp>) Sprog
tales af nogle ganske smaa Stammer, som bor
spredte i det nordøstlige Hjørne af Dekans
Højland V. f. Bengalen og Orissa, og enkelte
andre Steder, endog meget langt borte. De
kendteste er <sp>Santalerne</sp>, hvis Hovedmasse
bor i Rajmahal-Højene ved Ganges' Knæ (c.
350 km NV. f. Kalkutta). Disse Sprog er
agglutinerende. Deres nærmeste Slægtninge synes
at findes paa Australiens Fastland, navnlig i
dets sydlige Del. — 3) De <sp>dravidiske</sp>
Sprog (s. d.) (Telugu, Tamil, etc.) tales paa
Dekan fra Kap Comorin indtil Goa og Ganjam,
samt paa Nagpur-Plateauet, det nordlige
Ceylon, og en Del af Belutshistan (Brahui). De er
agglutinerende, paa Grænsen af Fleksion. — 4)
I hele Resten af Indien tales indbyrdes nær
beslægtede <sp>jafetiske</sp> eller — som denne
Klasse sædvanlig kaldes — <sp>ariske</sp> Sprog:
<sp>Oriya</sp>(Or.) i Orissa; <sp>Bengali</sp> (Be.) med
<sp>Assami</sp>; <sp>Hindi</sp> (Hi.) med <sp>Nepali</sp> eller
<sp>Parbatiya</sp>, samt <sp>Kamaoni</sp> og
<sp>Garhvali</sp>; <sp>Panjabi</sp> (Pa.), <sp>Sindhi</sp> (Si.) med
<sp>Kachi</sp>; <sp>Gujarati</sp> (Gu.); <sp>Marathi</sp> (Ma.);
hertil kommer længst imod NV. <sp>Doghra</sp> og
<sp>Kaçmiri</sp>, Sproget i Dardistan m. m.;
desuden <sp>Zigeunersproget</sp> (jfr Dom);
endelig <sp>Hindustani</sp>, den med Persisk etc.
stærkt blandede Form af Hindi, der bruges som
<i>lingua franca</i> over hele Indien. Disse udgør
<sp>den ind. Klasse</sp> af de ariske Sprog,
hvortil vel ogsaa maa regnes <sp>Singhalesisk</sp> i
den sydlige Halvdel af Ceylon; <sp>Pushtu</sp> ell.
<sp>Afghansk</sp> regnes rettest til den iranske
Klasse. »Den ind. Klasses« Sprog er i
Hovedsagen analytiske, men med mange Levninger
af gl Fleksion (navnlig i Sindhi og Marathi)
og Tilløb til Agglutinering og ny Fleksion. De
omfatter en umaadelig Mængde Dialekter;
desuden er der i ethvert ind. Sprog 3—4 forsk.
Sprogformer, ogsaa i skriftlig Anvendelse efter
de forsk. Befolkningslag. De nedstammer i
det hele fra det uddøde <sp>Sanskrit</sp>, et
udpræget fleksivisk Sprog, ell. mere umiddelbart fra
de ligeledes uddøde <sp>Prakrit</sp>'er, yngre
Sideformer til Sanskrit, til hvilket Prakrit'erne i
det væsentlige maa føres tilbage. Til
Prakrit'erne i videre Forstand hører ogsaa de sydlige
Buddhisters hellige Sprog <sp>Pali</sp> og Jaina'ernes
saakaldte (<sp>Ardha</sp>-) <sp>Magadhi</sp>, som endte
med at blive til <sp>Maharashtri</sp>; den
Prakrit-Form, som ligger de nyere Sprog
allernærmest, turde være det saakaldte
<sp>Apabhramça</sp>. Men mange fremmede Ord
er optagne saavel i Prakrit som i de
nulevende Sprog, især igennem Persisk (se
<sp>Hindi</sp>), og i den nyeste Tid igennem Engelsk.
Prakrit's og de nyere Sprogs Ordforraad
bestaar af: a) <sp>Tatsama</sp>'er ɔ: uforandrede
Sanskrit-Ord, som enten har holdt sig uforandrede

