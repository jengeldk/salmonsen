paa disse alle de Summer, der anvendes i
offentligt Øjemed. Præsterne, hvis samlede
Aarsindtægter efter Vurderingen 3. Oktbr 1884
var omtr. 187000 Kr, lønnedes for det meste
ved Hjælp af Kirkegodset, Tiender, Accidenser
og Ofre. Nu er Præsternes Løn ligesom de
øvrige Embedsmænds p. Gr. a. Dyrtiden meget
betydelig forhøjet, og ved Lønningslov 28.
Novbr 1919 har de faaet fast Løn af
Landskassen. Endvidere findes der adskillige mindre
Fonds, der anvendes til Landets Bedste, men
ikke er paa Finansloven.

Den <sp>administrative Ledelse</sp> af I.'s
Finansvæsen hørte under Landshøvdingen.
Landets samtlige Indtægter indbetaltes til
<sp>Landskassen</sp>, der er Hovedkassen for I.'s
Finanser, og bestyredes af en kgl. udnævnt
<sp>Landfoged</sp>. Ved Oprettelsen af et
Ministerium for I. i Reykjavik 1. Febr 1904 blev Ledelsen
af Finansvæsenet lagt under dettes 3. Kontor,
og siden L. 2. Jan. 1917 under en særlig
Finansminister. Landfogdens Embede blev ophævet 1.
Oktbr 1904, og hans Embedsforretninger
overdroges iflg. Anordn. 23. Aug. 1904 til
Landsbanken, hvor der ansattes en særlig
Landskasserer. Oppebørselen af Indtægterne
foregaar ved Sysselmændene og Byfogderne
samt ved Bestyrerne af Landets Jordegods.
Finansministeren aflægger Regnskab, som
gennemgaas af tre af Altinget valgte Revisorer og
afgøres ved Lov.

Efter at Altinget havde faaet Bevillingsret,
vedtog det 1875 den første <sp>Finanslov</sp> for
I., gældende for Aarene 1876—77. Indtægterne
og Udgifterne er ordnede m. H. t. saa vidt
muligt at samle Indtægter og Udgifter af
samme Natur. Siden 1875 er det isl. Budget
vokset forholdsvis meget stærkt. 1877 vedtog
Altinget gennemgribende Reformer paa Landets
Skattelovgivning, der traadte i Kraft 1879. Ved
L. af 9. Aug. 1889 blev der lagt Told paa Kaffe
og Sukker, og senere er der gentagne Gange
gjort Forandringer paa Toldlovgivning,
hvorved ny Toldafgifter er indførte. Under Krigen,
navnlig 1919, er der paalagt fl. ny Afgifter.
Sammenlignes de forsk. <sp>Indtægter</sp> paa
Finanslovene for 1876-77, 1886-87, 1896-97, 1906-07
og 1916—17, bliver Udviklingen iøjnefaldende.

<table>
<td v2><td>1876-77<td>1886-87<td>1896-97<td>1906-07<td>1916-17
<td c>Kr.<td c>Kr.<td c>Kr.<td c>Kr.<td c>Kr.
<td>§ 1. Den samlede Indtægt<td r>579000<td r>892000<td r>1210000<td r>2040000<td r>4208000
<td>§ 2. Skatter og Afgifter<td r>303000<td r>574000<td r>936000<td r>1744000<td r>3733000
<td>§ 3. Landskassens Jordegods<td r>54000<td r>64000<td r>52000<td r>54000<td r>56000
<td>§ 4. Indtægter vedk. Reservefonden (1876-77 regnes herunder Afdrag paa nogle Laan)<td r>22000<td r>69000<td r>78000<td r>113000<td r>283000
<td>§ 5. Tilbagebetaling af Forskud<td r>3000<td r>8000<td r>9000<td r>9000<td r>16000
<td>§ 6. Tilskud fra Statskassen<td r>196000<td r>175000<td r>135000<td r>120000<td r>120000
</table>

Efter Landsregnskaberne stiller I.'s toaarige
Gennemsnitsindtægter sig i Finansperioderne
fra 1. Jan. 1890 til 31. Decbr. 1895 og 1910-15
som følger:
<table>
<td v2 2><td>1890-95<td>1910-15
<td c>Kr.<td c>Kr.
<td r>1)<td>Skat paa Brugen og Benyttelsen af Jordejendomme og paa Løsegods<td r>91000<td r>115000
<td r>2)<td>Bygningsafgift<td r>8000<td r>28000
<td r>3)<td>Indkomstskat<td r>28000<td r>71000
<td r>4)<td>Sportler<td r>49000<td r>146000
<td r>5)<td>Afgift af Arv<td r>4000<td r>14000
<td r>6)<td>Afgift af overdragne Ejendomme (Ophævet ved Lov 15. Febr 1895)<td r>2000<td>
<td r>7)<td>Fyrafgift<td r>14000<td r>100000
<td r>8)<td>Gebyr for Bevillinger<td r>4900<td r>15000
<td r>9)<td>Udførselsafgift af Fisk og Tran (Netto)<td r>77000<td r>366000
<td r>10)<td>Indførselsafgift af Spirituosa (Netto)<td r>241000<td r>351000
<td r>11)<td>Indførselsafgift af Tobak (Netto)<td r>121000<td r>451000
<td r>12)<td>Indførselsafgift af Kaffe og Sukker (Netto)<td r>275000<td r>993000
<td r>13)<td>Indtægter af Postvæsen<td r>51000<td r>261700
<td r>14)<td>Tilfældige Indtægter<td r>8000<td r>102000
<td r>15)<td>Afgifter af Landskassens Jordegods<td r>57000<td r>44500
<td r>16)<td>Indtægter af Kirker<td r>600<td r>200
<td r>17)<td>Renter af Reservefondens Kapitaler<td r>66000<td r>177000
<td r>18)<td>Renter af Landskassens Laan til Landsbanken (svaredes først 1892 og her regnet for 1892-95)<td r>11000<td r>15000
<td r>19)<td>Indbetalinger fra Præstekald<td r>5000<td r>5500
<td r>20)<td>Tilbagebetaling af forskellige Forskud<td r>5000<td r>29000
<td r>21)<td>Tilskud fra Statskassen<td r>151000<td r>120000
</table>

Den toaarige Gennemsnitsindtægt 1890—95 er
1270000 Kr ell. c. 60000 Kr større end den
beregnede Indtægt 1896—97. Den toaarige
Gennemsnitsindtægt 1910—15 er 4730000 Kr, ell.
omtr. 1550000 Kr større end beregnet paa
Finansloven. I disse Aar er der fl. Indtægter,
som ikke fandtes 1890—95, dels ny Afgifter,
saaledes Afgift af forsk. indførte Varer 73000
Kr gennemsnitlig, Afgift af Handel med
Spirituosa 18000 Kr gennemsnitlig (nu bortfaldet),
Varetold, paalagt til Erstatning for
Spirituosaafgiften, da Indførselsforbudet mod Spirituosa
blev udstedt, 530000 Kr gennemsnitlig i de 2
sidste Finansperioder (1912—15), dels af nye
Foretagender, hvoraf Indtægten af Telegraf- og
Telefonsystemet 366000 Kr gennemsnitlig i disse
Finansperioder er det vigtigste. Indtægterne af
Landets Jordegods er stadig gaaet ned, fordi
største Delen af det efterhaanden er solgt til
Forpagterne. For Pengene er der ved L. 2.
Marts 1900 oprettet <sp>Islands
Opdyrkningsfond</sp>; af den faar Landskassen 3 %
Rente, gennemsnitlig 19000 Kr i disse 3
Finansperioder. Krigens Virkning paa Budgettets
Indtægtsside mærkedes 1915 ved en ny Afgift,
