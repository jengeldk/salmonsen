udsætte I. for Fare ved Gennemslag af Gnister.
For yderligere at sikre I. er hele Viklingen
gennemtrængt med en Isolermasse og dækket
af et isolerende Lag <i>I</i>, f. Eks. af Parafin. Til
mekanisk Beskyttelse er Spolen omgivet af en
Kappe <i>G</i> af tynd Ebonitplade. Spolen er
endelig forsynet med to Polskruer <i>k5</i> og <i>k6</i> paa
Enden af to Metalsøjler. Den sekundære Spole
tilligemed den primære hviler paa et Leje
opbygget fra en kasseformet Fod <i>F</i>. I denne
ligger I.'s Kondensator <i>C</i>. Denne er i Alm.
fremstillet af vekslende Lag af Stanniol og
paraffineret Papir. Hverandet Stanniollag rager frem
ved den ene Ende, og Lagene er her forbundne
indbyrdes samt med Kondensatorens ene
Polklemme <i>k3</i>. De øvrige træder frem ved den
anden Ende og er forbundne med Klemmen <i>k4</i>.
Ledningerne <i>l1</i> og <i>l2</i> fra Strømkilden med
Afbryderen er forbundne med Primærpolens
Klemmer <i>k1</i> og <i>k2</i> og disse igen med <i>k3</i> og <i>k4</i>
som antydet i Figuren. De to Metalsøjler paa
Sekundærspolen tjener foruden som Poler
endnu som Gniststativ, idet der paa den ene er
anbragt en Plade <i>E1</i>, paa den anden en
Metalstang <i>E2</i>, der kan føres ind imod ell. bort fra
<i>E1</i> ved det isolerede Haandtag <i>H</i>. Ved
Gniststativet kan man grovt maale den sekundære
Spænding, idet man bestemmer Længden af
den Gnist, som Spændingen kan frembringe
mellem <i>E1</i> og <i>E2</i>. Længden er nogenlunde
proportional med Spændingen. Man har
fremstillet I., der er i Stand til at frembringe Gnister
paa 1 m ell. derover. Hertil svarer Spændinger
paa fl. hundrede Tusinde Volt. I moderne I.,
der særlig finder Anvendelse til Drift af
Røntgenrør, er man i Alm. ikke interesseret i disse
enorme Spændinger, men hyppigere i en
forholdsvis stor elektrisk Strømstyrke paa
Sekundærsiden. En moderne Røntgen-I. kan f.
Eks. være bygget til 30—40 cm's Gnistlængde
og til en Strøm 40—50 Tusindedele Ampère, hvis
den er bestemt til hurtig Optagelse af
Røntgenbilleder. Er den bestemt til Gennemlysning,
behøver den i Alm. ikke at være konstrueret for
saa stærke Strømme, f. Eks. kun for 10
Tusindedele Ampère. I Fig. 25 er gengivet et Fotografi

<img>Fig. 24.</img>

<img>Fig. 25.</img>

<img>Fig. 26.</img>

