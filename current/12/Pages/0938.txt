nødvendigt, at Signalerne adlydes. Til syvende og sidst
kommer Sikkerheden til at afhænge af
Lokomotivpersonalets Paapasselighed. Man har
derfor foreslaaet ogsaa paa dette Punkt at
anvende mekaniseret Sikkerhed, f. Eks. foran
Signalerne at anbringe Anslag i Sporet, der
udløser Togbremsen, naar Signalerne viser Stop.
saadanne Indretninger er ogsaa enkelte Steder
i Brug, men har ikke vundet mere alm.
Udbredelse. Man vil i Jernbanedriften heller ikke
ganske kunne udrydde det personlige Moment.
Sikkerheden afhænger i sidste Instans af de
Mennesker, der arbejder i Driften.
<i>J. F.</i>
</chapter>

<chapter name="Jernbaneforvaltning">
<b>Jernbaneforvaltning,</b> se
<sp>Jernbaneadministration</sp>.
</chapter>

<chapter name="Jernbanefragtberegning">
<b>Jernbanefragtberegning,</b> se
<sp>Jernbanetariffer</sp>.
</chapter>

<chapter name="Jernbanefragtbrev">
<b>Jernbanefragtbrev,</b> en af Afsenderen
udfyldt, trykt Formular, der skal indleveres til
Jernbaneekspeditionen samtidig med det Gods,
der ønskes befordret. Det indeholder Oplysning
om Afsenderens og Modtagerens Navn og
Adresse samt om Godsets Art, Indpakning,
Mærkning og Vægt. I juridisk Henseende
repræsenterer Fragtbrevet en Overenskomst
mellem Afsenderen og Jernbanen om Godsets
Befordring. Saa snart Godset er indleveret og
Fragtbrevet er blevet forsynet med Jernbanens
Stempel, er Fragtoverenskomsten sluttet, og
Jernbanen er da ansvarlig for Godset i
Overensstemmelse med Fragtbrevets Udvisende.
Det internationale Fragtbrev bestaar foruden af
Hovedfragtbrevet af et Duplikatfragtbrev, og i
de danske Statsbaners Lokalfærdsel kan et
Duplikatfragtbrev forlanges udstedt.
Duplikatfragtbrevet tjener som Bevis for Godsets
Modtagelse, og Afsenderen, der efter de gældende
Regler har Dispositionsretten over Godset, saa
længe det er undervejs, kan ikke udøve denne
Ret, naar et Duplikatfragtbrev er udstedt, uden
mod Forevisning af Duplikatfragtbrevet. Noget
Konossement er Duplikatfragtbrevet derimod
ikke. Naar Godset er ankommet til
Bestemmelsesstationen og Fragtbrevet
(Originalfragtbrevet) er udleveret til Adressaten, ell. denne har
forlangt Fragtbrev og Gods udleveret, ophører
Afsenderens Raadighed, og Raadighedsretten
gaar over til Adressaten. Fragtbrevets Farve
er i Reglen forsk. efter den Art Forsendelser,
det ledsager (Ekspresgods, Ilgods, Fragtgods
o. s. v.).
<i>Immanuel Nansen.</i>
</chapter>

<chapter name="Jernbanefragtoverenskomst">
<b>Jernbanefragtoverenskomst,</b> <sp>den
internationale</sp>, afsluttedes 14. Oktbr 1890 i
Bern mellem Befuldmægtigede for Belgien,
Tyskland, Frankrig, Italien, Luxembourg,
Holland, Østerrig-Ungarn, Rusland og Schweiz og
er senere ved L. af 30. Marts 1896 tiltraadt af
Danmark. Ligeledes har fl. andre europæiske
Lande senere tiltraadt Overenskomsten, bl. a.
Sverige og for nylig Norge. Ved den
internationale Fragtoverenskomst er der dannet et for
den største Del af det europæiske Fastland
fælles Retsgrundlag for Godsbefordringen fra
det ene Land til det andet. Der fastslaas
saaledes, at Jernbanen er forpligtet til at
overtage Transporter, som den skal udføre i
Fællesskab med andre Baner, enten det nu sker ved,
at den overleverer dem til Viderebefordring til
andre Baner, ell. den indtræder i en af en
anden Bane allerede afsluttet
Fragtoverenskomst. Tariffens Offentliggørelse paabydes, og
det forbydes Banerne at tilstaa enkelte nogen
Begunstigelse, der strider mod Bestemmelserne
i de offentliggjorte Tariffer. Der fastsættes
Regler for Banernes Erstatningspligt i Tilfælde
af Godsets Bortkomst ell. Beskadigelse, og det
bestemmes, at Jernbanen i Tilfælde af, at den
skal yde Erstatning, har at tilsvare Godsets
Handelsværdi paa Afsendelsesstedet. Der gives
endvidere nøjagtige Regler for Afsenderens og
Modtagerens Dispositionsret over Godset samt
for deres Beføjelse til at gøre Erstatningskrav
gældende mod Banerne. Af stor Bet. er
Bestemmelsen om, at en Dom, der er fældet i en
af de overenskomstsluttende Stater, kan
udføres i en anden Stat uden forudgaaet Prøvelse.
Til Udførelse af de af Overenskomsten flydende
fælles Forretninger samt til Afgørelse af
Stridigheder mellem Banerne er oprettet et
Centralbureau i Bern, der tillige sørger for
Bekendtgørelsen af de for Banerne vigtige
Meddelelser om den internationale Trafik i et
særligt Organ. Under Verdenskrigen har fl. af de
allierede Lande, deriblandt Frankrig og
Belgien, opsagt Overenskomsten, og der hersker
f. T. nogen Uklarhed m. H. t. Gyldigheden af
Overenskomstens Bestemmelser. Der føres
imidlertid stadig Forhandlinger om Oprettelsen
af Overenskomsten i fuldt Omfang, evt. med
enkelte Ændringer, og det er at haabe, at disse
Forhandlinger maa føre til et gunstigt
Resultat saaledes, at Krigens Følger ogsaa paa dette
Omraade kan forsvinde.
<i>Immanuel Nansen.</i>
</chapter>

<chapter name="Jernbanefusion">
<b>Jernbanefusion,</b> Sammensmeltning af flere
Jernbanelinier til et fælles Net under den
samme Ledelse, dels for at undgaa ødelæggende
indbyrdes Konkurrence, dels for at opnaa
Enhed i Driften og de dermed flg. Lettelser og
Besparelser.
<i>J. F.</i>
</chapter>

<chapter name="Jernbanefærger">
<b>Jernbanefærger,</b> se <sp>Dampfærge</sp> og
<sp>Færge</sp>.
</chapter>

<chapter name="Jernbanegodsklassifikation">
<b>Jernbanegodsklassifikation,</b> se
<sp>Jernbanetariffer</sp>.
</chapter>

<chapter name="Jernbanegodstarif">
<b>Jernbanegodstarif,</b> se
<sp>Jernbanetariffer</sp>.
</chapter>

<chapter name="Jernbaneholdeplads">
<b>Jernbaneholdeplads,</b> se <sp>Holdeplads</sp>.
</chapter>

<chapter name="Jernbanekommissarius">
<b>Jernbanekommissarius,</b> dansk
Embedsmand, der som Formand for Besigtelses- og
Ekspropriationskommissionen ved Anlæg af
Jernbaner varetager Statens og Befolkningens
Interesser, særlig ved det endelige Valg af
Linien, ved Ekspropriation, Anlæg af Stationer,
Vejovergange, Vandafledning o. s. v., og
gennem hvem Regeringen fører alle
Forhandlinger og al Brevveksling med de paagældende
Bevillingshavere. Tidligere, nemlig før 1909,
havde Kommissarlus tillige Tilsynet med de
private Jernbaners Drift, men Statstilsynet
med disse er nu henlagt direkte under
Ministeriet for offentlige Arbejder. — Der findes
f. T. i Danmark to J., den ene for
Jernbaneanlæg paa Øerne, den anden for Jernbaneanlæg
i Jylland.
<i>J. F.</i>
</chapter>

<chapter name="Jernbanekoncession">
<b>Jernbanekoncession.</b> Bevilling (for private
Personer ell. Selskaber) til Anlæg og Drift af
Jernbaner.

