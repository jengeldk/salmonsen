er i Reglen saa lille, at den kun tillader et
fattigt Liv. Arbejdernes Løn er lille, og de lever
ofte i slette, usunde Forhold.

Af Landets samlede Areal benyttes 48 % til
Agermark. 6 1/2 % til Vinhaver, 5 % til Skove
ell. Plantninger af Oliventræer, Kastanjetræer
o. l., 19,5 % til
Græsningsarealer og 16,0 % til Skov og
Krat. De klimatiske Forhold,
i nogle Egne en meget rig
Jordbund og en ældgammel
Kultur, giver Landbruget et helt andet Præg
end det, vi er vante til. Mange Kulturplanter
er efterhaanden indførte til I. fra S. og Ø.
Ejendommeligheder for det italienske
Landbrug sammenlignet med Nord- og
Mellemeuropa er bl. a. Dyrkningen af fl. forsk. Afgrøder
paa samme Stykke Jord ell. efter hinanden i
samme Aar, den udbredte Trækultur, den
udstrakte Anvendelse af Vanding; denne bliver
naturligvis ved I.'s frugtbare Jord og
brændende Sol af afgørende Bet. og er udviklet til
et højt Standpunkt i Po-Landet og paa Sicilien.
M. H. t. Vandets rationelle Anvendelse er der
dog endnu meget at gøre.

De alm. Kornsorter har mindre Bet. i I. end
i de fleste andre europæiske Lande, medens
Grønsager og andre Havesager, Træfrugt og
Vin indtager en meget fremragende Plads.
Hveden dyrkes dog paa et ret anseligt Areal og
er i de fleste Egne Brødkorn; i nogle Egne,
f. Eks. Po-Dalen, træder Majs og Ris til. Byg
dyrkes ikke meget til Modenhed. Rug og Havre
har ikke heller stor Bet. uden for de nordlige
Bjergegne. Naar I. ikke kan brødføde sig selv,
er det dog ikke, fordi der mangler frugtbart
Areal til at frembringe det nødvendige Korn,
men dels fordi Dyrkningsmaaderne ofte er
slette og giver ringe Udbytte, dels ogsaa fordi
en saa stor Del af Arealet optages af mere
lønnende Afgrøder.

Bl. disse maa først
fremhæves de forsk.
Trækultuturer, i hvilken Retning I.
overgaar alle andre europ.
Lande, dernæst Vinhaverne,
Grønsager o. a. Havesager.
De mange forskellige Slags
Frugttræer findes dels i
særlige Lunde, dels
indplantede i Markskellene ell. paa
selve Markerne. Første
Plads i Rækken indtager
Oliventræet, der især er
udbredt i Ligurien, Lucca,
Apulien og Sicilien.
Derefter kommer Appelsinen,
Limonen, Mandarinen, af
hvilke Frugter Middelhøsten
anslaas til 3500 Mill. Stkr.,
de 4 Femtedele heraf skal
komme fra Sicilien,
Omegnen af Palermo og Messina
samt fra Ætnas
Skraaninger. Af andre Frugttræer
kan nævnes Kastanjen,
Mandeltræet, Johannesbrødtræet,
Figentræet, Granat-,
Fersken-, Abrikos- og
Morbærtræet foruden alle vore alm.
Frugttræer. Udbredt over
hele I. er Vindyrkningen,
for hvilken der er meget
gunstige Betingelser; den
støttes stærkt af Regeringen og er tiltagen i de
senere Aar. Man maa som andre St. kæmpe
mod Vinens forsk. Fjender, og Vinens
Behandling har længe staaet tilbage, saa at den ikke
har kunnet naa den ønskelige Plads i
Udførselsartiklerne.

For Befolkningens Ernæring spiller dernæst
alle Slags Havesager, der trives med stor
Frodighed, en vigtig Rolle og erstatter til en vis
Grad Brød og Kød. Ogsaa for Udførselen har
de Bet. Som særlig vigtige kan nævnes
Artiskokken, Salaten, mange Slags Bælgfrugter,
Tomater, Meloner o. l.

Af overordentlig stor Bet. for I. er
Silkeormen, der giver Landet dets vigtigste
Udførselsartikel; Silkeavlen drives overalt, men
mest i Po-Dalen.

Husdyrholdet er i Forhold til Landets
Folketal og Areal temmelig ringe, bl. a. fordi
Befolkningen ikke har megen Trang til Kødspiser,
og fordi Klimaet i de fleste Egne er lidet
gunstigt for en frodig og ensartet Græsvegetation.
Som alm. Arbejdsdyr suppleres Hesten med
Muldyret, Æslet (c. 1 Mill. Heste; 1 1/3 Mill.
Muldyr og Æsler) og Studen. Af Hornkvæg findes
6 Mill., deraf 3 2/5 Mill. Køer, men for egl.
Mejerivæsen er Forholdene i den største Del
af Landet lidet gunstige. Mest udviklet er

<img></img>
