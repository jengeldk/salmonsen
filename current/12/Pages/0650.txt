Den høje Nordrand bærer forsk. Navne
(<sp>Monti Nebrodici</sp>, <sp>Caronia</sp>, <sp>Madonia</sp>) og
falder brat ned mod det Tyrrhenske Hav; i
Midten naar den i <sp>Pizzo Antenna</sp> 1975 m,
den største Højde paa Øen fraregnet Ætna. I
den vestlige Del af Øen er Højlandet opløst i
Smaagrupper, ofte indesluttende Smaadale, som
f. Eks. <sp>Conca d'oro</sp> (den gyldne Musling)
omkr. Palermo. Dybe Bugter danner her
udmærkede Havne (Palermo, Castellamare o. a.).
Det mellemste Parti er det mest karakteristiske
for Øen, et jævnt, ensformigt Højland, hvis
afrundede Høje ikke naar 1000 m, men
gennemskaaret af dybe Kløfter, dannede af
Regnskyllene og i meget mindende om Vadi'erne i
Sahara. I Forsommeren er denne Egn en
frugtbar Hvedemark, men i Efteraaret en soltørret
Steppe. Mod SØ. i de <sp>Hyblæiske Bjerge</sp>
træffes vulkanske Dannelser. Øens største
Lavland ligger paa Østsiden; det er den frugtbare
<sp>Catania-Slette</sp>, der fuldstændig
beherskes af den mægtige Vulkan <sp>Ætna</sp>, hvis Top
(3313 m) naar op i den evige Sne. Dette
Lavland har ligesom Po-Sletten opr. været en
Havbugt. Bl. a. vulkanske Fænomener paa Sicilien
kan nævnes Dyndvulkanen <sp>Maccaluba</sp> 7
km N. f. Girgenti. Sicilien er omgivet af fl.
smaa Øgrupper. Den vigtigste er
Malta-Gruppen mod S., der dog politisk hører til
England. V. f. Malta ligger Smaaøerne
<sp>Linosa</sp> og <sp>Lampedusa</sp>, der vel politisk
hører til I., men efter deres Naturforhold mere
nærmer sig Afrika. Mellem Sicilien og Tunis
ligger <sp>Pantellaria</sp> (83 km<sup>2</sup>), der i
Oldtiden benyttedes som Forvisningssted. De ved
Vestspidsen liggende <sp>Ægadiske Øer</sp>
danner en Slags Fortsættelse af Hovedøen.
Interessantere er de <sp>Lipariske Øer</sp> (116 km<sup>2</sup>),
N. f. Sicilien, der alle er af vulkansk
Oprindelse og endnu har fl. virksomme Vulkaner som
Lipari, Volcano, Volcanello og det Tyrrhenske
Havs Fyrtaarn <sp>Stromboli</sp>, der i over 3000
Aar har været i stadig Virksomhed. Vestsiden
af det Tyrrhenske Hav hegrænses af de to
store Øer Sardinien og Corsica, af hvilke dog
den sidste politisk hører til Frankrig.
<sp>Sardinien</sp> er noget mindre end Sicilien, nemlig
24078 km<sup>2</sup>: den har en firkantet Form og
adskilles fra Corsica ved Bonifacio-Strædet.
Ligesom Sicilien er den overvejende Højland, men
dette falder i fl. isolerede Partier, adskilte ved
dybe Furer. Det nordligste Parti er
<sp>Gallura-Bjergene</sp>, der ved en dyb Tværfure i
Forlængelse af Terranova-Bugten paa Østsiden
er adskilt fra Øens Midterparti, <sp>Barbagias</sp>
Højslette, op over hvilken Øens højeste Punkt
<sp>Gennargentu</sp> stiger til 1793 m. Det
sydøstlige Hjørne indtages af det mennesketomme,
kun med Maki-Krat bevoksede Bjergland
<sp>Sarrabus</sp>. Mod SV. begrænses Midterpartiet af
en bred Sænkning, der fra Cagliari-Bugten paa
Sydsiden fører til Oristano-Bugten paa
Vestsiden. Dette forholdsvis store Lavland,
<sp>Campidano-Sletten</sp>, er ligesom den rom.
Kampagne delvis et febersvangert Sumpland, der
ved tilstrækkelig Afvanding vilde kunne blive
et godt Agerland; nu benyttes kun de
steppeagtige Partier til Græsgange. Det sydvestlige
Hjørne optages af det vilde Bjergland
<sp>Iglesias</sp>, der har faaet nogen Bet. ved sin
Bjergværksdrift. N. herfor træffes et vulkansk Parti,
hvor Monte Ferru har været i Virksomhed helt
ind i den hist. Tid. Ogsaa længst mod NV.
skiller en Fure det lille Bjergland <sp>La Nurra</sp>
fra Øens Hovedmasse; det fortsættes i
Klippeøen <sp>Asinara</sp>. Mellem Corsica og Fastlandet
ligger Øen <sp>Elba</sp> (223 km<sup>2</sup>), skilt fra Toscana
ved den 8 km brede Piombino-Kanal. Ogsaa
denne Ø deles ved Indsænkninger i 3 smaa
Højlande, af hvilke det vestligste i Monte
Capanne naar 1019 m. Det østligste er bekendt for
sine rige Jernminer, der allerede
bearbejdedes i den tidligste Oldtid. Flere Smaaøer
slutter sig sammen med Elba til det
<sp>Toskanske Archipelag</sp>, saaledes mod N.
<sp>Gorgona</sp> og »Gedeøen« <sp>Capraja</sp> (20 km<sup>2</sup>) samt
mod S. <sp>Pianosa</sp>, <sp>Monte Christo</sp> og
<sp>Giglio</sp>. Endnu kan omtales Smaaøerne uden
for Neapel-Bugten, nemlig i Forlængelse af de
Flegræiske Marker <sp>Nisita</sp>, <sp>Procida</sp> og
<sp>Ischia</sp> (40 km<sup>2</sup>), alle dannede af vulkanske
Sten arter, den sidste med den endnu i
Middelalderen virksomme Vulkan <sp>Epomeo</sp> (792 m).
Ved Bugtens sydlige Side ligger <sp>Capri</sp> (10,4
km<sup>2</sup>), en stor Kalkblok, i hvis stejle Skrænter
Havet har dannet Huler (»den blaa Grotte«).

<sp>Floder og Søer</sp>. Halvøens Form og
Bjergenes Beliggenhed bevirker, at der ikke bliver
Plads til store Flodsystemer, hvorimod et Utal
af Smaafloder flyder fra Bjergene til begge
Kyster. Kun i det store Lombardiske Lavland mod
N. tillader Terrainforholdene Fremkomsten af
en større Flod, nemlig <sp>Po</sp>, der spiller en saa
stor Rolle for hele Lavlandet, at det almindelig
benævnes efter den. Po udspringer paa Mont
Viso i Vestalperne, men naar allerede efter
et Øvreløb paa 30 km ned i Slettelandet. Dens
Hovedretning her er først nordlig og
nordøstlig forbi Turin til Chivasso, hvor den bøjer
mod Ø. langs Nordranden af Montferrats lille
Højland, og denne østlige Retning bibeholder
den med talrige Krumninger, indtil den
udmunder i Adriaterhavet, dannende et stort
Delta, hvis Hovedarme er Po di Goro og Po
della Maëstra, der igen deler sig i 3 mindre
Arme. En større Arm, Po di Volano har
allerede højere oppe skilt sig fra Hovedfloden og
løber forbi Ferrara til sin Udmunding
umiddelbart N. f. Comacchio-Lagunen. Bl. Pos
talrige Bifloder kommer de betydeligste og
vandrigeste fra Alperne til den venstre Bred,
saaledes <sp>Dora Riparia</sp>, <sp>Dora Baltea</sp>,
<sp>Sesia</sp>, <sp>Ticino</sp>, der gennemstrømmer Søen
<sp>Lago maggiore</sp> (214 km<sup>2</sup>), <sp>Adda</sp>
gennem <sp>Lago di Como</sp> (156 km<sup>2</sup>), <sp>Oglio</sp>
gennem <sp>Lago d'Iseo</sp> (62 km<sup>2</sup>) og <sp>Mincio</sp> fra
<sp>Lago di Garda</sp> (366 km<sup>2</sup>); bl. Bifloderne
fra Apenninerne i den højre Bred kan
fremhæves : <sp>Tanaro</sp>, <sp>Scrivia</sp>, <sp>Trebbia</sp>,
<sp>Taro</sp> og <sp>Secchia</sp> samt <sp>Panaro</sp> til Po
di Volano. Pos Længde er 570 km og dens
Opland c. 75000 km<sup>2</sup>. Til Adriaterhavet N. f.
Po-Mundingerne løber fra Alperne <sp>Isonzo</sp>,
<sp>Tagliamento</sp>, <sp>Piave</sp>, <sp>Brenta</sp>,
<sp>Bacchiglione</sp> og <sp>Adige</sp>, der falder ud i
samme Delta som Po. Af de talrige Apenninerfloder
