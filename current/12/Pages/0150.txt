Ved Pasningen maa der handles nøje efter
de med enhver Rugemaskine følgende ofte
noget afvigende Regler. Rugemaskinen stilles
lige ud fra Væggen og ikke i Træk, Varme ell.
Fugtighed, men i et højt, velventileret, tørt
Lokale, bl. a. en Kælder med Vindue helst i
N. og ikke større end, at Lampen kan opvarme
Rummet til 10 à 12° R. Frisk Luft er af største
Bet., hvorfor Vinduet jævnlig i mindre Rum
maa aabnes. Det vil tage 10 à 12 Timer at
opvarme Rugemaskinen til Rugetemperatur, og
før Æggene indlægges, anbringes et Stykke
Flonel i Rugemaskinens Bund, saa Ventiler
ikke tilstoppes. Regulatoren indstilles, saa
Blikventilen ved den mindste Berøring af
Balancestangen hæver sig og falder ned igen paa
Varmetromlens Skorsten. Rugemaskinens
Regulering afhænger til en vis Grad ogsaa af den
rette Tilpasning af Lampeflammen. Denne maa
altid brænde klart og Os undgaas. Pasningen
maa foregaa efter en bestemt Plan og Tilsynet
ske fl. Gange daglig. Naar Ægbakkerne
anbringes i Ægkamret, c. 3 cm fra Døren, for paa den
18. Dag at skydes helt tilbage, maa de være
fyldt med helst ensaldrede Æg. Varmegraden
vil da synke, men naa op igen efter nogle
Timer. Æggene lægges Side om Side med den
spidse Ende nedadvendende, og i de første
Dage holdes Temperaturen saa nær 38 1/2° C.
som muligt, for til den 15. Dag at være 39°,
dernæst 39 1/2° og 40° à 40 1/2° de sidste Par
Dage. Midt i Ægkamret ophænges
Termometret, hvis Kugle bør berøre et befrugtet Æg.
Paa 2. ell. 3. Dags Aften udtages Ægbakkerne
første Gang, og Æggene, der er afkrydsede
paa den ene Side, og mærkede med et Nul paa
den anden, luftes og vendes 1/3 à 1/2
Omdrejning, hvilket gentages Morgen og Aften til den
20. Dag. Luftningen sker i mildt Vejr nær et
aabent Vindue og maa vare 5 Minutter i
første Uge, 10 i anden og 15 à 20 i tredie Uge
og derover, alt efter som Vejret er koldt ell.
varmt. Imedens holdes Dørene til Ægkamret
lukkede. Ægbakkerne og disses Ender maa
skifte Plads i Rugemaskinen, saa alle Æggene
faar mere ligelig Varme. Hver Aften gøres
Lampen omhyggelig ren og aftørres efter
Paafyldningen. Vægens Spidser afrundes og Sod
fjernes. Tilstoppes Varmerøret heraf, maa det
udtages og renses. Er Æggene lagt til
Rugning en Aften, vil Kyllingerne begynde at
fremkomme den 20. Dags Aften. Dørene
holdes stadig lukkede, for at Varmen kan holde
sig godt, dog bør den 21. Dag paa een Gang
fjernes saa mange Skaller som muligt, for at
de ikke skal klistre sig om de Æg, der ikke
er klækkede. Ved Rugemaskiner anbringes en
Seddel, hvorpaa noteres, hvor mange Æg der
er lagt til Rugning, Udrugningsdagen,
Lysningsresultater o. s. v.

Det gode Resultat afhænger af
Rugemaskinen og Æggenes Godhed, den rette
Varmegrad og det rette Forhold mellem Fugtighed
og Ventilation, hvilket der ikke kan gives
bestemte Regler for. Dels afhænger dette af
Rugemaskinens Konstruktion, dels af Vejret.
Lægges en Rugehøne samtidig med
Rugemaskinen paa lige saa friske Æg, kan
Luftblærens Udvikling følges begge Steder.
Fugtigheds- og Lufttilførelsen i Rugemaskinen kan
da rettes herefter. Henimod den 16. Dag skal
Luftblæren, der gradvis tiltager til den 18. Dag,
indtage 1/4 à 1/5 af Æggets Størrelse. Alm.
kræves ingen ell. kun lidt Fugtighed i taaget
kold og klam Luft og det modsatte i klart,
varmt, tørt Vejr. Er Luftblæren tiltaget for
meget, maa Fugtighed tilføres og i omvendt
Tilfælde Fugtighed fjernes og mere Luft
tilføres. For megen af denne vil afkøle og for
lidt vil dræbe Fostret. Fugtighed kan i flere
Rugemaskiner gives i Form af lunkent Vand
i de i Ægkamrets Sider værende Zinkbeholdere,
ell. en lille gennemvædet Svamp kan anbringes
i en lav Skaal paa Ægkamrets Bund, Æggene
kan stænkes, ell. over disse kan i c. 10 Min.
lægges et i lunkent Vand dyppet Flonel. Sker
Uheld, f. Eks. at Lampen gaar ud, lægges
straks en opvarmet ulden Klud over Æggene,
Ventilerne lukkes og Flammen skrues højt op,
uden at ose, til Varmegraden er naaet. Værre
er al for høj Varme, der aabnes da for
Ægkamret, og en i lunket Vand dyppet Klud
lægges over Æggene. Har Afbrydelser og
Svingninger ikke varet for længe, kan godt Resultat
maaske dog opnaas. Stiger Varmen over 41 1/2°
C. ell. i længere Tid har været under 38° C.,
vil mange Kyllinger sikkert dø. Længere
Afkøling i første Uge taales bedre end for høj
Varme. At hjælpe svage Kyllinger ud, lønner
sig ikke.

I Rugemaskinen kan udruges forsk.
Fuglearters Æg, som ikke maa sammenblandes, og ny
Æg maa ikke lægges i Rugemaskinen under
Rugningen. Ej heller maa fl. Æg lægges i
Rugemaskinen, end den er beregnet til. Friske
Æg og Æg af lette Racer udruges bedst. Ved
at lægge Æg, der ikke gerne maa være over
10 à 12 Dage gl., under Rugehøns de første 8
Dage, som er de vanskeligste, og dernæst i
Rugemaskinen, er opnaaet fortrinlige
Resultater. Hvor enkelte Høners Æg ønskes holdt
for sig, saa Kyllingerne kan mærkes efter
Afstamning, kan Ægkamret og Ægbakkerne let
inddeles i Rum til disse. Efter Brugen bør
Rugemaskinen nøje renses og afvaskes
indvendig.

Elektriske Rugemaskiner giver mindre
Arbejde ved Pasningen, nøjagtigere Varmegrad,
ligesom de er brand- og lugtfri og regulerer
selvstændig. Ang. Gas, da kan enhver
Rugemaskine indrettes til at drives herved, idet
Gassen gennem en Slange tilføres Brænderen
under Varmetromlen. I Amerika anvendes
store sammenhængende Rugemaskinanlæg, der
kan rumme op til 4500O Æg, og er delt i
Afdelinger til 100 Æg, der kan lægges ind naar
som helst. Anlæggene er installerede i store
Kældere, ofte i Forbindelse med de kunstige
Kyllingehuse, og Opvarmningen sker ved Hjælp
af Ovne.

Kyllingerne fodres først 24—36 Timer efter
Udrugningen, og anbringes tidlig paa Aaret med
Hønen i et lyst, tørt, trækfrit Rum, og om
Vejret er godt, efter en Dags Forløb paa et
solrigt, lunt, beskyttet Sted i det Fri. Ved nøje
Pasning, Renlighed og Gravning af Arealet
kan der selv paa mindre Plads opdrættes gode
Kyllinger, men en stor, græsbevokset, tør og
