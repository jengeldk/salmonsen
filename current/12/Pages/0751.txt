<b><h1>J</h1></b>

<chapter name="J (Bogstav)">
<b>J</b> er det 10. Bogstav i vort Alfabet; det kendtes
ikke i det oprindelige lat. Alfabet, idet Romerne
— trods enkelte Forsøg paa at udtrykke
Forskellen mellem Lydene <i>i</i> og <i>j</i> — som oftest
brugte <i>I</i> baade som Vokal- og som
Konsonanttegn. Bogstavet <i>j</i> (<i>J</i>) kommer først i Brug i
Middelalderens Haandskrifter, hvor <i>i</i> ofte blev
gjort længere i Ordenes Begyndelse (især som
Initial) ell. Slutn.; især var det alm. at skrive
Romertallene III, VII o. s. v. som <i>iij</i>, <i>uij</i>
o. s. v.; i de ældste trykte Bøger optoges
Bogstavet <i>j</i> (<i>J</i>), og af og til træffer man ogsaa
Bestræbelser efter fortrinsvis at bruge <i>i</i> (<i>I</i>)
som Vokaltegn, <i>j</i> (<i>J</i>) som Konsonanttegn; men
i Reglen brugtes <i>j</i> ligesom i Haandskrifterne
som en blot grafisk Sideform til <i>i</i>. Først
Grammatikere i 16. Aarh. fastslog bestemte
Principper for Brugen af <i>i</i> og <i>j</i>. <sp>Petrus
Ramus</sp> <i>(Pierre de la Ramée</i>), der tildelte
Tegnet <i>j</i> Navnet <i>Jod</i>, brugte det (se f. Eks.
hans <i>Grammalica</i> [Frankfurt 1585])
udelukkende som Konsonanttegn; efter hans Eksempel
foreslog <sp>Jakob Madsen Aarhus</sp> (<i>De
literis</i> [Basel 1586]) at skrive <i>Jord</i>, <i>bjerg</i>, <i>kjær</i>,
<i>gjøre</i>, <i>nej</i> o. s. v.; men skønt de fleste
Sprogforskere efter hans Tid anbefalede den samme
Brug af <i>j</i>, er det dog først i den nyeste Tid,
at den er trængt alm. igennem i Danmark;
endnu Holberg skrev <i>ieg</i>, men <i>efterdj</i> (se
<sp>Danmark</sp>, »Sprog«, S. 638), mange Forfattere i
Beg. af 19. Aarh. skrev <i>i</i> for <i>j</i> efter
Konsonanter: <i>Bierg</i>, <i>Skiold</i> o. s. v.; i 18. Aarh. skrev
man afvekslende <i>ei</i>, <i>ej</i>, <i>ey</i> og <i>øi</i>, <i>øj</i>, <i>øy</i> o. s. v.;
i senere Tid er Stavemaaden <i>ej</i>, <i>øj</i> o. s. v.
bleven den almindeligste i Danmark, medens
<i>ei</i>, <i>øi</i> nu er almindeligst i Norge. I Nutidens
Frakturskrift bruges [*] vedvarende baade for <i>I</i>
og <i>J</i>. — I de fleste <sp>nyeuropæiske
Sprog</sp>, Dansk og Norsk, Islandsk, Tysk,
Hollandsk, de slaviske Sprog, Magyarisk og
Finsk, bruges Tegnet <sp>j</sp> nu med Lydværdien <i>j</i>
(enten ren Konsonant ell. Halvvokal); i
<sp>Engelsk</sp> betegner <i>j</i> derimod overalt
Lydforbindelsen <i>dž</i> (<i>join</i>, <i>James</i>), i <sp>Fransk</sp> og
<sp>Portugisisk</sp> betegner det den enkelte Lyd <i>ž</i>
(fr. <i>jardin</i>, <i>jeter</i>, port. <i>joelho</i>, <i>jejum</i>); i
<sp>Spansk</sp> er det Tegn for Lyden [*] (<i>junta</i>,
<i>Quijote</i>); i Italiensk er Brugen af <i>j</i> ikke
fastslaaet, det kan forekomme dels mellem to
Vokaler med Lydværdien <i>j</i>: <i>noja</i>, <i>calzolajo</i>
(oftere bruges dog <i>i</i>), dels i Udlyd i Stedet for
<i>ii</i> ell. <i>î tempio</i>, Flert. <i>tempj</i>. — I de nordiske
Sprog er oprindeligt (fællesgermansk) <i>j</i> som
Forlyd overalt forsvundet: lat. <i>jugum</i>, tysk
<i>Joch</i>, oldn. <i>ok</i>, dansk Aag; tysk <i>Jahr</i>, oldn. <i>ár</i>,
dansk <i>Aar</i>; ogsaa i Indlyd er opr. <i>j</i> allerede i
den fællesnordiske Sprogperiode forsvundet
undtagen foran <i>a</i> og <i>u</i> efter <i>k</i> og <i>g</i> og efter
kort Stavelse, smlg. got. <i>valjan</i>—<i>valjiþ</i>, oldn.
<i>velja</i>—<i>velið</i>; Dansk er i denne Henseende gaaet
videre end de andre nord. Sprog: oldn. <i>gieðja</i>,
sv. <i>glädja</i>, dansk <i>glæde</i>; oldn. <i>telja</i>, sv. <i>tälja</i>,
dansk <i>tælle</i>. De <i>j</i>'er, som i øvrigt findes i de
nuværende nord. Sprog, er alle udviklede ved
særlig nord. Lydlove, især ved »Brydning«:
urnordisk <i>erilaR</i>, oldn. <i>jarl</i>; tysk <i>Erde</i>, dansk
Jord; tysk <i>helfen</i>, isl. <i>hjálpa</i>, dansk hjælpe, ell.
ved Overgang fra <i>eu</i>, <i>eo</i> til <i>jú</i>, <i>jó</i>: <i>Theodorik</i>,
isl. <i>þjóðrekr</i>; got. <i>biudan</i>, isl. <i>bjóða</i>, sv. <i>bjuda</i>;
ogsaa det sidstnævnte <i>j</i> er ofte forsvundet paa
Dansk: byde o. l. Efter <i>k</i> og <i>g</i> er <i>j</i> blevet
stumt i nuværende Dansk: oldn. <i>gjalda</i>, dansk
<i>gjælde</i>, nu som oftest skrevet: <i>gælde</i>. Om <i>j</i> i
Diftongerne <i>ej</i>, <i>øj</i> o. s. v. se <sp>Diftong</sp>.
<i>V. D.</i>
</chapter>

<chapter name="J (kemisk Tegn)">
<b>J</b> er det kem. Tegn for Grundstoffet Jod.
</chapter>

<chapter name="Jaabæk, Søren Pedersen">
<b>Jaabæk,</b> <sp>Søren Pedersen</sp>, norsk
Politiker og Publicist, f. paa Gaarden Holmesland
i Holum Sogn
ved Mandal 1.
Apr. 1814, d. i
Holum 7. Jan.
1894. J. var
Søn af en
fattig Listerbonde, den
næstældste af 9
Søskende. Som
Dreng maatte
han hjælpe til
med Gaardens
Arbejder, og
Adgangen til
at tilfredsstille
en umættelig
Lærelyst var
kun ringe.
Men han
slugte, hvad han kunde overkomme af Bøger;
12 Aar gl. havde han saaledes allerede
gennempløjet den hele Bibel. I sit 17. Aar

<img>S. P. Jaabæk.</img>

