første Skridt i Retning af Progression, og for
uforsørgede Børn giver Skattelempelser.
Skatteprocentens Højde fastsættes ved de aarlige
Finanslove efter Statens finansielle Behov og har
som Helhed været stigende til 1 sh. 2 d. pr £
(Tiden før Verdenskrigen). Under denne er
Procenten skruet i Vejret, ligesom man ogsaa
paa anden Maade har sat I.'s Ydeevne op, bl.
a. ved en stærkt forøget Progression.
Skatteansættelsen bygger paa Samvirke mellem
Statsmyndighederne og Befolkningens Selvstyre.
Opkrævningen sker saa nær Kilden som muligt.
For Indtægter under C) og E) opkræves
Skatten saaledes, før Renten ell. Gagen udbetales.
Skatten under A) betales i Reglen af
Besidderen, f. Eks. af Forpagteren, der, naar han
betaler sin Afgift til Godsejeren, har Ret til
at afkorte dennes Andel i Skatten. En
tilsvarende Overvæltning finder Sted fra Ejer til
Prioritetshaver. Om I. i andre Lande, se
»Finansvæsen« i Art. om de enkelte Lande.
<i>C. T.</i>
</chapter>

<chapter name="Indkvartering">
<b>Indkvartering</b> er den
Forvaltningsvirksomhed, der gaar ud paa at skaffe Soldater
Kvarter. Der har i denne Henseende fra gl
Tid paahvilet Befolkningen visse Pligter.
Saaledes har det været en Pligt for Købstæderne
at modtage Tropper i Garnison (den saakaldte
ordinære I.) og i den Anledning at stille visse
Lokaliteter til Militærets Raadighed.
Hovedreglerne herom findes for Tiden i Frd. 15. Novbr
1816, der dog paa væsentlige Punkter er
ændret ved den senere Lovgivning. Pligten gaar
navnlig ud paa at skaffe Kvarterer til
Underofficerer og Menige, Staldrum til Heste, samt
Magasiner, Sygehuse og Vagtlokaler.
Officerskvarterer kan derimod ikke længere forlanges.
For de nævnte Præstationer har Kommunen
Ret til Godtgørelse af Statskassen, for
Kvarterer og Staldrum dog kun til delvis
Godtgørelse, og den er m. H. t. Opfyldelsen af sin
Pligt stillet saaledes, at den enten selv kan
opføre Kaserneetablissementer, Stalde o. s. v.
ell. tilvejebringe de nødvendige Lokaler hos
Befolkningen, være sig ved Lejemaal ell. ved
Paaligning <i>in natura</i> paa Grundejerne. Saadan
Paaligning kan dog kun finde St. af Kvarterer
og Staldrum og kun mod en Godtgørelse, men
er i øvrigt ikke afhængig af, at den
paagældende raader over de nødvendige Lokaler, idet
han i modsat Fald maa sørge for at anskaffe
dem. I Nutiden er Forholdet dog i Reglen
ordnet saaledes, at Kommunen ved særlig
Overenskomst mod et nærmere aftalt Tilskud fra
Staten har paataget sig Opførelse af Kaserner
o. a. Etablissementer til Brug for Militæret,
tildels endog i videre Omfang end
Indkvarteringslovgivningen hjemler. I Kbhvn er
Kommunens Pligt til at modtage ordinær I. i det
18. Aarh. blevet afløst ved Overenskomst med
Staten; dog gælder Fritagelsen kun, saa længe
Garnisonen ikke overstiger en vis Størrelse.
Den aarlige Afløsningssum, som Kommunen
skulde udrede, tilvejebragtes opr. gennem en
særlig paa Byens faste Ejendomme hvilende
<sp>Indkvarteringsskat</sp>, der efter 1850 at
være gaaet op i den saakaldte Ligningsskat nu
sammen med denne er bortfaldet ved L. 15.
Maj 1903 § 1.

I Modsætning til den ovenomtalte ordinære
I. taler man om ekstraordinær I., naar
Tropper indkvarteres under Kantonnement,
Mobilisering ell. andre overordentlige
Troppesamlinger. Hovedloven herom er Fr. 9. Maj 1806,
iflg. hvilken der mod en vis Godtgørelse, der i
Tidens Løb oftere er forhøjet, kan paalignes
de Ejere ell. Lejere, der raader over de
fornødne Lokaler, Kvarterer <i>in natura</i> med ell.
uden Bespisning samt Staldrum, hvorhos visse
andre Lokaler (Sygehuse, Magasiner o. s. v.)
kan fordres afgivet af Kommunerne. Disse
Regler gælder ogsaa for Kjøbenhavn.
<i>P. J. J.</i>
</chapter>

<chapter name="Indkvarteringskommission">
<b>Indkvarteringskommission</b> kaldes i de
Købstæder, der er belagt med ordinær
Indkvartering, den offentlige Myndighed, som afgør,
hvilke nærmere Fordringer der i saa
Henseende kan stilles til Kommunen. I. bestaar nu
af Borgmesteren (Byraadsformanden ell., hvor
en kgl. Borgmester findes, denne) som
Formand, en Officer og to af Byraadet valgte
Medlemmer. Hvad Kommissionen ikke kan enes
om, forelægges Amtmanden og Regimentschefen
og i sidste Instans vedk. Minister. Medens det,
som anført, er Kommissionen, der tager
Bestemmelse om, hvilke
Indkvarteringspræstationer der skal udredes af Kommunen, tilkommer
det Kommunalbestyrelsen at besørge de
forlangte Genstande anskaffede. Fordelingen af
den ekstraordinære Indkvartering foretages af
den civile Øvrighed i Forbindelse med vedk.
militære Befalingsmand.
<i>P. J. J.</i>
</chapter>

<chapter name="Indkøbsforeninger">
<b>Indkøbsforeninger</b> er Foreninger med det
Formaal i Fællesskab at foretage Indkøb. Den
baade historisk og begrebsmæssig til Grund
herfor liggende Tanke er den, at naar man
paa een Gang køber Varer ind i store
Mængder (en gros), kan man faa dem billigere og
saaledes sikre det enkelte Medlem af
Foreningen vedk. Vare til en lavere Pris end den,
hvortil han kunde købe selv. Dette Fællesindkøb
faar særlig Bet. i de Tilfælde, hvor det
samlede Købekvantum bliver saa stort, at man
kan, som det hedder, købe »fra første Haand«
ɔ: henvende sig direkte paa Varens
Produktionssted. Store udenlandske Fabrikker,
Plantager i fjerne, oversøiske Lande kan vanskelig
ell. umulig indlade sig paa at detaillere
Udsalget af deres Produktion, navnlig ikke over
for Købere i fremmede, afsidesliggende Lande,
idet Forsendelsesomkostningerne og Risikoerne
derved vil blive uforholdsmæssig store.
Regelmæssig træder derfor forsk. Mellemled til, men
da alle disse for at besørge den paagældende
Omsætning selvfølgelig som Vederlag skal have
en Fortjeneste paa denne, fordyres Vareprisen
ved Tillægget af disse forsk. Avancer. Den
herved fremkomne, ofte betydelige, Differens
mellem Produktionsprisen og Udsalgsprisen i
Hjemlandet (endsige i Hjemlandets Butikker,
hvor ogsaa den stedlige Detailhandleravance
kommer til) vil imidlertid kunne indtjenes
gennem Dannelsen af en I., navnlig naar denne
er tilstrækkelig stor ell. raader over
tilstrækkelige Midler til at placere en stor samlet
kontant Ordre direkte hos Producenterne.

I. kan saaledes dannes af mindre
<sp>Købmænd</sp>, der hver for sig ikke har Kendskab

