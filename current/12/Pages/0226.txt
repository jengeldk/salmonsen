Mundingen, fl. Bikirtler findes; som hos andre
Fladorme er de hunlige Organer delt i en
Æggestok, der ligger mediant, og 2 store, lappede
Blommestokke til Siderne, Æggelederen
forenes med Blommegangen, og Ægcellen omgives
med Blommeceller, der skal tjene til Næring.
I dette Foreningssted munder tillige
Sædbeholder og Skalkirtel. Ægget befrugtes, omgives
med Blommemateriale og Skal, og det færdige
Æg føres ud i den lange, slyngede Livmoder
(Uterus), der modsat Bændelormenes har ydre
Aabning, idet den munder paa Bugsiden fortil,
ofte foran Bugsugeskaalen tæt ved den hanlige
Aabning ell. sammen med denne. Hyppigst er
Kønsstofferne modne samtidig, og
Selvbefrugtning ell. gensidig Parring finder Sted, idet
Sæden føres ind gennem Aabningen af Uterus,
gennemvandrer denne og optages i
Sædbeholderen. I. lever af Hudslim, Epithelceller og
Tarmindhold, mange af Blod ell. Lymfe, dette
er ikke blot Tilfældet med Snyltere i
Blodkarsystemet, men ogsaa med mange Ektoparasiter
og Tarmsnyltere.

M. H. t. Udvikling forholder I. sig forskelligt
i de 2 Hovedafdelinger. <sp>De monogene I.</sp>
(<i>Polystomeæ</i>) er ektoparasitiske, lever hyppigst
paa Hud og Gæller hos Fisk, i Urinblæren hos
Frøer o. l. St. Æggene bliver kun kort Tid i
Uterus, men sættes snart efter deres Dannelse
ved Stilke fast paa Værten; hertil svarer, at
de er færre i Antal, men større og mere
blommerige, og at Udviklingen er direkte; ofte
sætter Ungen sig fast ved Siden af de ældre
Individer. Det er oftest større Former med fl.
end 2 kraftige Sugeskaale og ofte med
Hæftekroge. De <sp>digene I.</sp> (<i>Distomeæ</i>) er
Entoparasiter, har Værtskifte, og fl. Generationer
skyder sig ind; hertil svarer det store Antal
smaa Æg, der ophobes i Uterus, da langt fl.
gaar til Grunde under Udviklingen. Larven
kommer ud, ved at Æggeskallen aabnes ved et
Laag, den er fimreklædt, forsynet med en
Boretap og trænger ind i en Mellemvært, stedse
en Snegl ell. en Musling, og omdannes til en
tarmløs Kimsæk (Sporocyst); i denne udvikles
den anden Mellemgeneration: med Tarm
forsynede »Redier«, og i disse (ell. hos nogle
allerede i Kimsækkene) udvikles den endelige
Generation, der hos de fleste først er med en
Svømmehale forsynede Larver (<i>Cercaria</i>), der
enten indkapsler sig paa Planter og straks
kommer i den endelige Vært, ell., hyppigere,
borer sig ind i en anden Mellemvært, mest
lavere Vanddyr, og indkapsler sig der, for da
at komme til Bestemmelsesstedet ved, at denne
Mellemvært fortæres. Ang. den nøjere
Beskrivelse af Udviklingen henvises til
Faareflynderen, hvis Udvikling er ret typisk for de digene I.

Til de <sp>monogene I.</sp> hører Slægten
<i>Tristomum</i>, indtil 3 cm lange, brede I.; de har fortil
2 mindre Sugeskaale og en meget stor paa
Bugen; de snylter paa forsk. Havfisk.
<i>Polystomum</i> (s. d.) i de brune Frøers Urinblærer har
bagtil en Skive med 6 Sugeskaale,
<i>Gyrodactylus</i> paa Karpefisk har en lgn. Skive, men
besat med 2 store og 16 mindre Kroge: Særlig
mærkelig er <i>Diplozoon</i> (se <sp>Dobbeltdyr</sp>) paa
Karpefisk; den bestaar i udviklet Tilstand af
2 med hinanden sammenvoksede Individer. De
<sp>digene I.</sp> forekommer som udviklede Dyr
næsten kun hos Hvirveldyr, i næsten alle
Organer, fortrinsvis i Tarmens Afsnit ell. i de
Kirtler o. a. Organer, der staar i Forbindelse
hermed, især Lever og Lunge, hos Fugle
Luftsækkene; dernæst i Blodkarsystemet, Urinblære
og Nyre, Æglederen hos Fugle, ja selv i

<img>Fig. 1. Tarm af Leverikten.</img>

<img>Fig 2. Kønsorganer. <i>D</i> Forenden af Tarmen, <i>Dst</i> Blommestok,
<i>Dg</i> Udførselsgange for denne, <i>H</i> Sædstok, <i>K</i> Æggestok, <i>U</i> Livmoder.</img>

<img>Fig. 3. Ekskretionsorganer af en Ikte.</img>

<img>Fig. 4. Æg af Leverikte, den mørke Celle er Ægcellen.</img>

<img>Fig. 5. <i>Bilharzia hæmatobia</i>, ♂ og ♀.</img>

