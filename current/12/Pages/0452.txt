paa Erstatningsdrift ɔ: man nøjes ikke med det
Udbytte, som Jordens naturlige Kraft afgiver,
men ved Tilførsel af Gødning, kraftigere
Jordbehandling og et rationelt Driftssystem søger
man ikke blot at bevare, men ogsaa at forøge
Jordens Ydeevne. Samtidig skænkes
Husdyrholdet en større Opmærksomhed, og man
benytter sig af Videnskabens Erfaringer til at
forædle Planter og Dyr. Produkterne af disse
underkastes en omhyggelig (industriel)
Behandling, Arbejdets Deling gennemføres i
videre Udstrækning, og den hele
Landbrugsproduktion forøges, forgrenes og forfines da
efterhaanden under den i. D. Denne fordrer en i
Forhold til Grundkapitalen stor Driftskapital,
endvidere rigelig Arbejds- og Trækkraft, en
tæt Befolkning med forholdsvis Velstand og i
det hele udviklede Samfundsforhold. Medens
Landbruget i Vest- og Mellemeuropa i 19. Aarh.
har udviklet sig til et intensivt Landbrug, er
der andre Lande, i hvilke det drives paa en
meget ekstensiv Maade, f. Eks. paa Sydruslands
frugtbare, men tyndt befolkede Stepper, og i
de europ. Bjergegne peger Sæterdriften endog
tilbage til et Udviklingstrin, der ligger før det
ekstensive Landbrug, til Oldtidens
Nomadedrift.
<i>H. H—l.</i>
</chapter>

<chapter name="intentio">
<b>intentio</b> (lat.), i den gl-rom.
Formularproces den Del af <i>formula</i>, der gik ud paa
at fastslaa, hvad Klagerne gjorde Paastand
paa.
<i>K. B.</i>
</chapter>

<chapter name="intentio (Saar)">
<b>intentio</b> (lat.) bruges sammen med Ordene
<i>prima, secunda, tertia</i> i Udtrykkene <i>per
primam intentionem, per secundam intentionem,
per tertiam intentionem</i> for at betegne et Saars
Heling, efter som denne er foregaaet hurtigere
ell. langsommere, uden ell. med Betændelse (se
<sp>Saar</sp> og <sp>Saarbehandling</sp>).
<i>E. A. T.</i>
</chapter>

<chapter name="Intention">
<b>Intention</b> (lat.). Hensigt, Forehavende.
</chapter>

<chapter name="Intentionstremor">
<b>Intentionstremor,</b> Rysten (især af
Hænderne), som bliver stærkere ved Bevægelser. I.
findes især ved visse Hjernelidelser, navnlig
dissemineret Sklerose.
<i>K. H. K.</i>
</chapter>

<chapter name="inter absentes">
<b>inter absentes</b> (lat.), imellem Fraværende;
jur. Udtryk f. Eks. om en Kontrakt, der
afsluttes skriftlig mellem Parter, der ikke
personlig mødes.
<i>E. T.</i>
</chapter>

<chapter name="Interamna">
<b>Interamna</b> (d. e. Byen mellem to Floder)
var i Oldtiden Navnet paa fl. Byer i Italien,
nemlig en By i det sydlige Umbrien (nu
<sp>Terni</sp>), en By i Latium ved Liris-Floden og en
By i Landskabet Picenum.
<i>H. H. R.</i>
</chapter>

<chapter name="inter arma silent leges">
<b>inter arma silent leges</b> (lat.) ɔ: mellem
Vaaben (ɔ: under urolige Forhold i Staten) tier
Lovene. Citat af Cicero's Tale for Milo Kap. 4.
Det hedder ogsaa: <i>Inter arma silent Musæ</i> ɔ:
under Krigsforhold tier Muserne.
<i>H. H. R.</i>
</chapter>

<chapter name="intercedere">
<b>intercedere</b> (lat.), skride ind, intervenere
til ens Gunst, se <sp>Intercession</sp>.
<i>K. B.</i>
</chapter>

<chapter name="Intercellulargange">
<b>Intercellulargange</b> ['en-], se
<sp>Intercellularrum</sp>.
</chapter>

<chapter name="Intercellularrum">
<b>Intercellularrum</b> ['en-] (bot.) ell.
<sp>Cellemellemrum</sp> kaldes i Vævlæren de Rum ell.
<sp>Gange</sp> (<sp>Intercellulargange</sp>), som
opstaar mellem Cellerne. De dannes i Reglen
derved, at Cellevæggene viger ud fra hinanden, især
hvor tre ell. fl. Celler støder sammen, ell. de
opstaar ved visse Cellers Død og Opløsning;
hine kaldes skizogene I., disse lysigene. I
Reglen fører I. Luft, og visse store Vævpartier i
Planten er karakteriserede netop ved
saadanne Rum, f. Eks. Luftvævet i Bladpladen, det
luftførende, af store Kamre sammensatte,
saakaldte Luftkammervæv i alle Vand- og
Sumpplanters Parenkym (Stængel- og Rodbark,
Bladstilke), f. Eks. hos Aakander, Vandspir,
Pileblad, Andemad, Frøbid, Siv m. fl. Men ogsaa
mange i Luften voksende Stængler har meget
store (som oftest skizogene) Luftrum, idet
Marven tidlig er forsvunden, f. Eks. Græsser,
Skærmplanter, Padderokker, Fnokurt, der alle
har »hule« Stængler. Kun faa Væv udmærker
sig netop ved <sp>ikke</sp> at have I., som f. Eks.
Korken, selve Vækstpunktet; i Overhuden er I.
særegent beskafne og kaldes
<sp>Spalteaabninger</sp> (s. d.). I., som fører særegne
Indholdsstoffer og altsaa ikke tjener til Luftskiftet
i Planten, er f. Eks. (de skizogene)
Balsamgange hos Naaletræer, Araliaceer og
Skærmplantefrugter, Gummigangene hos Koglepalmer
og <i>Canna</i> samt (de lysigene) Oliekirtler i
Bladene af Myrter, Oranger, i Frugtvæggene af
Nelliker, Appelsiner, Citroner. De i disse for
de paagældende Plantefamilier ejendommelige
I. indeholdte Stoffer udsondres af de Celler,
som umiddelbart omgiver I. ell. »Kirtelen«, og
er ofte, som Harpikser, æteriske Olier eller
Gummiarter, af Vigtighed for Mennesket.
<i>V. A. P.</i>
</chapter>

<chapter name="Intercellularsubstans">
<b>Intercellularsubstans</b> ['en-] (bot.) kaldes
i Vævlæren Cellevæggens <sp>Midtlamel</sp> ɔ: det i
den ikke længere ganske unge Cellevægs Midte
udprægede Lag, der altsaa er fælles for to til
hinanden stødende Celler. Det er kemisk og i
Reglen ogsaa optisk forsk. fra Væggens andre
Lag og bestaar af Stoffer, som ofte modstaar
Svovlsyreindvirkning længere end disse; i visse
Tilfælde, f. Eks. i Johannesbrødfrøhviden og
hos mange Alger, bulner I. stærkt ud i Vand.
Opløses I., isoleres Cellerne; saaledes i flere
modne Frugters Kød, der paa den Maade
»falder hen«, i Kartofler, som ved Kogning bliver
»melede«, samt i fastere Cellevæv, f. Eks.
Blommestene, Ved, der koges med visse
Kemikalier og derved »macereres«.
<i>V. A. P.</i>
</chapter>

<chapter name="Interceptor">
<b>Interceptor,</b> se <sp>Vandlaas</sp>.
</chapter>

<chapter name="Intercession">
<b>Intercession</b> (lat.), Indskriden, brugtes hos
Romerne om den Folketribunerne (<i>tribuni
plebis</i>) tillagte Ret (<i>jus intercedendi</i>) til at skride
ind og forhindre Udførelsen af
Øvrighedsbefalinger. I Civilretten forstodes derved en
Skriden ind (Intervention) til en Skyldners Gunst
enten derved, at man ved <i>expromissio</i> overtog
hans Gæld i St f. ham ell. ved Kaution sammen
med ham ell. stillede Pant for den. Ved
<i>senatus-consultum Vellejanum</i> var slig I. fra
Kvinders Side erklæret ugyldig.
<i>K. B.</i>
</chapter>

<chapter name="Intercession (se Intervention)">
<b>Intercession,</b> se <sp>Intervention</sp>.
</chapter>

<chapter name="Intercidona">
<b>Intercidona,</b> en af de tre Guddomme, der i
Rom antoges at beskytte Barselkonen mod
Silvanus' Angreb. De to andre var Deverra (s. d.)
og Pilumnus.
<i>H. A. K.</i>
</chapter>

<chapter name="Intercision">
<b>Intercision</b> ['en-] (lat.), Afbrydelse, Indsnit,
Mellemsætning.
</chapter>

<chapter name="Intercolumnium">
<b>Intercolumnium</b> (gr. <sp>Metostylon</sp>) kaldes
Mellemrummet mellem Søjlerne i de gr.

