magnetiske Krafts Retningsforandringer i
Rummet ved at tegne en Kurve, en saakaldt
Kraftlinie, der overalt har Kraftens Retning. Gør man
det, følger af den lige anførte Regel og af 3°,
at de magnetiske Kraftlinier hidrørende fra
Strømmen i en Leder danner lukkede Kurver,
som omslutter Lederen. Hvis Strømlederen er
lukket, danner Lederen og en Kraftlinie
to Kredse, der er forbundne som
to Led i en Kæde. I Fig. 2 forestiller
<i>A</i> en Leder, der fører Strøm i den
ved Pilen antydede Retning, og <i>K</i>
forestiller en af de magnetiske
Kraftlinier frembragt ved
denne Strøm. Vi vil betragte <i>K</i> som en
Vej, ad hvilken en absolut Enhed af
Nordmagnetisme bliver ført rundt i den magnet.
Krafts Retning d. v. s. i Pilens Retning. I
Punktet <i>a</i> af Banen er den magnetiske Kraft
<i>H1</i>. Her virker der altsaa paa den nævnte
Enhed en mekanisk Kraft <i>H1</i> dyn. Lad <i>dl1</i>
betegne et lille Stykke af Banen regnet fra <i>a</i>.
Det skal være saa lille, at det kan betragtes
som retliniet. Arbejdet, som Kraften <i>H1</i>
udfører paa Vejlængden <i>dl1</i>, er da <i>H1</i>. <i>dl1</i>, og det
hele Arbejde, der udføres, naar Enheden af
Magnetisme føres hele Vejen rundt, bliver en
Sum af saadanne Arbejder udført langs
Smaastykkerne <i>dl1</i> <i>dl2</i> o. s. v. af Banen. Summen
skrives i det mat. Tegnsprog som ∫ <i>H dl</i>
(Integralet af <i>H dl</i>). Om dette hele Arbejde
<i>W</i> ved Omkredsning af en elektrisk Strøm i
gælder nu, at det altid, ganske uafhængig af
Lederens Form, er bestemt ved
4° <i>W</i> = 1/10 4π<i>i</i>,
naar Strømmen maales i Ampère. I
Virkeligheden er Banens Form ogsaa ligegyldig; den
behøver altsaa ikke at være en Kraftlinie. Den
eneste Betingelse er, at den er kædet sammen
med Strømkredsen. Ligger Banen helt udenfor
Strømkredsen, er Arbejdet, som udføres af de
paa den magnetiske Enhed virkende Kræfter
Nul, dersom Enheden føres helt rundt i Banen.

<sp>Den magnetiske
Induktionsliniestrøm</sp>. Man forestiller sig nu, at de
magnetiske Kræfter omkr. Magneter og elektriske
Strømme frembringer en Art Strømning i
Rummet, d. v. s. noget, der kan lignes ved en
Vandstrøm. <sp>Den magnetiske Strøm</sp> flyder
altid i Retning af den magnetiske Kraft. Man
kan give et Billede af den ved Hjælp af Linier
ell. Kurver, de saakaldte magnetiske
<sp>Induktionslinjer</sp>. Svarende hertil bruger man
ikke sjældent Navnet
<sp>Induktionsliniestrøm</sp> for den magnetiske Strøm. Linierne
angiver ved deres Retning Strømmens
Retning. Man lægger dem desto tættere, jo
stærkere Strømmen er. Det viser sig, at
man maa forestille sig Tætheden af Linierne,
altsaa Strømmens Styrke, i det tomme Rum
nøjagtig proportional med Kraften. Som Maal
for Linietætheden og derved for
Induktionsliniestrømmens Styrke kan man tage Antallet
<i>B</i> af Linier gennem 1 cm<sup>2</sup> vinkelret paa
Strømmens Retning. Man betegner <i>B</i> som <sp>den
magnetiske Induktion</sp>. For det tomme Rum
gælder altsaa
5° <i>B</i> = <i>c1 H</i>,
naar <i>c1</i> er en Konstant. Man vedtager at vælge
Enheden for <i>B</i> saaledes, at <i>c1</i> = <i>1</i>, altsaa
saaledes, at Styrken af den magnetiske
Induktionsliniestrøm i det tomme Rum maales ved
samme Tal som den magnetiske Kraft. For det
tomme Rum gælder altsaa
5°' <i>B</i> = <i>H</i>.
Samme Udtryk gælder med stor Tilnærmelse
ogsaa, naar Rummet er udfyldt med Stof,
forudsat at Stoffet ikke er et af de saakaldte
magnetiserbare Stoffer, hvortil først og
fremmest Jern hører. I Jern bliver
Induktionsliniestrømmen i Alm. mange Gange stærkere end i
Luft, saaledes at man kan sætte
6° <i>B</i> = μ<i>H</i>,
hvor μ f. Eks. kan naa Værdier paa fl.
Hundrede. Man betegner μ som Jernets
<sp>Permeabilitet</sp>. Det maa bemærkes, at μ ikke alene
afhænger af Jernsorten, men tillige af den
magnetiske Krafts Størrelse. Herpaa behøver
vi dog ikke paa dette St. at komme nærmere
ind.

Det følger af det nu anførte, at hvis man
kan beregne de magnetiske Kræfter i et Rum,
og hvis man for de magnetiserbare Stoffer, der
evt. fylder Dele af Rummet ud, kender
Permeabiliteten, kan man beregne
Induktionsliniestrømmens Styrke i Rummets forsk. Dele og
tegne Liniebilleder af Strømmen. Saadanne
Billeder spiller en betydelig Rolle ved
Konstruktion af elektriske Maskiner. Man kan
skaffe sig Billeder af Induktionsliniestrømmen
i et Rum ved at fremstille en Model af dette
og gennem Modellen presse en Vædske, ind i
hvilken der sprøjtes Farvestof i fine Traade.
Farvetraadene vil da ved deres Form og
Tæthed gengive Induktionsliniestrømmen i det
virkelige Rum. Fig. 3 viser et saadant Billede af
Strømmen gennem og omkr. de Nedskæringer
i et Dynamoanker, hvori Traadene nedlægges.
Af Induktionsstrømmen i det tomme ell. i et
luftfyldt Rum skaffer man sig meget let
Billeder ved Hjælp af Jernfilspaaner paa en
Glasplade ell. et Stykke Papir. Fig. 4 viser et
Billede af Strømmen omkr. Polerne af en

<img>Fig. 1.</img>

<img>Fig. 2.</img>

