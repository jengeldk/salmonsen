<sp>Akkumulator</sp>. I sin almindeligste Form, der opr.
er angivet af <sp>Armstrong</sp>, bestaar den i
Hovedsagen af en staaende Cylinder, der er
forsynet med et Stempel, og hvis nedre Ende
staar i Forbindelse med Rørledningen. Stemplet
er belastet med en Vægt saa stor, at den
svarer til det ønskede Tryk paa Vandet. Hvis der
nu kun arbejder faa Arbejdsmaskiner og altsaa
kun bruges lidt Vand, mindre end der i samme
Tid indpumpes, gaar Overskuddet ind i
Akkumulatoren, hvis Stempel stiger. Omvendt, hvis
der bruges mere Vand, end der i samme Tid
indpumpes, vil Stemplet synke. Pumpeværket
skal netop give saa meget Vand, som svarer
til det gennemsnitlige Forbrug. Dette opnaas
derved, at naar Stemplet under sin Opgang
er naaet til en vis Højde ell. under sin
Nedgang er sunket til et vist Punkt, indstiller det
Pumpeværket til at arbejde henh.
langsommere ell. hurtigere. Som Sikkerhed mod, at
Stemplet, hvis Pumpeværket gik, medens der
intet ell. næsten intet Vand brugtes, kunde
blive løftet ovenud af Cylinderen, aabner
Stemplet, naar den højeste tilladte Stilling er
naaet, en Ventil, som giver Vandet frit Udløb.

H. K. bruges ikke saa meget nu som tidligere,
da den til Dels er afløst af den elektriske
Kraftoverføring.
<i>S. C. B.</i>
</chapter>

<chapter name="hydraulisk Kran">
<b>hydraulisk Kran,</b> se <sp>hydrauliske
Hejseapparater</sp>.
</chapter>

<chapter name="hydraulisk Modul">
<b>hydraulisk Modul</b> kaldes Vægtforholdet
mellem en Portlandcements Indhold af Kalk
(CaO) og hydrauliske Faktorer (SiO<sub>2</sub> , Al<sub>2</sub>O<sub>3</sub> ,
Fe<sub>2</sub>O<sub>3</sub>). Af Hensyn til Cementens Styrke bør
den ikke være under 1,7, af Hensyn til
Volumenbestandigheden ikke over 2,2. Visse
Cementer fremstillede af lerholdig Kalksten kan dog
taale 2,4, fordi den naturligere
Kalk-Ler-Blanding er intimere end den kunstige.
<i>E. Su.</i>
</chapter>

<chapter name="hydraulisk Mørtel">
<b>hydraulisk Mørtel</b> ell. <sp>Vandmørtel</sp> kan
i Modsætning til <sp>Luftmørtel</sp> ogsaa hærdne
under Vand. Den hydrauliske Egenskab
betinges af Bindemidlet, der som Regel er Kalk
med et større ell. mindre Indhold af opløselig
Kiselsyre, der gaar i kemisk Forbindelse med
Kalken. Kiselsyren kan tilsættes i Form af et
<sp>hydraulisk Tilslag</sp> (s. d.), men
hyppigst fremstilles Bindemidlet ved Brænding af
en naturlig ell. kunstig Blanding af Kalk og
Ler. Ved ringe Lerindhold og svag Brænding
faas <sp>hydraulisk Kalk</sp>, ved stort
Lerindhold og svag Brænding <sp>Romancement</sp>,
ved stort Lerindhold og Brænding indtil
Sintring <sp>Portlandcement</sp>. Betegnelsen h.
M. er indført af <sp>Vicat</sp>, tidligere brugtes
Ordet h. kun om Maskineri. Skønt allerede
Romerne brugte Vandmørtler, blev
Aarsagen til disses hydrauliske Egenskaber først
paavist 1756 ved Bygningen af <sp>Eddystone</sp>
Fyrtaarn, idet Ingeniøren <sp>John Smeaton</sp>
opløste forsk. Kalkstenssorter i Salpetersyre og
fandt, at de af dem, der ved Brænding fik
hydrauliske Egenskaber, alle efterlod en uopløst
Rest af Ler.
<i>E. Su.</i>
</chapter>

<chapter name="hydraulisk Presse">
<b>hydraulisk Presse</b> ell. <sp>Bramahpresse</sp>,
en Maskine, der tjener til at frembringe store
Tryk ved Hjælp af Vand (<sp>Bramah</sp> 1795). I
en snæver Cylinder bevæger et
Pumpestempel sig og driver Vand over i en vid Cylinder,
hvor Vandets Tryk virker paa et Stempel, hvis
Tværsnit er mange Gange større end
Pumpestemplets. Da Vandtrykket er ens paa lige
store Arealer af de to Stemplers Grundflader, vil
det samlede Tryk paa en saadan Flade være
proportionalt med Fladens Størrelse, altsaa
mange Gange større paa det store Stempel end
paa det lille. Paa Figuren betegner <i>S</i>
Pumpestemplet, ved hvis op- og nedadgaaende
Bevægelse Vand gennem Sien <i>r</i> drives fra
Beholderen <i>bb</i> gennem Røret <i>tt</i> over i den stærke
Cylinder <i>cc</i>. Ventilerne <i>i</i> og <i>d</i> hindrer Vandet
i at strømme tilbage. Pressestemplet <i>pp</i>, der
gaar vandtæt op gennem Cylinderens øverste
Del, hæves af Vandtrykket og kan ved at løfte
Pladen <i>nn</i> op mod Pladen <i>e</i> udøve et stort
Tryk mod Genstande, der anbringes mellem
disse Plader. Er Pumpestemplets Diameter <i>f</i>.
Eks. 2 cm og Pressestemplets 40 cm, saa vil
det sidste Stempel drives op med en Kraft, der
er 400 Gange saa stor som den, hvormed det
første trykkes ned, men samtidig bliver ogsaa
Pressestemplets Bevægelse 400 Gange saa
langsom som Pumpestemplets. H. P. har i forsk.
Former megen Anvendelse, hvor det gælder om
at frembringe et stort og jævnt virkende Tryk,
f. Eks. ved Udpresning af Vædsker og
Formning af visse Metalgenstande.
<i>K. S. K.</i>

<img id="5206">Hydraulisk Presse.</img>
</chapter>

<chapter name="hydraulisk Propel">
<b>hydraulisk Propel</b> (<sp>Straalepropel</sp>), et
Fremdrivningsmiddel for Skibe. Gennem en
meget kraftig Centrifugalpumpe suges Vandet
ind i Skibet og kastes derefter ud gennem to
Rør, der er anbragte uden Bords midtskibs,
eet paa liver Side. Drejes Rørene skraat
agterefter, gaar Skibet frem; stilles de skraat
fremefter, gaar det tilbage; stilles Rørene lige op
og ned, ligger Skibet stille. Systemet har for
mange Aar siden været prøvet i to eng.
Orlogsfartøjer, en Kanonbaad og en
Torpedobaad; men det viste sig i begge Tilfælde, at
Straalepropellerne havde en betydelig
daarligere Virkningsgrad end de alm.
Fremdrivningsmidler, Skruen og Hjulet. Senere Forsøg
har givet samme daarlige Resultat, hvilket
ogsaa stemmer overens med anstillede teoretiske
