Standpunkt«. (<sp>Litt.</sp>: <sp>A. Fraenkel</sp>, »Gamle
Carlsberg« [Kbhvn 1897]; <sp>C. Nyrop</sp>, »J. C. J.«
[Kbhvn 1911]; <sp>Johannes Steenstrup</sp>,
»Carl J. og hans Fader« [Kbhvn 1921]).
<i>R. B.</i>
</chapter>

<chapter name="Jacobsen, Jacob Peter (m. fl.)">
<b>Jacobsen,</b> 1) <sp>Jacob Peter</sp>, dansk
Historiker, f. 13. Decbr 1869 ved Vejle, d. smst. 10.
Septbr 1918. J. blev Student 1889, <i>cand. mag.</i>
1896; det flg. Aar opnaaede han Universitetets
Guldmedaille, og paa Grundlag af sin
betydelige Indsigt i fr. Sprog og Kultur forsvarede
han 1903 som Doktordisputats »Det komiske
Dramas Oprindelse og Udvikling i Frankrig før
Renaissancen«. J., der var en skattet og flittig
Medarbejder ved Værker som »Folkenes
Historie« og »Verdenskulturen«, samlede sig mere
og mere om sin videnskabelige Kongstanke, at
paavise den hedenske Ritus' Fortsættelse i den
kristelige. Efter en Forstudie »Heros og Helgen«
(1913) udkom hans Hovedværk »Manes. Døden
og Menneskelivet« i 3 Bd (1914—20). Selv
opnaaede han dog ikke at se dette Værk færdigt,
der i lige Grad udmærker sig ved sin
videnskabelige Stringens, sit originale Syn og sin
livlige Fremstilling. — 2) Hans Hustru <sp>Lis</sp>
(<sp>Elisabeth</sp>), f. Rubin, f. 29. Jan. 1882 i
Kbhvn, blev 1900 Student, tog 1903
Lærerindeeksamen, 1908 Magisterkonferens i nordisk
Filologi. Aaret forinden havde hun opnaaet
Universitetets Guldmedaille. Og med den Energi
og Flid, der har præget hele hendes Virke,
kunde hun allerede 1910 forelægge
Doktordisputatsen »Studier til det danske Rigssprogs
Historie fra Erik Leo til Chr. III's Bibel«.
Foruden at have udgivet en Del ældre danske Tryk,
hvoraf nogle fremkom i det af hende ledede
»Danske Sprog- og Litteraturselskab« (stiftet
1912) har hun forfattet et Par
sprogvidenskabelige Studier i populær Form (»Mand og
Kvinde« og »Sprogets Forandring«) og har givet
en ypperlig praktisk Haandudgave af
Wimmer's store Runeværk. Hendes Arbejde har i
de senere Aar væsentlig kredset om Udgivelsen
af den store »Ordbog over det danske Sprog,
grundlagt af Verner Dahlerup«.
<i>J. Cl.</i>
</chapter>

<chapter name="Jacobsen, Jens Peter">
<b>Jacobsen,</b> <sp>Jens Peter</sp>, dansk Digter, f.
7. Apr. 1847 i Thisted, hvor Faderen var
Købmand, d. smst. 30. Apr. 1885. Efter privat
Forberedelse blev han Student 1867. Fra Dreng af
havde han
været optagen af
al Slags
Naturforsken, især
blev han i
Skoledagene
en passioneret
Botaniker.
Ved
Universitetet slog han
da ogsaa ivrig
ind paa det
botaniske
Studium, gjorde
Undersøgelsesrejser rundt
om i
Danmark, skrev
videnskabelige
og
populariserende Tidsskriftsartikler og fik Guldmedaille for
en bot. Afh. om danske Desmidiaceer (»Botanisk
Tidsskrift«, 1876). Tidlig blev han en af de
første overbeviste Darwinister i Danmark og
virkede ved Oversættelser og Redegørelser
kraftig og talentfuldt for den ny
Naturanskuelses Udbredelse; han oversatte Darwin's
Hovedværker »Om Arternes Oprindelse ved
Kvalitetsvalg« og »Menneskets Afstamning og
Parringsvalget«; J.'s Afhandlinger om Darwin og hans
Lære er samlede i J. P. Jacobsen og Vilh.
Møller »Darwin. Hans Liv og Lære« (1893).
Imidlertid opgav han snart Eksamensplanerne. Fra
den mødrene Side havde han arvet rige
poetiske Anlæg, fra lille af havde han læst og drømt
og levet Poesi, og ogsaa skrevet. Med H. C.
Andersen's Eventyr levede han sig fantasifuldt
ind i Blomsternes Liv og søgte at skrive med
Dagligtalens livagtige Naturlighed.
Shakespeare's Renaissancedigtning tiltrak ved sin
Lidenskab og Indbildningskraft tidlig den Unges
nervøse og allerede da hektisk anlagte
Konstitution; dens dybtgaaende Psykologi, der »havde
Mod til at være Mennesket bekendt, som det
er«, fik ogsaa straks en Elev i den
videnskabelige Naturdyrker. Ogsaa Søren Kierkegaards
psykologiske Beskrivekunst og senere
Beyle's og Flaubert's, har øvet adskillig
Indflydelse paa J. Men han famlede længe efter en
Form; hans Natur var saa egenartet, hans
Kunstfordringer saa strenge, at det ikke vilde
gaa for ham. Først G. Brandes og det
aandelige Røre i 1870'ernes Beg. i Forbindelse med
personlig befrugtende Venneomgang virkede
forløsende paa ham og gav ham Mod og Evne
at skabe sin egen ny Digtning, sin egen ny
Ordets Kunst. Han debuterede 1872 i Vilh.
Møller's »Nyt danske Maanedskrift« med Novellen
»Mogens«, saa kom andre smaa Noveller og
Digte og Decbr 1876 »Marie Grubbe, Interiører
fra 17. Aarh.«. En Brystsygdom begyndte
imidlertid samtidig at lamme hans Arbejdskraft
og stænge for hans Fremtidsudsigter. Han
maatte leve for halv Damp, hyppig
sengeliggende, tilbragte fl. Vintre i Sydeuropa og delte
Resten af sit Liv mellem Kbhvn og Thisted.
Decbr 1880 fik han endelig sin anden Roman,
Nutidsfortællingen »Niels Lyhne« ud. Men fra
da af gik det brat ned ad Bakke. 1882 udkom
en lille Samling mest ældre Noveller, ogsaa
skrev ell. omarbejdede han sine faa Digte, der
udkom sammen med nogle Prosaudkast 1886.
Men da var Digteren allerede bukket under for
Sygdommen (1885). Han havde alligevel for
Danmarks Vedkommende faaet skabt den
moderne naturalistisk psykologiske Roman og en
ny kunstnerisk Prosa.

»Marie Grubbe« og »Niels Lyhne« er begge
sjælelige Udviklingshistorier, der giver en Rk.
Stadier paa et Livs Vej. En Naturkyndigs
objektive Sjælestudium og en dyb, følelsesbevæget
Levevisdom gennemtrænger begge Bøger. Med
den fineste Forstaaelse følges al Slags sjælelig
Vækst, gennem Længsler og Drømme,
vaagnende Attraa og spirende Tilbøjelighed, —
følges ogsaa Livets Synken og Ebben, gennem
Træthed, Skuffelser og Glemsel og alt Livets
Slid paa Sjælen. Aldrig var Stemninger
gengivne i saa skiftende en Blandingsrigdom,
aldrig Kærlighedens Faser analyserede saa

<img>J. P. Jacobsen.</img>
