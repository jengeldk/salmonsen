Vidnesbyrd om Gudernes Bistand modtog I.
yderligere fra Zeus et helligt Palladion, en 2 m
høj Træstatue af Gudinden Athena. Senere
skal han have bekriget Tantalos og fordrevet
ham fra Paflagonien. — En anden I. nævnes
som Søn af Mermeros og hjemmehørende i
Efyra i Elis. Til ham kom Odysseus for at
hente Gift til sine Pile. I. nægtede at give ham
den af Frygt for Gudernes straffende
Gengældelse.
<i>H. A. K.</i>
</chapter>

<chapter name="Ilowlja">
<b>Ilowlja</b> (<sp>Ilawljá</sp>), Flod i det østlige
Rusland, Guv. Sanatov, udspringer 15 km fra
Volgas Bred, løber 267 km langs Vestsiden af
Volga-Højderne parallelt med Volga og
udmunder oven for Katschalinskaja i Don.
<i>G. Ht.</i>
</chapter>

<chapter name="Ilpakke">
<b>Ilpakke,</b> se <sp>Ilforsendelser</sp>.
</chapter>

<chapter name="il Pesarese">
<b>il Pesarese,</b> se <sp>Cantarini</sp>.
</chapter>

<chapter name="Ilsenburg">
<b>Ilsenburg</b> ['els<sub>ə</sub>nbork], Flække i preussisk
Prov. Sachsen i Regeringsdistriktet
Magdeburg ved den nordlige Fod af Harzen, ved
Indgangen til Ilse-Dalen, 9 km NV. f.
Wernigerode ved Jernbanen til Goslar, har 4900
Indb. og et moderne Slot, opført paa Tomten
af det 1003 grundede Benediktinerkloster I.
P. Gr. a. sine naturskønne Omgivelser er I.
meget besøgt af Turister.
<i>G. Ht.</i>
</chapter>

<chapter name="Ilsha">
<b>Ilsha</b> ['iwz<sub>j</sub>a] (<sp>Ilza</sp>), By i Polen, 31 km SØ. f.
Radom, med 4000 Indb., Væveri og
Pottemageri. Her sejrede Polakkerne over
Russerne 4. Aug. 1831.
<i>G. Ht.</i>
</chapter>

<chapter name="ils sont passés ces jours de fétes">
<b>ils sont passés ces jours de fétes</b> [il-så-
pa'se-se-'зu.r-d<sub>ö</sub>-'*fæ.t] (fr.), meget populært
Citat fra Marmontel's <i>Le tableau parlant</i>: De
glade Dage er forbi.
</chapter>

<chapter name="Ilsted">
<b>Ilsted,</b> <sp>Peter Vilhelm</sp>, dansk Maler, f.
i Stubbekøbing 14. Febr 1861. Efter at være
uddannet paa Kunstakademiet foretog han en
længere Rejse til Sydeuropa og Orienten; fra
1883 har han udstillet Genrebilleder og
Interiører med Figurer. 1885 vandt han den lille
Guldmedaille. 1890 og 1899 fik han Akademiets
Aarsmedaille. 1893—1905 var han Assistent ved
Kunstakademiets Modelskole. Han har tillige
virket som Malerirestaurator. Kunstnerisk stod
han først Carl Thomsen nær (»Studenter paa
Fodtur«) og søgte en munter Fortælling i sine
Billeder, men siden blev han i sit Motivvalg
paavirket af Svogeren Vilh. Hammershøj. Han
malede derefter ganske overvejende Interiører
med faa Figurer, uden Handling, hvor alt er
anlagt paa at virke ved Interiørets Linier og
en fin, men dog ret kraftig Farve- og
Lysvirkning. Alligevel ligner hans Billeder ellers ikke
Svogerens. Han har udført en lang Række af
Raderinger, som har vundet sig et betydeligt
Publikum, ikke mindst siden han har tilegnet
sig en virtuosmæssig Dygtighed i at trykke dem
med Farver. Emnerne er Portrætter, enkelte
Landskaber og Interiører i Smag med hans
Malerier. 3 af hans Malerier tilhører
Kunstmuseet, et Luxembourg-Museet i Paris.
<i>P. J.</i>
</chapter>

<chapter name="Ilt">
<b>Ilt</b> (lat. <i>Oxygenium</i>), O=1600, er det
Grundstof, der forekommer mest udbredt og i størst
Mængde paa Jorden. I fri Tilstand findes I. i
Jordatmosfæren i en Mængde af meget nær 21
Rumfangs % (c. 23 Vægt-%), i bunden
Tilstand udgør den meget nær 89 Vægt-% af
Vandet og mellem 48 og 50 Vægt% af den
faste Jordskorpe; desuden udgør den en
Hovedbestanddel af Dyrenes og Planternes
Tørstofindhold.

I., der er en farveløs Luftart uden Lugt og
Smag, indeholder 2 Atomer i Molekylet; dens
Vægtfylde er lidt større end den atmosfæriske
Lufts, og 1 l I. vejer under
Normalomstændighederne 1,4290 g; den lader sig ved højt
Tryk og lav Temp. fortætte til en blaalig
Vædske, der ved 1 Atmosfæres Tryk koger ved
÷ 183°; den kritiske Temp. for den flydende
I. er ÷ 118°, det kritiske Tryk 50 Atmosfærer.
1 l Vand opløser ved 0° 49 cm<sup>3</sup> I., ved 20°
31 cm<sup>3</sup> I. ved alm. Tryk. Vand, der ved dette
Tryk og de nævnte Temp. er mættet med
atmosfærisk Luft, indeholder henh. 9,8 og 6,2
cm<sup>3</sup> I., et Forhold, der selvsagt er af største
Bet. for Dyre- og Plantelivet i Vandet.

I. fremstilledes første Gang (1773) og
identificeredes af Scheele ved Glødning af
Salpeter, senere ved Glødning af Brunsten
(Manganoverilte, MnO<sub>2</sub>) og uafhængigt af ham 1774
af <sp>Priestley</sp> ved Ophedning af
Kvægsølvilte, HgO. Til Fremstilling af I. benyttes
fremdeles i Alm. Iltforbindelser, der er bestandige
ved alm. Temp., men som ved Ophedning
spaltes under Afgivelse af I., i Laboratorierne
saaledes oftest Kaliumklorat, KClO<sub>3</sub>, hvoraf 2
Molekyler spaltes i 2 Molekyler Kaliumklorid,
KCl, og 3 Molekyler I.; ofte tilsættes en
Katalysator, her Brunsten, der, uden at deltage i
Processen, fremskynder dens Hastighed.
Ogsaa ved Elektrolyse af Iltforbindelser kan ren
I. fremstilles, saaledes af Vand. Som
Udgangsmateriale for den tekn. Fremstilling af I.
benyttes udelukkende den atmosfæriske Luft; I.
kan heraf vindes ad kem. Vej, idet man
benytter sig af det Forhold, at visse Metalilter
ved Ophedning i Luften optager I. under
Dannelse af Overilter, der ved yderligere
Opvarmning spaltes i I. og Metalilter, der paa ny kan
optage Luftens I. o. s. v., men nu anvendes
kun en ren mekanisk Metode, idet den
atmosfæriske Luft fortættes til Vædske, hvorefter den
flydende Luft underkastes en Destillation; da
flydende I. koger ved ÷ 183°, flydende
Kvælstof derimod ved ÷ 194°, vil Kvælstoffet først
fordampe, og ved at lede Destillationen paa
passende Maade kan man fremstille næsten ren
I.; denne leveres i Staalflasker,
sammentrykket under 100 Atmosfærers Tryk, og finder
Anvendelse til Frembringelse af høje Temp., f.
Eks. ved autogen Svejsning og Skæring, i
Pullmotoren o. l.

I.'s mest fremtrædende Egenskab er dens
stærke Affinitet til saa at sige alle de andre
Grundstoffer, kun af Fluor og de inaktive
Luftarter kendes ingen Iltforbindelser. I. nærer
Forbrændingen, og p. Gr. heraf tillagde H. C.
Ørsted Luftarten Navnet I.; alle
Forbrændingsfænomener foregaar i ren I. med
overordentlig Intensitet. Foruden i den her omtalte
Form, den alm. I., optræder Grundstoffet I.
i en anden og mere virksom Modifikation,
<sp>Ozon</sp>, hvis Molekyle indeh. 3 Atomer.
<i>R. K.</i>
</chapter>

<chapter name="Iltelegram">
<b>Iltelegram,</b> se <sp>Telegram</sp>.
</chapter>

<chapter name="Iltisam">
<b>Iltisam</b> (arab. ɔ: Forpagtning) kaldes i
Tyrkiet de indirekte Skatter, hvis Opkrævning

