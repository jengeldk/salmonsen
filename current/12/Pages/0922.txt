blank, glattet Overflade og stundom rent
klassiske Ornamenter, f. Eks. Mæanderen; Randene er
for det meste skarpt profilerede, Fod og Ører
efterligner Metalformer. Fremdeles indførtes
Bægre af Sølv, enkelte Glassager, flade Skaale
og Perler m. m. Mindre Metalsager indkom
ligeledes, f. Eks. Guldperler, smaa
Hængesmykker, Berlokker af Guld med Filigran og kornet
Arbejde, samt endelig Bøjlenaale; alle disse
Smaasager efterlignedes og varieredes af de
indenlandske Arbejdere. Oldsagerne synes at
vise, at Paavisningen S. fra kom ad forsk. Veje.
— Gravskikkene fra denne Periode veksler
stærkt. Fra Øerne kendes saavel Ligbrænding
som Begravelse af Ligene ubrændte; begge Slags
Grave findes, stundom Side om Side, i
Grusbanker o. l. St. I Jylland kendes saavel en saadan
Nedlæggelse under flad Mark som
Højbegravelse. I de nordlige og østlige Egne formedes
Graven jævnlig som en mandslang, stensat
Kiste ell. Ramme, der anlagdes under flad Mark,
opr. sikkert dækkede af en lille Høj; det alm.
Gravgods var et rigeligt Sæt af Mad- og
Drikkekar, i et Antal af indtil 12 i hver Grav, samt
nogle Smaating. Store Gravpladser med indtil
c. 100 Grave er fremdragne i Aarhus og
Randers Amter. Smukke Gravfund fra den rom.
Periode er optagne ved Kjeldby (Møen),
Himlingøje (Præstø Amt), Juellinge og Hoby paa
Lolland, Annasholm (ved Odense), Bjergelide
(ved Horsens), Stilling (ved Skanderborg),
Hammerum (ved Herning) og Byrsted (Aalborg
Amt). Gravfund, der indeholder Vaaben, er
sjældne undtagen paa Bornholm. Af største
Bet. er paa denne Ø Gravpladserne, især ved
Kannikegaard, hvor Grave fra den førromerske
Periode, den rom. Periode og
Folkevandringstiden er fundne paa samme Jordstykke, medens
de jyske Gravpladser sædvanlig tilhører en
enkelt Periode.

<img>Fig. 4. Østjysk Grav med Lerkar.</img>

Fundene fra Mark og Mose er i denne
Periode af mindre Bet. Enkeltvis er uden
Forbindelse med andre Oldsager optaget nogle rom.
Statuetter; i Mose er endvidere fundet det
store Sølvkar fra Gundestrup (s. d.).
Brudstykker af et Bronzekar af lgn. Form optoges
c. 1835 i Rynkeby Mose ved Kjerteminde.

I <sp>Folkevandringstidens</sp> Beg.
vedvarede den rom. Kulturs Indflydelse en Tid
lang, men hemmedes derpaa af de svære
Kampe og dermed flg. urolige Forhold, der som
Følge af den store Folkevandring fyldte Syd-
og Mellemeuropa i det vestromerske
Kejserriges sidste Aarh.; den rom. Paavirkning
aftager mod Periodens Slutn., og samtidig
fremkommer Beg. til en hjemlig Bevægelse inden
for hele den germanske Kunstindustri. Den
saakaldte Dyreornamentik faar i Løbet af dette
Tidsrum sin første Udvikling, idet man
pryder visse Arter af Sager med mere ell. mindre
ubestemt formede Dyrehoveder. De ældre
<sp>Runer</sp> findes indridsede paa Oldsager fra denne
Tid. I Folkevandringstiden indførtes en Del
rom. Fabrikvarer, Bronzekar, Fade, Spande,
Sæt af »Kasseroller«, i Syden anvendte ved
Vinens Anretning, med tilhørende
Si, samt endvidere Glaskar,
Spillebrikker og Glasperler; men
det er ikke den ældre Tids gode
Varer, det er tynde, daarlige
Ting, som derfor ogsaa
udsendtes uden Fabrikantstempel og
for en stor Del er gjorte i rom.
Provinsbyer, navnlig i
Mellemeuropa. — Gravskikkene varierer
lige saa stærkt som i den rom.
Periode. Store Gravfund er
gjorte ved Skeletter, fremdragne
i Grusbanker fra det sydlige
Sjælland. Et af de mest anselige
Fund (maaske dog 2 Grave)
stammer fra Valløby, Præstø
Amt; det indeholder dels rom.,
dels indenlandske Sager: en
rød, rom. Lerskaal, 2 riflede
Bronzekar, et Bronzefad, 2 Sæt
Øsekar med tilsvarende Si.
Fragmenter af 2 Glasbægre,
2 Sølvbægre med
Dyrefigurer, et Armbaand og 2 Fingerringe af Guld
samt 2 Bøjlenaale af Sølv. Fund af lignende
Art, men mindre righoldige, kendes fra de
sydsjællandske Gravpladser ved Varpelev.
Himlingøje, Nordrup, Egebjerg og Rislev. Paa Fyn
afveksler Begravelse af Ligene ubrændte og
Nedsættelse af de brændte Ben i Lerkar.
Gravgodset er for det meste tarveligt og
indeholder da kun de Sager, som man bar til daglig,
og som ogsaa fulgte den Døde i Graven ell. paa
Ligbaalet. Større Fund er gjorte ved
Sanderumgaard og Aarslev (Skeletgrave) samt ved
Fraugde (væsentlig Urner med brændte Ben)
og Ringe. — I Jylland afveksler Gravskikkene
Graven anlagdes stundom i Toppen af en ældre
Høj, andensteds tuedes over den en lille, lav
Højning (f. Eks. ved Janum, Hjørring Amt);
ogsaa Pladser med Grave under flad Mark
kendes (f. Eks. Næsbjerg ved Varde). Anseligere
Fund er fremdragne ved Sneumgaard (Ribe),
Agerholm (Thisted Amt) og Ikast (Hammerum
Herred). Grave fra denne Periode indeholder
sjældnere Vaaben. Paa den store Gravplads
</chapter>
