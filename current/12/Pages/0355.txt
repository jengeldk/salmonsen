elektriske Spænding, f. Eks. sætter den ned fra en
høj Værdi til en lav (se <sp>Transformator</sp>).

<sp>I. ved Bevægelse</sp>. Endelig kan man
forandre den af en Leder omsluttede magnetiske
Induktionsliniestrøm enten ved Bevægelse af
Lederen — ell. Dele af den — i Forhold til
Strømmen ell. af den magnetiske Strøm i
Forhold til Lederen. I. ved Bevægelse kan
iværksættes paa mange Maader. Fig. 15 skal
anskueliggøre en af disse. I Fig. forestiller <i>M</i>
Enden af en Magnet. Ud fra den flyder en
Strøm af Induktionslinier. Bevæges en Leder
<i>A</i> fra Stillingen <i>1</i> til Stillingen <i>2</i>, vil
Antallet af omsluttede Induktionslinier
formindskes, og der induceres følgelig en
elektromotorisk Kraft, der vil søge at holde den
magnetiske Strøm oppe. Det vil sige den
elektromotoriske Kraft faar den ved
Pilene antydede Retning. Samme Retning vilde
den faa, hvis man lod <i>A</i> blive staaende stille
og bevægede Magneten og dermed
Induktionsliniestrømmen bort fra Lederen. Hvis denne er
lukket, vil den elektromotoriske Kraft
frembringe en Strøm. Der vil altsaa i Lederen
optræde elektrisk Energi, der eventuelt kan
omdannes til mek. Arbejde. Man vil spørge om,
hvorfra Energien i dette Tilfælde stammer.
Svaret er, at Energien maa leveres af den,
der udfører Bevægelsen, og det er ogsaa let
at se, at der bliver et Arbejde at
udføre eller, at den inducerede Strøm
modsætter sig den Bevægelse, den skyldes (Lenz's
Lov). Man behøver blot at anvende Loven om
magnetiske Kræfters Indvirkning paa en
strømførende Leders Dele (se Fodnoten S. 338). I
det her betragtede Tilfælde er Lederen med
den inducerede Strøm under Paavirkning af
magnetiske Kræfter, der virker skraat udad i
samme Retning som de magnetiske
Induktionslinier. Paa Lederens Dele vil der da med den
viste Strømretning af den elektriske Strøm
komme til at virke mek. Kræfter, der delvis
er rettet indad mod Magneten, altsaa imod
Lederens Bevægelse. Det er her ikke helt let at
vise, at det udførte Arbejde netop bliver lig
den elektriske Energi, der afsættes i Lederen,
men vi kan vise det tilsvarende for det
simplere Tilfælde, Fig. 16 skal antyde. Her er <i>A1</i>
<i>A2</i> og <i>B1</i> <i>B2</i> to ledende Skinner, tværs over
hvilke den forskydelige, ledende Skinne <i>l</i> er lagt,
og som i øvrigt er forbundet gennem en
Modstand <i>r</i>. De to Skinner samt <i>r</i> og <i>l</i> danner,
som det ses, en lukket Kreds. Denne antages at
befinde sig i en jævnt fordelt magnetisk Strøm,
der staar vinkelret paa Kredsens Plan. Vi
antager, at <i>l</i> bevæges i den ved Pilen antydede
Retning med en konstant Hastighed <i>v</i>. Kredsen
vil da stadig omfatte fl. og fl. Induktionslinier
af den magnetiske Strøm. Er dennes Styrke
regnet pr Kvadratcentimeter <i>B</i>, vil Antallet af
omsluttede Induktionslinier i hvert Sek. vokse
med <i>B</i>. <i>l</i>. <i>v</i>. I Kredsen induceres der derfor en
elektromotorisk Kraft bestemt ved
<i>e</i> = 10<sup>-8</sup> <i>B</i> · <i>l</i> · <i>v</i> Volt.

Den elektromotoriske Kraft er rettet efter
Pilen paa <i>l</i>, nemlig saaledes, at den ved at
frembringe Strøm modvirker Tilvæksten i
omsluttede Induktionslinier. I det betragtede Tilfælde
frembringer den virkelig en Strøm, som bliver
<i>i</i> = <i>e/r</i> Ampère.

Strømmen har naturligvis den
elektromotoriske Krafts Retning. Lederstykket <i>l</i> med
denne Strøm paavirkes nu, fordi det er under
Indflydelse af den magnetiske Kraft <i>B</i> (den
magnet. Kraft er her lig Induktionsstrømmen pr
cm<sup>2</sup>) af en mek. Kraft, som er rettet
modsat Bevægelsen, og som (se Fodnote S. 338) er
<i>K</i> = 1/10 <i>i</i> · <i>l</i> · <i>B</i> · dyn.

Under Bevægelsen maa den, der bevæger <i>l</i>,
pr Sek. udføre Arbejdet

<i>W</i> = <i>K</i> · <i>v</i> = 1/10 i · <i>l</i> · <i>B</i> · <i>v</i> erg.

Sammenlignes med Udtrykket for <i>e</i>, ses det,
at dette Arbejde kan skrives
<i>W</i> = 10<sup>7</sup> · <i>e</i> i erg,
men dette er netop Udtrykket for den
elektriske Energi, der afsættes i Kredsen. Vi har
altsaa vist, at den elektriske Energi, der
opstaar i Kredsen, netop er lig det mek. Arbejde,
som Bevægelsen af Lederstykket <i>l</i> kræver.
Anordningen i Fig. 16 er da øjensynlig ikke andet
end et Apparat til Omformning af mek.
Arbejde til elektrisk Strømenergi. Man betegner
saadanne Apparater som Dynamoer. Alle beror

<img>Fig. 15.</img>

<img>Fig. 16.</img>
