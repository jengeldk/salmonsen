Tyrannen Hippias' Fordrivelse (510 f. Kr.),
medens Kleisthenes ledede Modpartiet. Efter
at denne havde faaet Overhaand og
gennemført en demokratisk Forfatningsreform, maatte
I. gaa i Landflygtighed og søgte Tilflugt hos
Spartanerkongen Kleomenes, som førte ham
tilbage med væbnet Magt og forjog Kleisthenes og
en stor Del af hans Tilhængere. Men Kleomenes'
og I.'s Forsøg paa at faa Forfatningen
forandret mislykkedes; de blev indesluttede i
Borgen og bekvemmede sig efter et Par Dages
Forløb til at forlade Landet. I. kom derefter
ikke mere til at spille nogen Rolle.
<i>H. H. R.</i>
</chapter>

<chapter name="Isai">
<b>Isai,</b> hebr. <i>jishaj</i>, anset Bethlehemit, Fader
til David o. fl. Sønner samt Døtrene Abigael
og Seruja. »I. Stub« betegner Jes. 11, 1 den
davidi'ske Slægt, af hvilken Messias skal
fremstaa.
<i>J. P.</i>
</chapter>

<chapter name="Isaios">
<b>Isaios,</b> attisk Taler, f. i Chalkis paa Euboia,
virkede i Athen en længere Aarrække i den
første Halvdel af 4. Aarh. f. Kr. dels som
Lærer i Veltalenhed, dels som Sagfører ell.
rettere Forf. af Retstaler, som skulde holdes
af andre. Han nød stort Ry for sine juridiske
Kundskaber og sin Skarpsindighed, som dog
ikke sjælden førte ham alt for vidt. Vi har af
ham 11 Taler, alle holdte i Arvesager, hvori
hans Autoritet synes at have været særlig stor.
De er udgivne af Schömann (1831), Bürmann
(1883), Thalheim (1903) og Wyse (1904). (<sp>Litt</sp>.:
<sp>Blass</sp>, »Die attische Beredsamkeit«, 2 Bd [2.
Udg., Leipzig 1892]).
<i>H. H. R.</i>
</chapter>

<chapter name="Isak">
<b>Isak,</b> hebr. <i>jischaq</i> (»han ler«), Søn af
Abraham og Sara og Arving til Velsignelsen; han
fødtes først i Forældrenes Alderdom, efter at
Hagar havde født Abraham Ismael. Abraham
blev sat paa den Lydighedsprøve at ofre ham.
Siden hentedes hans Slægtning Rebekka, som
blev hans Hustru og Moder til Esau og Jakob.
I. velsigner dem begge, men Jakob faar ved
List den bedste Velsignelse. Som I.'s Bopæl
nævnes det sydlige Kana'an; med
Filisterhøvdingen Abimelek sluttede han en Pagt, men
der fortælles ogsaa om en Strid med ham, en
Fortælling, som genfindes i Abraham's Historie.
Hvad der ligger til Grund for I.'s Skikkelse, er
det umuligt at sige, da alle historiske
Holdepunkter mangler.
<i>J. P.</i>
</chapter>

<chapter name="Isaktsha">
<b>Isaktsha</b> (rum. <sp>Isaccea</sp>) By i Rumænien,
Landskab Dobrudsha, beliggende ved højre
Bred af Donau tæt oven for Deltaets
Begyndelse, (1914) 4629 Indb. Ved denne By antager
man, at Dareios lod den Bro bygge, som han
slog over Donau paa Toget mod Skytherne.
Kort neden for Byen foretog Russerne deres
Overgang over Floden 1829.
<i>M. V.</i>
</chapter>

<chapter name="Isalco">
<b>Isalco,</b> se <sp>Izalco</sp>.
</chapter>

<chapter name="Isalger">
<b>Isalger.</b> Saaledes benævnes de Kolonier ell.
Belægninger af mikroskopiske Alger (mest
Diatomeer), der findes paa Havisen i de
arktiske Egne. De kan findes som Klumper af
meget forsk. Størrelse i Huller i Isens
Overflade (Fordybningerne fremkommer ved, at
Algemasserne p. Gr. a. af deres mørkere Farve
opvarmes stærkere af Solstraalerne end
Omgivelserne). Ofte optræder de endvidere som
Overtræk ell. Belægninger paa Isens
Underside og dannes særlig om Foraaret, naar Lyset
begunstiger Algernes Vækst. I Reglen har
Belægningerne en brunlig ell. gullig Farve p. Gr.
a. Algernes Farvestoflegemer.
<i>C. H. O.</i>
</chapter>

<chapter name="Isallobarer">
<b>Isallobarer</b> ['is-] er Linier, der paa et
Vejrkort tegnes gennem de Steder, hvor
Forandringerne i Lufttrykket har været lige store i den
nærmest foreg. Tid, og de er et af den moderne
Vejrtjenestes mest benyttede Hjælpemidler. I.
gældende for Lufttrykforandringerne i 6 Timer
er i stor Udstrækning særlig indført af Ekholm.
Efter Verdenskrigen, hvorunder navnlig
England og Frankrig har indført Natobservationer,
giver de internationale meteorologiske
Telegrammer Materiale lil ret fuldstændigt at følge
Lufttrykvariationerne ved Hjælp af 6 Timers I.
Fra Aarene omkr. 1910 indeholder de
internationale meteorologiske Telegrammer tillige
Materiale til Fremstilling af I. for 3 Timer.
<i>D. la C.</i>
</chapter>

<chapter name="Isametraler">
<b>Isametraler</b> (gr.) er Linier, der paa et Kort
tegnes gennem de St., hvor et meteorologisk
Element i et vist Øjeblik ell. i Gennemsnit for
et vist Tidsrum har lige store Afvigelser fra
det for Stedet normale.
<i>D. la C.</i>
</chapter>

<chapter name="Isamplitude">
<b>Isamplitude</b> ['isampli'ty.ð<sub>ə</sub>] er Linier, der paa
et Kort er tegnet gennem de Steder, hvor
Svingningen af et meterorologisk Element i en
vis Periode (Dag, Aar, Solpletperioden o. s. v.)
er lige stor.
<i>D. la C.</i>
</chapter>

<chapter name="Isanabaser">
<b>Isanabaser</b> ['is-], se
<sp>Niveauforandringer</sp>.
</chapter>

<chapter name="Isand">
<b>Isand,</b> se <sp>Ænder</sp>.
</chapter>

<chapter name="Isandhlvana">
<b>Isandhlvana,</b> Landsby i Sulu-Land,
Sydafrika nær ved Buffalo-Floden. Ved I. blev
under Krigen mellem Englænderne og Suluerne
en eng. Troppeafdeling paa 1600 Mand under
Kommando af Chelmsford 22. Jan. 1879
overfaldet af de 18000 Mand stærke Suluer under
Anførsel af Kong Cetewayo og fuldstændig
tilintetgjort.
<i>C. A.</i>
</chapter>

<chapter name="Isanemoner">
<b>Isanemoner</b> ['is-] (gr.) er Linier, der paa et
Kort tegnes gennem de St., hvor Vindstyrken er
Uge stor.
<i>D. la C.</i>
</chapter>

<chapter name="Isanomaler">
<b>Isanomaler</b> ['is-] (gr.) er Linier, der paa et
Kort tegnes gennem de St., paa hvilke et
meteorologisk Instrument har lige stor Afvigelse
fra en alm. Fordeling af Elementet. Betegnelsen
benyttes oftest om Linier, der angaar
Temperaturforholdene, og et System af saadanne I.
angiver da som Regel Afvigelsen af de enkelte
Steders Temp. fra det for den paagældende
Breddegrad normale.
<i>D. la C.</i>
</chapter>

<chapter name="Isar">
<b>Isar</b> ['i.zar]. Flod i Sydtyskland, Biflod til
Donau, udspringer paa Stalter Anger i Tyrol
og flyder i den øverste Del af sit Løb mod V.
i en Længdedal mellem den sydlige
Karwendel-Kæde og Gleiersch-Kæden; ved Scharnitz
optager den Drahnbach, vender sig derpaa mod
N. og gennembryder Kalkalperne gennem en
snæver Kløft, hvorpaa den træder ind i
Kongeriget Bayern. Floden flyder først mod N.,
derpaa mod Ø., og efter at have dannet et 8 m
højt Vandfald vender den sig atter mod N. Ved
Tölz (658 m o. H.) træder den ud i den
bayerske Højslette og bliver nu sejlbar for smaa
Fartøjer. Ved Wolfratshausen optager den fra
venstre Side <sp>Loisach</sp> og antager derpaa en
mere nordøstlig Retning, flyder igennem

