<chapter name="Incidensvinkel">
<b>Incidensvinkel,</b> d. s. s.
<sp>Indfaldsvinkel</sp>.
</chapter>

<chapter name="incident">
<b>incident</b> (lat.), tilfældig, hørende ind under
noget andet.
</chapter>

<chapter name="Incident-Klage">
<b>Incident-Klage</b> ell. nøjagtigere
»Præjudizial-Inzident-Klage« er i den tysk-østerrigske
Civilproces Betegnelse for den Adgang, der
tillægges en Part til at faa et mellem Parterne
omstridt, for Sagens endelige Udfald
betydningsfuldt Spørgsmaal om et Retsforholds Eksistens
afgjort ved særlig Kendelse. Naar f. Eks. en
Besidder af en fast Ejendom for denne hævder
en Servitutbeføjelse over en Naboejendom, og
Naboen under en i den Anledning opstaaet
Proces bestrider Sagsøgerens Ejendomsret til
den herskende Ejendom, kan Spørgsmaalet om
dette sidste gennem en I. bringes til særskilt
Afgørelse.
<i>E. T.</i>
</chapter>

<chapter name="Incident- eller Incidens-Punkt">
<b>Incident-</b> eller <b>Incidens-Punkt,</b> et Punkt
i et omstridt Forhold — og da særlig under en
Proces — der ikke er selve det, hvorom Sagen
egl. drejer sig, men er et, der delvis ell. helt
er af afgørende Bet. for det, hvorom Sagen
egl. drejer sig. Saaledes kan f. Eks.
Spørgsmaalet om Karakteren af en Persons Ophold
paa et ell. andet Sted være et I. for
Spørgsmaalet om hans Skattepligt, hans Værnepligt
ell. hans Statsborgerret, Spørgsmaalet om hans
Myndighed være et I. for Spørgsmaalet om
hans juridiske Forpligtelse til at betale en af
ham stiftet Gæld, Spørgsmaalet om hans
Tilregnelighed være et I. for Spørgsmaalet om
hans Strafbarhed o. s. v.
<i>E. T.</i>
</chapter>

<chapter name="incidit in Scyllam qui vult vitare Charybdim">
<b>incidit in Scyllam qui vult vitare
Charybdim</b> (lat.), »Den, der vil undgaa
Charybdis, falder i Scylla« ɔ: »For at undgaa den
ene Yderlighed henfalder man ofte til den
modsatte«. Forekommer paa Latin første Gang
i »Alexandreïs« af Philippe Gualtier (c. 1180
e. Kr.), hvor det V, 301 hedder <i>Incidis in Sc.
cupiens vitare Ch.</i> Det er imidlertid i
Virkeligheden et gl. gr. Ordsprog (se
<sp>Charybdis</sp>).
<i>H. H. R.</i>
</chapter>

<chapter name="Incineration">
<b>Incineration</b> ['en-] (lat.) d. s. s. »Indaskning«,
nemlig Bortbrændingen af de organiske
Bestanddele i et Stof, saaledes at kun Asken ɔ:
de uorganiske, ikke flygtige Stoffer bliver
tilbage.
<i>(O. C.). R. K.</i>
</chapter>

<chapter name="incipit">
<b>incipit,</b> her begynder. Det Ord, med hvilket
Titelen almindeligvis indledes i latinske
Haandskrifter og i de ældre trykte Bøger, som ikke
havde noget Titelblad.
<i>C. S. P.</i>
</chapter>

<chapter name="Incision">
<b>Incision</b> (lat.: Indsnit, Snit) kaldes i
Kirurgien enhver Operation, der udelukkende ell.
dog væsentlig bestaar i et Snit, udført med
Kniv ell. Saks, sjældnere med glødende
Metaller. I. gøres enten paa den Maade, at man
hurtig fører Kniven gennem alle de Lag, der
dækker den Genstand (Svulst, Ansamling af
Blod ell. Materie), som man trænger ind til,
ell., hvis man paa Vejen venter at træffe
Organer, f. Eks. Blodkar ell. Nerver, Tarme,
som ikke maa saares, saaledes at man lagvis
præparerer sig frem, læggende saadanne Ting
til Side. Denne Maade maa naturligvis ogsaa
anvendes, hvis den Genstand, man vil skære
ind til, ikke selv maa saares. — Det er for
Operationens Udfald af Vigtighed, at man til
sin I. vælger et gunstigt Sted, hvor man ad
den kortest mulige Vej og med den mindste
Fare for at overskære vigtige Organer kan
naa sit Maal. Nu, da man kan bedøve sine
Patienter, kan I. oftere udføres paa den
langsomme Metode; tidligere, da man for at fri
Patienten for Smerter maatte arbejde hurtig,
var man oftere fristet til hurtige I.
<i>E. A. T.</i>
</chapter>

<chapter name="Incisur">
<b>Incisur</b> (lat.) kaldes i Anatomien forskellige
mindre ell. større Bugtninger i Konturen af
Organer, især af Knogler, der frembyder
Billedet af, at de kunde være udskaarne med et
skarpt Instrument. Foruden Knoglerne er det
navnlig et Par Steder paa Hjernen og dens
Hinder, som man har betegnet som I.
<i>E. A. T.</i>
</chapter>

<chapter name="Incitabilitet">
<b>Incitabilitet</b> ['en-] (lat.), se <sp>Irritamenter</sp>.
</chapter>

<chapter name="Incitament">
<b>Incitament</b> ['en-] (lat.), se <sp>Irritamenter</sp>.
</chapter>

<chapter name="Incitere">
<b>Incitere</b> (lat.), se <sp>Irritamenter</sp>.
</chapter>

<chapter name="Incl.">
<b>Incl.,</b> Afkortning af <sp>inklusive</sp>.
</chapter>

<chapter name="Inclusi">
<b>Inclusi</b> (eller <i>reclusi</i>, lat. »indelukkede«)
kaldtes i Middelalderen de Bodfærdige, som for
helt at afsondre sig fra Verden lukkede sig
inde i en Celle, hvorfra de ikke gik ud, før
Biskoppen gav dem Lov dertil.
<i>L. M.</i>
</chapter>

<chapter name="Inclusio">
<b>Inclusio,</b> et Dobbeltmisfoster, hvor det ene
er indelukket i det andet (se <sp>Misfoster</sp>).
</chapter>

<chapter name="in commune bonum">
<b>in commune bonum</b> (lat.), til det
almindelige Bedste.
</chapter>

<chapter name="in communi">
<b>in communi</b> (lat.), i Fællesskab.
</chapter>

<chapter name="in concreto">
<b>in concreto</b> (lat.), i dette ganske bestemte,
enkelte Tilfælde.
</chapter>

<chapter name="in confesso">
<b>in confesso</b> (lat.), vedgaaer indrømmet,
anerkendt fra begge Sider, f. Eks. under en
Proces i Modsætning til det, der er omstridt
og derfor evt. tiltrænger Bevis.
<i>E. T.</i>
</chapter>

<chapter name="in continenti">
<b>in continenti</b> (lat.), straks. Juridisk spiller
Begrebet en vis Rolle bl. a. derved, at
Handlinger, som ellers vilde være strafbare, kan blive
retmæssige, naar de foretages i umiddelbar
Fortsættelse af et indtraadt Faktum. Saaledes
er Straf for Selvtægt udelukket for den, som
<i>i. c.</i> forfølger en Tyv og tager Kosterne fra
ham, ell. for den, som sætter sig i Besiddelse
af en undsluppen Bisværm, som i hans Paasyn
og fulgt af ham slaar sig ned paa en andens
Grund. Omvendt kan Begrebet udelukke
Anvendelse af en mildere Straf, som under andre
Forhold vilde være at anvende paa
Gerningsmanden til en Forbrydelse: saaledes er
Røveristraffen vel i Alm. uanvendelig paa en Tyv,
der med Vold søger at hindre Ejeren i at tage
sine Ting tilbage, men anvendes Vold <i>i. c.</i> med
Borttagelsen for at sikre denne, er
Gerningsmanden skyldig i Røveri ganske som den, der
bruger Vold for at komme i Besiddelse af
Genstanden.
<i>A. Gl.</i>
</chapter>

<chapter name="Incontinentia">
<b>Incontinentia</b> ['en-] (lat.), <sp>Inkontinens</sp>,
Mangel paa Evne til at holde en naturlig Ud-
ell. Afsondring tilbage, saaledes <i>I. urinæ</i>,
uvilkaarlig Afgang af Urin (se <sp>Enuresis</sp>).
<i>H. I. B.</i>
</chapter>

<chapter name="in continuo">
<b>in continuo</b> (lat.), uafbrudt, i eet Træk.
</chapter>

<chapter name="in contumaciam">
<b>in contumaciam</b> (lat.). <i>Contumacia</i> betyder
Trods, Ulydighed, særlig over for retslige
Befalinger ell. Stævninger. Domfældelse <i>i. c.</i> vil
derfor sige Domfældelse af en Indstævnt, der
har undladt at give Møde under Sagen. Jfr
<sp>Kontumacialproces</sp>.
<i>E. T.</i>
</chapter>

