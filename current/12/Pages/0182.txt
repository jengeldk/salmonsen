<i>æthiopica</i> L.), der af Oldtidens Ægyptere
dyrkedes som Guddom (se ndf.), tillagdes
Udødelighed og antoges at leve af Drager og
Slanger, med hvilke Dyr den skulde ligge i stadig
Kamp. Det er en smuk, anselig Fugl med en
Krop større end en Hønes. Hoved og Hals er
nøgne, af sort Farve, Fjerdragten hvid paa
nær Svingfjerenes sorte Spidser og de graa,
stærkt forlængede, i Spidsen frynsede,
Skulderdækfjer, der som en Fjerbusk falder ud
over Fuglens Bagkrop. Den bebor Nil-Dalen
fra Nubien S. efter, begiver sig ved
Midsommertid, naar Nilen svømmer over, til
Nordægypten, hvor den dog nu findes i langt
mindre Tal end i Oldtiden. Føden søger den paa
Stepper ved Sumpe og Strandbredder, hvor
den vader med afmaalte Skridt; den svømmer
med Færdighed. De løst byggede Reder findes
i Træer paa velbeskyttede, ofte
oversvømmede Steder, indeholder i Aug. 2—4 Æg, hvide
med røde Pletter. I. er meget lidt sky, dens
Aandsevner er højt udviklede, hvorfor den i
Fangenskab, til hvilket den let vænnes, er en
meget underholdende Fugl.

Slægten <i>Plegadis</i> med 5 Arter har fjerklædt
Hoved; hertil hører en europ. Art, <sp>den
sorte I.</sp> (<i>P. falcinellus</i> L.), noget mindre end den
hellige I. Farven er kastaniebrun, paa
Oversiden med grøn og purpur Metalglans, Næb
og Fødder er sortegraa; de unge Fugle er
graasorte uden Metalglans. Den bebor alle
Verdensdele, i Europa særlig Donau-Dalen,
Rusland og Polen, er her Trækfugl;
omstrejfende Individer ses ikke sjældent i Danmark,
af og til i Norge, er endog trufne paa Island.
Dens Æg er af dyb søgrøn Farve, lignende
Fiskehejrens, i Selskab med hvilken den ofte
yngler. I Mellemamerika og de tilgrænsende
Dele af Nord- og Sydamerika findes <sp>den
hvide I.</sp> (<i>P. albus</i> L.), helt hvid af Farve
paa nær de sorte Svingfjerspidser, og <sp>den
røde I.</sp> (<i>P. ruber</i> L.), med smuk rød Farve.

Den største af Slægterne er <i>Theristicus</i> med
c. 20 Arter i Sydamerikas og den gl. Verdens
tropiske Egne. Til de mest kendte af Slægten
hører den S. f. Sahara levende <sp>Hagedash</sp>
(<i>Th. hagedash</i> L.), mørk med smuk rød og
grøn Metalglans; den holder mest til i Rør,
men giver sig til Kende ved sin hylende
Stemme.

Til Slægten <i>Geronticus</i> med 2 Arter hører
<sp>Manke-I.</sp> (<i>Geronticus eremita</i> L.), af
Størrelse som den hellige I., med nøgent Hoved,
mørke metalglinsende Fjer og forlængede
Halsfjer, der i Nakken kan rejses som en Top.
Fuglen bebor nu det nordøstlige Afrika,
Arabien og Lilleasien, menes tidligere at have
ynglet i Mellemeuropas Bjerge, hvorom
<sp>Gesner</sp> beretter 1560; en vedføjet Afb. af Arten,

<img>Fig. 1. Hellig Ibis (<i>Ibis æthiopica</i>).</img>

<img>Fig. 2. Sort Ibis (<i>Plegadis falcinellus</i>).</img>

<img>Fig. 3. Skehejre (<i>Platalea leucerodia</i>).</img>

