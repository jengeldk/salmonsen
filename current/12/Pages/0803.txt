tropiske Frugter, men det dyrkede Areal er dog
nu langtfra saa stort ell. saa intensivt dyrket,
som det var inden Slaveriets Ophævelse.
Kvægavlen er ganske betydelig, men ogsaa i
Tilbagegang; 1912 var 280286 Acres opdyrkede, hvoraf
34766 med Sukkerrør, 24473 med Kaffe, 82435
med Bananer, 16691 med Kokospalmer, 13355
med Kakao. Til Græsning anvendtes 661422
Acres. De store Skove indeholder fl. værdifulde
Træsorter, som Mahognitræ, Kampechetræ o.
a. Af Mineraler findes vel en Del, men de
udnyttes kun i ringe Grad. Handelen er derimod
af stor Bet.; de vigtigste Udførselsgenstande er
Kaffe, Bananer, Rørsukker. Rom, Ingefær og
forsk. Træsorter, og den samlede Værdi af
Udførselen beløb sig 1917-18 til 2478917 £.
Indførselen bestaar mærkelig nok for en stor Del
af Artikler, som Øen godt kunde forsyne sig
selv med, saaledes Ris, Mel, saltet Fisk, Smør,
Ost, Skinke, Tobak, Bomuldsvarer o. a.
Værdien af Indførselen beløb sig 1917—18 til 3297665
£. Næsten hele det merkantile Samkvem
foregaar med England og Nordamerika. Som
næsten alle britiske Kolonier har J. en egen
konstitutionel <sp>Forfatning</sp>. Det lovgivende
Raad bestaar af Guvernøren og 5 højere
Embedsmænd, 10 udnævnte og 14 valgte
Medlemmer. I Spidsen for Regeringen staar en af
Kronen udnævnt Guvernør, der ved sin Side har
et Raad (<i>Privy Counsil</i>). Statens Indtægter var
1911-12 1161014 £, hvoraf 494361 var Told.
Udgiften beløb sig til 1155208 £. Statsgælden
var 1909—10 3,9 Mill. £. Jernbanernes Længde
var 1912 297 km. Handelsflaaden bestod 1917
af 87 Sejlskibe med 4206 t. Ved undersøiske
Kabler er Øen forbundet med Colon, Guyana,
de smaa Antiller, Skt Thomas, Ponce og Skt
Juan paa Puerto Rico, Santiago paa Cuba og
de forenede Stater. — <sp>Historie</sp>. J.
opdagedes 4. Maj 1494 af Columbus paa dennes
anden Rejse, men toges først 1510 i Besiddelse
af Spanierne. Den opr. indianske Befolkning
udryddedes hurtig, allerede 1560 anser man
den for at være fuldstændig forsvunden, skønt
dens Antal ansloges til at have været c. 100000.
England fik Øen 1655 og har ejet den uafbrudt
siden. For at erstatte den uddøde opr.
Befolkning begyndte man allerede tidlig med at
indføre Negre som Slaver, og i 18. Aarh.
indførtes ikke mindre end 600000; Englænderne
maatte dog stadig kæmpe med de bortløbne
Maronere, der først blev fuldstændig besejrede
1795. Den flg. Tid var Øens Blomstringstid,
indtil Negerslaveriets Ophævelse 1. Aug. 1838.
Skønt Staten udbetalte 6 Mill. £ i
Skadeserstatning, forringedes Ejendommenes Værdi dog
i følelig Grad p. Gr. a. manglende
Arbejdskraft, idet Negrene fortrak til de hidtil
uopdyrkede Egne. Da Europæerne forsøgte at
fortrænge dem fra deres nyerhvervede
Ejendomme, udbrød der 1865 en farlig Negeropstand,
der blev dæmpet med frygtelig Strenghed. Man
forsøgte senere at ophjælpe Agerbruget ved
Indførelsen af kin. og hinduiske Kulier, i Beg.
kun med ringe Held, men i den senere Tid
synes det dog, som om Øen begynder at gaa
rask fremad. (<sp>Litt</sp>.: <i>Handbook of J.</i> [London,
aarlig]; <sp>Livingstone</sp>, <i>Black J.</i> [London
1900]; <sp>Gardner</sp>, <i>History of J.</i> [London
1909]).
<i>(C. A.). M. V.</i>
</chapter>

<chapter name="Jamaica (Landsby)">
<b>Jamaica</b> [dз<sub>ə</sub>'me<sub>i</sub>k<sub>ə</sub>], tidligere Landsby paa
Long Island, nær New York, blev 1898
indlemmet i denne By og udgør en Del af Queens
Borough.
<i>G. Ht.</i>
</chapter>

<chapter name="Jamaica Cog-wood">
<b>Jamaica Cog-wood</b> [dз<sub>ə</sub>'me<sub>i</sub>ka-'kåg-'wud]
er det meget haarde, elastiske og under Vand
holdbare Ved af <i>Ceanothus chloroxylon</i>, der
benyttes i Møllebyggeriet, bl. a. til Tandhjul.
<i>K. M.</i>
</chapter>

<chapter name="Jamaica-Peber">
<b>Jamaica-Peber</b> [sja'majka-], d. s. s.
<sp>Allehaande</sp>, se <sp>Piment</sp>.
</chapter>

<chapter name="Jamaica-Rom">
<b>Jamaica-Rom</b> [sja'majka-], se <sp>Rom</sp>.
</chapter>

<chapter name="Jamaicatræ">
<b>Jamaicatræ</b> [sja'majka-] kaldes det fra
Jamaica kommende Blaa- og Gultræ samt en
Art Rødtræ og en Slags tæt Buksbom af <i>Buxus
macowani</i>.
<i>K. M.</i>
</chapter>

<chapter name="Jamaicin">
<b>Jamaicin,</b> d. s. s. <sp>Berberin</sp>.
</chapter>

<chapter name="Jamamato, Gombei">
<b>Jamamato,</b> <sp>Gombei</sp>, Vicomte, jap.
Admiral og Statsmand, f. 1852, tilhørte en
Samuraifamilie fra Satsuma. Han deltog i Krigen mod
Kina 1894—95, blev Kontre-Admiral 1895,
Vicemarineminister 1896, Viceadmiral 1898, og
1898—06 Marineminister; 1904 udnævnt til Admiral.
Sammen med Ito Juko (s. d.) har han Æren
for Udviklingen af den jap. Flaade til en
virkelig Kampflaade. Som Marineminister sørgede
han for Flaadens Krigsberedskab før og under
den russ.-jap. Krig. Februar 1913 efterfulgte J.
Fyrst Katsura (s. d.) som Førsteminister, da
dennes egenraadige Styre fremkaldte alvorlige
Uroligheder i Tokio. Med Katsura's Fald
indlededes et nyt Afsnit i Japans parlamentariske
Historie. J. dannede Ministerium ved et
Kompromis mellem det herskende Parti <i>Sei-ju-kai</i>
og Oppositionens Parti <i>Koku-min-to</i>.
Ministeriet skulde fremtidig være ansvarligt over for
Underhusflertallet, Krigs- og Marineministeren
skulde ansættes af Førsteministeren i St f. som
hidtil af Kejseren. Det forlangtes, at de ældre
Statsmænds Raad, <i>Genro</i>, skulde ophøre med
sin Underhaandsindflydelse, og at Kejserens
direkte Indgriben ikke saa hyppigt maatte
paakaldes. Opdagelsen af store Underslæb ved
Bygning af Slagskibet »Kongo« i Tyskland medførte
Marineministeren, Admiral Saito's Afgang og
dermed en Ministerkrise Apr. 1914. J. afløstes
som Førsteminister af den 76-aarige Grev
Okuma (s. d.). (<sp>Litt</sp>.: <sp>de la Mazelière</sp>,
<sp>Le Japon</sp>, V, 373 og VI, 828 [1910-13]).
<i>F. de F.</i>
</chapter>

<chapter name="Jaman">
<b>Jaman,</b> <sp>Dent de</sp> og <sp>Col de</sp> [dã-d-зa'mã,
kål-зa'mã], Bjerg og Pas i schweiz. Kanton Waadt.
Dent de J. hæver sig 5 km Ø. f. Montreux
paa Vandskellet mellem Geneve-Søen og Aares
Biflod Saane til en Højde af 1878 m. Ved den
nordlige Fod af Bjerget fører Vejen over Col
de J. (1516 m o. H.) fra Montbovon til
Montreux. Her findes en prægtig Udsigt over en
stor Del af det sydvestlige Schweiz med
Genève-Søen. Landevejen anvendes dog nu
lidet, efter at den 1903 aabnede Jernbane
Montreux—Montbovon er ført gennem en 2440
m lang Tunnel, der gaar under Passet i en
Højde af 1118 m.
<i>G. Ht.</i>
</chapter>

<chapter name="Jamato">
<b>Jamato,</b> Navnet paa en Prov. i Midtjapan,
senere Fællesnavn for hele Egnen omkr. Nara,
Osaka og Kioto. J.'s Høvdinge blev senere
Japans Kejsere (se <sp>Jimmu Tenno</sp>). Ved

