Kompagnikommandør ved 8. Regiment, deltog i
Kampene 17. og 28. Marts og blev 1867
Kaptajn. 1870 kom han til Generalstaben (fra 1876
som Souschef ved 1. Generalkommando) og
anvendtes som Medlem af fl. Kommissioner,
ligesom han 2 Gange sendtes til Preussen. 1879
blev J. Oberstløjtnant og Chef for 19., senere
for 22. og 1888 for 21. Bataillon. 1890 Oberst
og Chef for 3. Regiment, 1893 stilledes han til
Raadighed for 1. Generalkommando og
afskedigedes 1895 p. Gr. a. Alder. J., som 1884 og
1889 sendtes henn. til Sverige og Schweiz, var
ikke alene en praktisk dygtig Officer, men
udviklede sig i Aarenes Løb til en fremragende
Forf. og Foredragsholder. For de af
Krigsministeriet i Aarene før 1864 udsatte Prisopgaver:
»En Felttjeneste for Underbefalingsmænd af
Infanteriet« og »Eksempelsamling af
Krigshistorien til Brug ved Forelæsninger over Taktik«
fik han henh. hæderlig Omtale og en
Pengebelønning; for et Foredrag over Felttoget til
Sedan tildeltes ham 1. Præmie, og disse
Arbejder udkom senere i Trykken. Desuden skrev
han fl. Artikler til »Tidsskrift for Krigsvæsen«,
udarbejdede 1874 og 1879 sammen med
Kaptajn Dalberg »Militær Lommebog« og skrev
1880, foranlediget ved Forsvarsbevægelsen,
»Vort Lands Forsvar«. Derefter fulgte:
»Infanteritaktikkens Udvikling fra Frederik II til
Nutiden« (1882), »Napoleon's Felttog 1814«
(1891), »Generalfeltmarskal Helmuth v.
Moltke« (1892), »Napoleon's Felttog i Rusland 1812«
(1893), »Den fr.-tyske Krig 1870-71« (1896),
»Den første slesvigske Krig« (1898), »Den
Skaanske Krig 1675—79« (1900), »Den anden
slesvigske Krig 1864« (1900), »Det. kgl.
københavnske Skydeselskabs Historie« (1901) og en
Fortegnelse over Medlemmer i dette Selskab
fra 1447 til 1901 (1904), »Napoleon I« (1904),
»Napoléon's Felttog 1815« (1906), »Napoleon's
Felttog 1813« (1908), »Oberst Frederik Læssøe
1811—50« (1912), »Kampen om Sønderjylland«, I,
1848« (1913), II 1864 (1914) III 1849 (1915), IV
1850 (1915), »Livserindringer«, I og II (1915),
Værker, som vidner om Forfatterens store
Arbejdskraft, Fremstillingsevne og Indsigt i
Krigskunsten. I Manuskript foreligger en
fuldstændig Fremstilling af Processen mod Alfred
Dreyfus, hvilket Arbejde dannede Grundlaget
for J.'s Artikler om dette Emne i »Berlingske
Tidende« og »Salmonsen's Leksikon«. Allerede
1868 begyndte han sin Virksomhed som
Foredragsholder, og han vedblev stadig dermed,
dels om krigshistoriske Emner, dels om de paa
Dagsordenen staaende milit. Spørgsmaal ell.
Danmarks politiske og Krigshistorie. Samtidig
skrev han en Mængde Artikler i Dagblade og
Tidsskrifter til Belysning heraf, senest under
Verdenskrigen, i hvilke han bestemt hævdede
Ententemagternes endelige Sejr. Af
Forsvarsskrifter udgav han desuden: »Vort Lands
Forsvar«, »Fædrelandet i Fare.« (1907) og »Kan
vi forsvare vort Land?« (1908) og vedblev med
at holde Foredrag og at udsende Artikler lige
til sin Død. Endelig har han deltaget saavel i
det kommunale som i det politiske Liv, idet
han 1869—70 var Medlem af Byraadet i Viborg
og 1874—84 havde Sæde i Folketinget som
Repræsentant for Randers Amts 2. Valgkreds,
han stillede sig 1898 atter til Valg i
Frederiksborg Amts 1. Valgkreds, men opnaaede ikke
Valg. Derimod valgtes han Maj 1909 til
Folketingsmand for Kbhvn's 3. Valgkreds og
bekæmpede som saadan Forsvarslovene af 1909,
men opnaaede ikke Genvalg Aaret efter.
J., der fik Fortjenstmedaillen i Guld, var en
varm Patriot, meget energisk og veltalende,
saa at han udøvede stor Indflydelse paa sine
Tilhørere og i en Debat var en frygtet
Modstander. Men som født Oppositionsmand skød
han ofte over Maalet og fastholdt ofte absolutte
Standpunkter, navnlig efter sin Afskedigelse.
I en længere Aarrække var J. Formand for
Nørrebros Samaritan.
<i>P. Nw.</i>
</chapter>

<chapter name="Jensen, Niels Peter">
<b>Jensen,</b> <sp>Niels Peter</sp>, dansk Musiker, f.
23. Juli 1802 i Kbhvn, d. 19. Oktbr 1846 smst.
Fra sine Barneaar var han blind, fik sin
Uddannelse hos Kuhlau og A. W. Hartmann, blev
en fremragende Flautist samt Organist ved
Skt Petri Kirke og nød i det hele megen
Anseelse som Musiker; han var bl. a. J. P. E.
Hartmann's Lærer i Instrumentation. Til det
kgl. Teater komponerede han Syngestykket
»Robinson« (1834) og Musik til Oehlenschläger's
»Væringerne i Miklagaard«. Desuden
komponerede han forsk. Lejlighedskantater,
Klaversager samt en Rk. Kompositioner for Fløjte, for
en Del udkomne i Trykken.
<i>A. H.</i>
</chapter>

<chapter name="Jensen, Oluf">
<b>Jensen,</b> <sp>Oluf</sp>, dansk Maler, f. i Kbhvn 17.
Febr 1871. J. benytter helst Akvarelteknikken.
Han har siden 1902 til Stadighed udstillet
Landskaber og navnlig Blomsterbilleder, som
vidner om Dygtighed og Smag. Siden 1911 har
han ogsaa lagt sig efter farvetrykte
Raderinger af Blomstermotiver.
<i>P. J.</i>
</chapter>

<chapter name="Jensen, Olaf Scheveland">
<b>Jensen,</b> <sp>Olaf Scheveland</sp>, norsk
Zoolog, ovenn. G. M. J.'s Broder, f. i Drammen
22. Febr 1847, d. i Kria 14. Septbr 1887, blev
Student 1865 og studerede Teologi, men valgte
snart at ofre sig helt for Zoologi og tog første
Del af medicinsk Eksamen. Hans første
videnskabelige Arbejde var en i »Nyt Mag. f.
Naturvidensk.« 1873 trykt Undersøgelse over norske
Land- og Ferskvandsmollusker samt Igler.
1874—82 var han zoologisk Konservator ved
Bergens Mus., over hvis Dyresamling han 1875
udgav en instruktiv Katalog for de Besøgende.
Den rige Anledning, som dette Museums
Samlinger og Beliggenhed giver til Studiet af
Havets Dyreverden, fik J. yderligere udvidet,
da Statens praktisk-videnskabelige
Undersøgelser over Vaarsildfiskeriet overdroges til ham
1880, et Hverv, som han dog maatte frasige sig
af Helbredshensyn alt 1881. Under Opholdet i
Bergen udførte han en med Friele's
Guldmedaille prisbelønnet Undersøgelse af de i
Kystregionen levende Fimreorme; dette
Arbejde »Turbellarier ved Norges Vestkyst«
udgaves 1878 bl. Museets Skr og kastede nyt Lys
over disse Dyrs lidet kendte Anatomi. Fra 1882
opholdt han sig længere Tid i Würzburg og
Liège; 1885 blev han Universitetsstipendiat
(Docent) i Zoologi. Han syslede i de senere
Aar navnlig med Embryologi og spec. med

