der har sit Sæde i Haag. Som Medlemmer af
Domstolen udpeger hver Stat indtil 4 Personer,
der er særlig kyndige i Folkeret, og som
udnævnes for et Tidsrum af 6 Aar. Disse
Medlemmer opføres paa en Liste, af hvilken der i
hvert enkelt Tilfælde udtages 5 Personer til at
danne Voldgiftsretten. I Alm. foregaar
Voldgiftsrettens Nedsættelse paa den Maade, at de
to stridende Stater hver udnævner 2
Voldgiftsmænd, hvoraf kun den ene maa være dens egen
Undersaat, og de saaledes udnævnte 4
Voldgiftsmænd vælger saa en Opmand.
Voldgiftsdomstolens Justitskontor dannes af et
internationalt Bureau, der ligeledes har Sæde i Haag,
og staar under Tilsyn af et Raad, der bestaar
af den hollandske Udenrigsminister som
Præsident og Staternes diplomatiske Repræsentanter
i Haag som Medlemmer. I øvrigt maa
angaaende Voldgiftsdomstolens nærmere Indretning og
Forretningsgang henvises til Art. <sp>Voldgift</sp>.

Som det vil ses, er denne saakaldte staaende
Voldgiftsdomstol, tiltrods for sit Navn, i
Virkeligheden ikke nogen fast Domstol, men blot et
Antal Personer, bl. hvilke Voldgiftsmændene
udtages til hver enkelt Sag. Ganske vist blev
der paa Haag-Konferencen af 1907 tillige
udarbejdet et Udkast til Konvention om
Oprettelse af en virkelig fast Domstol, der skulde
træde sammen en Gang om Aaret og skulde
bestaa af faste Dommere, udnævnte for et
Tidsrum af 12 Aar. Imidlertid blev dette Udkast
aldrig undertegnet, idet man navnlig ikke
kunde blive enig om Dommernes Antal og
Fordeling mellem de enkelte Stater, saaledes at
det nævnte Udkast alene har Bet. som
Forarbejde til den ndf. omtalte faste Domstol. For
øvrigt blev der paa Haag-Konferencen
yderligere vedtaget en Konvention om Oprettelsen
af en <sp>international Priseret</sp>, som
nærmest skulde fungere som Appelinstans for
de nationale Prisedomstole. Retten skulde
bestaa af 15 Dommere, hvoraf mindst 9 skulde
fungere i hvert enkelt Tilfælde. Af disse
Dommere skulde de 8 udnævnes af de 8 daværende
Stormagter, medens de øvrige skulde gaa paa
Omgang mellem de øvrige Stater efter et
nærmere Skema, der er vedføjet Konventionen.
Desuden indeholder Konventionen en Rk.
udførlige Bestemmelser om Priserettens
Kompetence og Forretningsgang, men da Konventionen
ikke er blevet ratificeret, er Priseretten ikke
traadt i Funktion.

Da man efter Verdenskrigens Afslutning i
Versaillesfreden af 28. Juni 1919 bestræbte sig
for at genopbygge Folkeretssamfundet gennem
Oprettelsen af Folkenes Forbund, maatte
Spørgsmaalet om en i. D. naturligt stille sig i
Forgrunden. Allerede forinden Versaillesfreden
var der fra forsk. Sider foretaget betydelige
Forarbejder i saa Henseende. Navnlig maa
fremhæves et Udkast til Oprettelsen af en
i. D., som 1918 blev udarbejdet i
Fællesskab af de i de 3 nordiske Lande nedsatte
Komiteer til Undersøgelse af Spørgsmaal
vedrørende de neutrale Staters Interesser ved og
efter Krigens Slutn. Dette Udkast blev
omarbejdet noget i Løbet af Aaret 1919, og paa en
Konference i Haag Febr 1920 sammenarbejdet
med et tilsvarende Udkast, der var udarbejdet
af andre Stater, navnlig, af Holland og Schweiz,
uden at der dog opnaaedes fuld
Overensstemmelse. Endelig udnævnte Folkeforbundsraadet i
Henh. t. Folkeforbundspagten, Art. 14, en
Komité, bestaaende af fremragende Retslærde,
til Udarbejdelse af det endelige Udkast.
Komiteen traadte sammen i Haag Juni 1920, og
udarbejdede paa Grundlag af de foreliggende
Forslag et endeligt Udkast, der for øvrigt i vid
Udstrækning tager Hensyn til de fra
skandinavisk Side fremsatte Forslag. Dette Udkast blev
forelagt Forbundsraadet, som behandlede
Udkastet ved 2 Sammenkomster i Aug. og Oktbr
s. A., ved hvilken sidste Lejlighed der blev
foretaget en Del Ændringer vedrørende
Domstolens Kompetence. Med de af Forbundsraadet
vedtagne Ændringer blev Udkastet forelagt
Folkeforbundets første Delegeretforsamling, der
traadte sammen i Genf i Novbr 1920. Her blev
det gjort til Genstand for en meget indgaaende
Behandling af det af Forsamlingen nedsatte 3.
Udvalg, hvis Formand var <sp>Léon
Bourgeois</sp>. Den af Udvalget formulerede »Statut
for den faste Domstol for mellemfolkelig
Retspleje« blev enstemmig vedtaget af
Delegeretforsamlingen i et Plenarmøde den 13. Decbr
1920 og undertegnet af de forsk. Staters
Repræsentanter. Overenskomsten er allerede
ratificeret af fl. Stater, deriblandt Danmark.

Den saaledes oprettede »faste Domstol for
mellemfolkelig Retspleje« (<i>Cour permanent de
justice internationale</i>) bestaar af 15
Medlemmer, nemlig 11 Dommere og 4
Dommer-Suppleanter, hvilket Antal dog i paakommende
Tilfælde kan forøges indtil 15 Dommere og 6
Suppleanter. Medlemmerne vælges af
Folkeforbundets Delegeretforsamling og
Folkeforbundsraadet paa Grundlag af en Liste, der foreslaas
af de af de forsk. Lande udnævnte Dommere i
Haag-Voldgiftsretten af 1907. Dommerne og
Suppleanterne vælges ved Afstemning baade af
Delegeretforsamlingen og Raadet, saaledes at
der til Valg kræves absolut Stemmeflertal ved
begge Afstemninger. Hvis der ved denne
Afstemningsmaade ikke opnaas Enighed om alle
Pladser, henvises Spørgsmaalet om Besættelsen
af de ledige Pladser til et Fællesudvalg af 6
Medlemmer, hvoraf 3 udpeges af
Delegeretforsamlingen og 3 af Raadet, og hvis der heller
ikke ad denne Vej kan opnaas et Resultat,
besættes Pladserne af de allerede valgte
Medlemmer af Domstolen. Domstolens Medlemmer
vælges for 9 Aar, og maa, saa længe de er i
Funktion, ikke udøve nogen politisk ell.
administrativ Virksomhed, ej heller Hvervet som Agent,
Raadgiver ell. Sagfører i nogen Sag af
mellemfolkelig Art. Medlemmerne kan ikke afsættes
indenfor deres Funktionstid, med mindre de,
efter de øvrige Medlemmers enstemmige
Opfattelse, har ophørt med at opfylde de
nødvendige Betingelser for at være Medlemmer.
Domstolen vælger sin Formand samt sin
Næstformand for et Tidsrum af 3 Aar, dog saaledes at
de valgte kan genvælges.

Den faste Domstol har sit Sæde i Haag, hvor
den træder sammen hvert Aars 15. Juni, og
fortsætter sine Møder, indtil de paa Retslisten
opførte Sager er sluttede. I Alm. behandles
Sagerne i Plenarmøder, hvori alle
