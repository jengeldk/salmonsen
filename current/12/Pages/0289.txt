mangelfulde, begynder fra c. Aar 600 at flyde
rigeligere. Under den berømte Kong <sp>Harsha</sp>
finder vi endnu en Gang hele Nord-I. forenet
under et mægtigt Scepter (606—648). Det var paa
denne Tid, at <sp>Hiuen-Tsang</sp> (s. d.)
foretog sin store Rejse næsten gennem hele I. (629
-45). Han og <sp>Fa-hien</sp> (399-414 e. Kr.)
giver os den bedste Skildring af Forholdene paa
den Tid (jfr <sp>Buddhisme</sp>, S. 207). — III.
<sp>Fra Muhammedanernes
Indtrængen til Stormogulerne</sp> (8. Aarh.—
1526). I 7. Aarh. angreb Araberne Sind og
havde det i fuld Besiddelse 711—50, men blev helt
fordrevne 828. 977 besatte den ghasnavidiske
Sultan <sp>Subuktigln</sp> Peshawar, og hams Søn
<sp>Mahmud den Store</sp> (998—1031) gjorde
(fra 1001) 17 Plyndringstog langt ind i I. og
gjorde en Del af Pandshab til en Provins af
Afghanistan. Dette var det første varige
Resultat af en Kamp om I., som førtes mellem
Muhammedanerne og Hinduerne i over 1000
Aar under den mest haardnakkede Modstand
fra Hinduernes Side. Hos Mahmud levede den
berømte <sp>Alberuni</sp> (s. d.), hvem vi skylder
de bedste Efterretninger om I. fra den Tid.
Landet N. f. Vindhya-Bjergene var delt
mellem 3 Grupper af Fyrster: <sp>Rajput</sp>'erne imod
V. (navnlig <sp>Tomara</sp>'erne i Dehli og
<sp>Chauhan</sp>'erne i <sp>Adschmir</sp>), Kejserdømmet
<sp>Kanyakubja</sp> (Kanauj) i Midten (under
<sp>Rahtor</sp>'erne) og de endnu dengang buddhistiske
<sp>Pala</sp>-Dynastier fra Behar til Ganges'
Munding. I Vindhya laa mod V. Kongeriget
<sp>Malava</sp>; i Midten og mod Ø. vilde Bjergfolk.
Paa Dekan var der 3 store Kejserdømmer
under <sp>Cera</sp>-, <sp>Cola</sp>- og <sp>Pandya</sp>-Dynastierne.
Buddhismen var forsvundet i de vestlige
Lande og uddøde efterhaanden helt i det egl. I.
Dette skyldes vel for en stor Del den kraftige
Opblomstring af Brahmanismen i dens nyere
Skikkelse (<sp>Hinduismen</sp>), ledet af en lang
Række store Reformatorer og Sektstiftere fra
c. 700 til vore Dage (f. Eks. Kumarila, 8.
Aarh.; Çankara, 9. Aarh.; Ramanuja, c. 1150;
Ramananda, 14. Aarh.; Kabir, 1380—1420;
Caitanya, 1485—1527; Vallabha-Svamin, c. 1520).
Det var henimod den Tid, da Sanskrit og
Prakrit afløstes af de nyere Sprog i det ariske
I. Under en Rk. muhammedanske (mest tyrk.
og afghanske) Dynastier (Ghasni 1001—1186;
Ghor 1186—1206; »Slavekongerne« 1206—90;
Khilji 1290-1320; Tughlak 1320-1414; Sayyid
1414—50; Lodi 1450—1526) erobredes <sp>Dehli</sp>
og <sp>Adshmir</sp> (1193; se <sp>Hindi</sp>, S. 479),
<sp>Kanauj</sp> (1194, Rahtor'erne og andre
nordindiske Rajput'er udvandrede og stiftede Stater
i Rajputana, som bestaar endnu), <sp>Behar</sp>
(1199), <sp>Bengalen</sp> (1203). »Slavekongerne«
og de senere Dynastier residerede i Dehli.
Under <sp>Altamsh</sp> (1211—36) udgjorde hele
Nordindien (N. f. Vindhya, inkl. Malava) et
særligt muhammedansk-Kejserdømme med
Hovedstaden Dehli. Mongolerne gjorde et Indfald
under <sp>Djengis-Chan</sp>; dengang blev de
standsede ved Indus, men hærgede senere
Pandshab i 43 Aar (1245—88) i Træk og
trængte senere atter og atter frem lige til Dehli. Man
havde ogsaa at kæmpe med vilde ind.
Stammer, Rajput'er og oprørske Vicekonger. Under
Khilji-Dynastiet underkastedes Dekan. Men c.
1340 gjorde de muhammedanske Vicekonger af
<sp>Bengalen</sp> (Hovedstad <sp>Gaur</sp>) og
<sp>Koromandel</sp>-Kysten sig uafhængige; ligesaa
Hindu-Kongerigerne <sp>Karnata</sp> og <sp>Telingana</sp>
(1344) og mange andre, bl. a. de
muhammedanske Statholdere paa Dekan. 1398 plyndrede
Mongolerne under <sp>Timur</sp> Dehli m. m., men
forlod I. næste Aar. Nogle af de sidste
Sultaner i denne Periode regerede kun over nogle
Kvadratkilometer omkr. Dehli. Paa Dekan
herskede Hindu-Kongeriget <sp>Vijayanagar</sp>
(1118—1565) over den sydlige Del; ved Siden
deraf stod først det muhammedanske
<sp>Bahmani</sp>-Dynasti (1347—1525; omtr. Landet
Haidarabad), og efter dettes Forfald 5 uafhængige
muhammedanske Stater med Hovedstæderne
<sp>Bidshapur</sp> (1489—1688), <sp>Golkonda</sp>
(1512-1688), <sp>Ahmednagar</sp> (1490-1636),
<sp>Ellichpur</sp> (1484—1572) og <sp>Bidar</sp> (1492
—1657); det var disse 5, der gjorde det af med
<sp>Vijayanagar</sp> i Slaget ved Talikot (1565).
Endvidere var uafhængige: <sp>Bengalen</sp> (med
Hovedstaden <sp>Gaur</sp>, 1340—1538 og 1576),
<sp>Gujarat</sp> 1371-1573), <sp>Malava</sp> (til 1531); alle
3 under muhammedanske Regenter. — IV.
<sp>Stormogulerne</sp> (1526—1857). Endelig
lykkedes det <sp>Mongolerne</sp> at blive Herrer
over I., idet <sp>Baber</sp> (Tamerlan's Ætling i 6.
Led) slog Sultanen af Dehli Ibrahim Lodi i
Slaget ved Panipat (1526). Dermed begynder
I.'s mest glimrende Tid. De mongolske Kejsere
i I. af Timur's (Baber's) Æt kaldes sædvanlig
<sp>Stormogulerne</sp>. Den største af dem var
Baber's Sønnesøn <sp>Akbar</sp> (1556—1605); han
herskede over hele Nord-I., ordnede
Forvaltningen, var meget tolerant i religiøs
Henseende (han søgte at indføre en ny Statsreligion
for at modarbejde den religiøse Splittelse) og
gjorde ingen Forskel paa Hinduer og
Muhammedanere. Hans Søn <sp>Shah Jahan</sp> (1628—
58) undertvang <sp>Ahmednagar</sp> (hvortil
<sp>Ellichpur</sp> hørte siden 1572) og gjorde
<sp>Bidshapur</sp> og <sp>Golkonda</sp> skatskyldige. Hans
Søn <sp>Aurangseb</sp> (1658—1707) undertvang
Sultanerne af <sp>Bidshapur</sp> og <sp>Golkonda</sp>;
Stormogulernes Rige havde under ham naaet
sin højeste Magtstilling; efter ham kunde det
ikke holdes sammen. Kun af Navn beholdt
Stormogulerne Riget; i Virkeligheden blev
Vasallerne og Provinsstatholderne uafhængige.
1713 grundede <sp>Asaf Djah Nisams
Rige</sp> ell. <sp>Haidarabad</sp>; 1720 gjorde Nabob'en
i <sp>Audh</sp> sig uafhængig. Den pers. Konge
<sp>Nadir Shah</sp> tvang ved at plyndre Dehli
Stormogulen til at aftræde ham sine Besiddelser
V. f. Indus (1739). Efter hans Bortgang gjorde
Afghaneren <sp>Ahmed Shah Durani</sp> af
<sp>Kabul</sp> (løsrevet 1738) 6 forfærdelige
Plyndringstog; Kejseren afstod ham Pandshab
(1752), og han slog Mahratterne ved Panipat
(1761). Befolkningens Lidelser var forfærdelige;
hele Grænsedistrikter var affolkede. I
Pandshab havde Reformatoren <sp>Nanak</sp> (1469—
1538) stiftet <sp>Sikh</sp>'ernes Religionssamfund.
Disse havde allerede siden Beg. af 17. Aarh.
haft ret alvorlige Konflikter med den
