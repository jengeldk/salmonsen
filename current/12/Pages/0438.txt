med de hist. Kendsgerninger. Man gør nu for
det første gældende, at Forf. af Biblen ikke
maa tænkes alene at være inspirerede til de
Tider, da de skrev, men at I. hos dem maa
have været en blivende Tilstand, der stod i
nøje Forbindelse med deres hele individuelle
Personligheds Liv. Man tænker sig saaledes en
Personalinspiration. Og man gør dernæst
gældende, at den egl. Grund til I. ikke maa
tænkes som en rent overnaturlig Indgivelse fra
Guds Side, men at den snarere maa søges i en
Forening af de to Kendsgerninger, at de
paagældende Forf. var Øjenvidner til de Ting, som
berettes, og at de var opfyldte af en levende
Tro paa det vidunderlige, som de saa og hørte.
Og endelig gør man gældende, at I.'s Tilstand
ingenlunde maa tænkes som en Ophævelse af
den menneskelige Selvvirksomhed, men
tværtimod som en potenseret Virksomhed fra
Menneskets Side, hvorved Guds Aand stadig
forudsættes som virksom. Det er en særegen rig og
fuld Forstaaelse af Frelsesøkonomien, som der
da bliver Tale om, en saadan, som vel kan
betegnes som ufejlbar paa det rent religiøse
Omraade, men heller ikke uden for dette. Det
kan med eet Ord om I., som den viser sig hos
Ny Test.'s Forf., siges, at den er Evnen til
at give Billedet af Frelseren med en saadan
enestaaende Klarhed og Styrke, som Troen
trænger til at finde det.
<i>F. C. K.</i>
</chapter>

<chapter name="Inspiration">
<b>Inspiration</b> (lat.), se <sp>Aandedræt</sp>.
</chapter>

<chapter name="Inspirationsmenigheder">
<b>Inspirationsmenigheder,</b> se <sp>Inspirerede</sp>.
</chapter>

<chapter name="inspiratorisk Lyd">
<b>inspiratorisk Lyd,</b> Indaandingslyd. Til
almindelig Tale benyttes altid
Udaandingsstrømmen (Ekspirationen), men af og til kan det
forekomme, at man i Farten svarer f. Eks.
<sp>ja</sp>, medens man indaander, og ved nogen
Øvelse kan man drive det til at sige hele
Sætninger inspiratorisk, hvilket dog altid lyder
hæst og klangløst og tillige er nnstrengende.
Efter Winteler anvendes denne Maade at tale
paa i Schweiz af unge Karle om Aftenen uden
for Pigernes Dør, for at gøre deres Stemme
ukendelig. Fremdeles bruges et indaandet <i>l</i>
ofte som Interjektion for at angive materielt
Velvære, især Glæde over Mad og Drikke, og
indaandet <i>f</i> som Udtryk for Smerte ell.
Forlegenhed, naar man f. Eks. opdager, at man
har gjort noget galt. — Ikke egl. i. L. er de
saakaldte Smække lyd (<i>clicks</i>). som findes i fl.
uciviliserede, især sydafrikanske Sprog som
integrerende Bestanddele af Sproget, men som
hos os kun bruges som isolerede Stemningslyd;
der dennes her Lukke et ell. andet Sted,
Luften suges saa ind (fortyndes) bag Lukket, og
Lukket aabnes med et Smæk. Et saadant Smæk,
hvor Tungespidsen har været lagt op mod
Gummerne, bruges, især gentaget et Par
Gange, som Udtryk for Beklagelse; længere inde i
Munden og med Oplukning til Siden
frembringes en Lyd, der navnlig bruges til at faa Heste
til at gaa.
<i>O. Jsp.</i>
</chapter>

<chapter name="inspirere">
<b>inspirere</b> (lat.), beaande, indskyde, indgive,
paavirke, begejstre.
</chapter>

<chapter name="Inspirerede">
<b>Inspirerede</b> kaldes en Sekt, som havde sit
Midtpunkt i Wetterau. De er Udløbere af
Cevennerprofeterne, hvoraf nogle flygtede fra
Frankrig over London og Nederlandene til
Tyskland (1713). De kaldes I.. fordi de
forkaster alle ydre Former, ogsaa Sakramenterne,
og lader sig lede af, hvad de kalder
Helligaandens Indskydelser (<sp>Inspiration</sp>). Deres
Ledere i Wetterau var en tidligere Præst, E.
L. Gruber, Hofsadelmager J. F. Rock og
Christoph Hochmann von Hochenau. 4. Juli 1716
vedtog de i Büdingen en Forfatning: »24
Regler for sand Gudsfrygt og hellig Vandel« og
grundlagde derefter fl. Menigheder i
Rhinlandene o. a. St. Efter 1725 udvandrede fl. af
dem til Germantown i Pennsylvanien, andre
sluttede sig til Herrnhuterne, ligesom de paa
mange Steder gik i eet med Pietisterne, og
Pietismen ved de tyske Grevehoffer var i ikke
ringe Grad farvet af dem. De syntes helt
forsvundne, da en Skrædder fra Strassburg,
Michael Krausert, 1816 fornyede
<sp>Inspirationsmenighederne</sp> og samlede flere
saadanne i Alsace, Pfalz og Wetterau, men de
blev forfulgte af Statsmyndighederne, og 1841
udvandrede de fleste I. til Amerika, hvor de i
Ebenezer ved Buffalo grundlagde en
blomstrende Koloni, der for at virkeliggøre den første
kristne Menigheds Ideal levede i delvis
Ejendomsfællesskab. Fra Ebenezer grundlagdes
1855 Kolonien Amana i Iowa, hvis Indbyggere,
»Amanitterne«, danner en kommunistisk Sekt,
der ogsaa har Medlemmer i Kanada. (<sp>Litt</sp>.:
<sp>Göbel</sp>, »Gesch. der wahren
Inspirationsgemeinde«, i »Zeitschrift für hist. Theologie«
[1854—57]; <sp>Christoph Kolb</sp>, »Die
Anfänge des Pietismus und Separatismus in
Württemberg« [1902]; <sp>B. M. H. Shambaugh</sp>,
<i>Amana. The Community of true Inspiration</i>
[Iowa City 1908]).
<i>L. M.</i>
</chapter>

<chapter name="in Spiritualibus">
<b>in Spiritualibus</b> (lat.), i aandelige
Anliggender.
</chapter>

<chapter name="instabil">
<b>instabil</b> (lat.), ustadig, ikke varig.
</chapter>

<chapter name="Installation">
<b>Installation</b> (lat.), Indsættelse i et Embede.
Ogsaa den ydre Indretning af en Forretning.
Indretning af et teknisk Anlæg; <sp>installere</sp>,
indsætte, indrette sig.
</chapter>

<chapter name="installere">
<b>installere,</b> se <sp>Installation</sp>.
</chapter>

<chapter name="Instans">
<b>Instans</b> (lat.). I dansk Retssprog nærmest
kun brugt som Betegnelse for de forsk. Trin
inden for Domstoleorganisationen, saaledes at
den Ret, for hvilken en Sag først maa bringes
frem, benævnes »første I.«, »Underinstans«, den
Ret, hvortil den derfra kan indankes, »anden
I.«, »Overinstans« o. s. fr. I daglig Tale
jævnlig brugt om Forholdet mellem noget under-
og overordnet overhovedet.
<i>E. T.</i>
</chapter>

<chapter name="instantan">
<b>instantan,</b> øjeblikkelig. Et Legemes
<sp>instantane Akse</sp> f. Eks. er den Akse,
hvorom Legemet i et givet Øjeblik roterer.
<i>K. S. K.</i>
</chapter>

<chapter name="Instantia">
<b>Instantia</b> (lat.), Instans (s. d.). <i>Ab i.
absolvere</i>, fritage for at følge den alm. Instansfølge,
give Ret til at overspringe een ell. fl. Instanser.
Noget saadant kendes dog ikke efter den
danske Retsplejelov af 1916.
<i>E. T.</i>
</chapter>

<chapter name="instar omnium">
<b>instar omnium</b> (lat.), hvad der gælder
ligesaa meget som alt andet, i Stedet for alt
andet (alle andre).
</chapter>

<chapter name="in statu quo">
<b>in statu quo</b> (lat.), uforandret, i den
hidtilværende Tilstand.
</chapter>

<chapter name="instaurere">
<b>instaurere</b> [-sta^u-] (lat.), genoprette, forny.
<sp>Instauration</sp>, Genoprettelse.
</chapter>
