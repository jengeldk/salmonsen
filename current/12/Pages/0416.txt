Kulsyreassimilationsprodukter i Planten, Kulhydraterne, til de
cykliske Forbindelser finder Sted.
<i>R. K.</i>
</chapter>

<chapter name="Inosuri">
<b>Inosuri,</b> Tilstedeværelsen af Muskelsukker
(Inosit) i Urinen ved Polyuri.
<i>E. A. T.</i>
</chapter>

<chapter name="Inowrazlaw">
<b>Inowrazlaw</b> [inå'vrazwaf] (<sp>Hohensalza</sp>,
<sp>Jung-Breslau</sp>), By i det vestlige Polen, i den
tidligere preuss. Prov. Posen, 40 km SSØ. f.
Bromberg paa en Høj i Posens mest frugtbare
Egn (Kujavien), er Knudepunkt paa Jernbanen
Kreuz—Rogasen. (1910) 25700 Indb. Industrien
omfatter Jernstøberi, Maskinværksteder og
kem. Fabrikker. I Omegnen er vigtige
Saltminer, og et Saltværk aabnedes 1876 i selve
Byen.
<i>G. Ht.</i>
</chapter>

<chapter name="Inoxydation">
<b>Inoxydation</b> ['in-], se <sp>Brunering</sp>.
</chapter>

<chapter name="in parenthesi">
<b>in parenthesi</b> [-te-] (lat.), i Parentes, som
indskudt Bemærkning.
</chapter>

<chapter name="in partibus infidelium">
<b>in partibus infidelium</b> (lat.: »i de Vantros
Egne«), Tilføjelse til de rom.-kat. Bispers
(Titularbispers) Titel, som ikke har et eget
Diøces. Da visse kirkelige Handlinger kun kan
udføres af dem, der har Bispeindvielsen, og
da hvert Diøces kun maa have een Biskop,
modtager Viebisper og apostolske Vikarer
(undertiden ogsaa andre Gejstlige) Udnævnelse
til Biskop for et Bispedømme, som tidligere
har bestaaet, men som nu er i de Vantros Magt;
herved hævder Romerkirken tillige den
kirkeretslige Bestaaen af de tabte Bispedømmer.
<i>L. M.</i>
</chapter>

<chapter name="in perpetuam memoriam">
<b>in perpetuam memoriam</b> (lat.), til evig
Erindring om.
</chapter>

<chapter name="in perpetuum">
<b>in perpetuum</b> (lat.), for bestandig.
</chapter>

<chapter name="in persona">
<b>in persona</b> (lat.), personlig, selv.
</chapter>

<chapter name="in petto">
<b>in petto</b> [-'pæt.o] (ital.), i Brystet ɔ: i
Tanken. Beholde <i>i. p.</i>, beholde hos sig selv, holde
hemmelig, »skrive sig bag Øret«.
</chapter>

<chapter name="in pleno">
<b>in pleno</b> (lat.), som en Helhed, fuldtallig.
</chapter>

<chapter name="in pontificalibus">
<b>in pontificalibus</b> (lat.), i fuld Præstedragt,
i Embedsdragt.
</chapter>

<chapter name="in praxi">
<b>in praxi</b> (nylat.), i Udøvelsen, i Anvendelsen.
</chapter>

<chapter name="in pristinum statum">
<b>in pristinum statum</b> (lat.), (tilbage) til den
forrige Tilstand.
</chapter>

<chapter name="in promptu">
<b>in promptu</b> (lat.), i Beredskab, paa rede
Haand. Deraf fr. <i>Impromptu</i>.
</chapter>

<chapter name="in præfixo termino">
<b>in præfixo termino</b> (lat.), til en forud
fastsat Tid.
</chapter>

<chapter name="in præsentia">
<b>in præsentia</b> (lat.), for Øjeblikket.
</chapter>

<chapter name="in puncto">
<b>in puncto</b> (lat.), i Punktet, angaaende; <i>i. p.
sexti</i>, ell. (spøgende) <i>i. p. puncti</i>, ang. det 6.
Bud.
</chapter>

<chapter name="in puris naturalibus">
<b>in puris naturalibus</b> (lat.), i den rene
Naturtilstand ɔ: nøgen.
</chapter>

<chapter name="in rem versio">
<b>in rem versio</b> (lat.). Efter Romerretten
kunde obligatoriske Retshandler i Reglen ikke
afsluttes ved Fuldmægtig saaledes, at
Fuldmagtsgiveren direkte blev forpligtet over for den,
med hvem Fuldmægtigen paa hans Vegne
havde afsluttet Retshandlen. Undtagelser gjordes
dog, hvor det var en Slave, der paa Herrens
Vegne havde indgaaet den, idet Herren
(<i>dominus</i>) da i fl. Tilfælde blev forpligtet. Dette
gjaldt bl. a., naar Retshandelen havde medført
en Formueforøgelse for <i>dominus</i>, i saa Fald
erhvervede Slavens Medkontrahent ved <i>actio
de in rem versio</i> et Krav mod Herren paa
Berigelsen. Som et andet Tilfælde kan nævnes
<i>actio institoria</i> (se <sp>Institor</sp>). Lgn. Krav
opstod ogsaa, hvor det var en Fædrenemagten
(<i>patria potestas</i>) undergiven Søn, der havde
handlet paa Familiefaderens Vegne.
<i>K. B.</i>
</chapter>

<chapter name="I. N. R. I.">
<b>I. N. R. I.,</b> Begyndelsesbogstaverne i <i>Iesus
Nazaræus Rex Iudæorum</i>, Jesus af Nasaret,
Jødernes Konge, den Indskrift, Pilatus lod
anbringe over Korset paa Hebraisk, Græsk og
Latin (Joh. 19, 19 ff.).
<i>J. P.</i>
</chapter>

<chapter name="Inrigger">
<b>Inrigger</b> ['en-], se <sp>Kaproning</sp>.
</chapter>

<chapter name="Inrotulation">
<b>Inrotulation</b> ['en-] (lat.), ældre Udtryk for
Ordning og Sammenhæftning af Procesakter,
der som Følge af Appel skal forsendes fra
Underret til Overret.
<i>E. T.</i>
</chapter>

<chapter name="insalere">
<b>insalere</b> (ital.), indsalte.
</chapter>

<chapter name="Insalivation">
<b>Insalivation</b> ['en-] (lat.), Fødens Blanding
med Spyt under Tyggeprocessen.
</chapter>

<chapter name="in salvo">
<b>in salvo</b> (ital.), i Sikkerhed.
</chapter>

<chapter name="Inschallah">
<b>Inschallah</b> (arab., rigtigere: In <i>schâ Allâh</i>
ɔ: om Gud vil), den obligate Tilføjelse, som den
rettroende Muhammedaner gerne tilføjer, hver
Gang der er Tale om noget, der skal finde
Sted i Fremtiden.
<i>J. Ø.</i>
</chapter>

<chapter name="Insectivora">
<b>Insectivora,</b> Insektædere (s. d.).
</chapter>

<chapter name="Insektbestøvning">
<b>Insektbestøvning,</b> se <sp>Bestøvning</sp>, S. 122.
</chapter>

<chapter name="Insektbid">
<b>Insektbid</b> foraarsages i Reglen af Insekter,
der ernærer sig af Blod og Legemets Vædsker
og derfor ved særlig udviklede Munddele
formaar, at bane sig Vej gennem Overhuden. Der
frembringes derved smaa, mere ell. mindre
karakteristiske Læsioner, forbundne med Kløe
og med Blodudtrædning ell. Svulst og
Betændelse af de nærmeste Omgivelser, dog i forsk.
Grad efter den individuelle Ømtaalelighed.
Som Forebyggelsesmiddel tjener lige over for
de egl. Snyltere, som Lus ell. Væggetøj,
nærmest Renlighedsforanstaltninger; mod Myg og
Moskitoer kan anvendes Indgnidninger med to
Procents Thymolspiritus ell. med Enebærolie.
Da Kløen og Irritationen delvis frembringes af
giftige Stoffer (Myresyre), kan en Anvendelse
af Ammoniak (Salmiakspiritus) straks efter
Bidet have en gavnlig Virkning.
<i>E. P-n.</i>
</chapter>

<chapter name="Insekter">
<b>Insekter</b> danner den ene af de 4 store
Klasser, hvori Leddyrene deles.

I.'s Legeme falder i 3 fra hverandre som
oftest skarpt sondrede Afsnit: Hoved, Bryst og
Bagkrop. Saavel i anatomisk Henseende som,
hvad deres Funktion angaar, er disse 3 Afsnit
meget forsk. Hovedet bærer de vigtigste
Sanseorganer samt Mund og Munddele; Brystet med
sine mægtige Muskelmasser, Lemmer og
Vinger, er væsentlig den Del af Insektlegemet, som
sætter det i Bevægelse, medens Bagkroppen
særlig omslutter alle de Organer, hvortil de
vigtigste Livsfunktioner er knyttede
(Fordøjelses- og Kønsorganer, Ekskretionsorganer samt
største Delen af Hjertet og Bugnerverne) (Fig.
1). Hvert enkelt af Legemets 3 Partier er atter
sammensat af et Antal Ringe; i Alm. angiver
man, at Hovedet er sammensat af 4 Ringe,
Brystet af 3 og Bagkroppen af c. 11. Medens
Hovedets Ringe altid smelter sammen til et
enkelt Stykke, kan man, om end i højere ell.
ringere Grad, paavise de enkelte Ringe i Bryst
og Bagkrop. Af Brystets 3 Ringe, der benævnes
Pro-, Meso- og Metathorax ell. For-, Mellem-
og Bagbrystet, er de 2 bageste som oftest
sammenvoksede til eet Stykke, medens Prothorax,

