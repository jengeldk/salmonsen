<chapter name="Jenssen, Anton">
<b>Jenssen,</b> <sp>Anton</sp>, norsk Forretningsmand,
f. i Throndhjem 1850, indtraadte 1877 som
Medinteressent i det af hans Oldefader, den
fra Holsten 1818 indvandrede Mads J., s. A.
grundlagte efterhaanden meget betydelige
Handelshus Jenssen & Co. i Throndhjem, hvis
Eneindehaver han var fra 1. Juni 1892 til 1.
Jan. 1908, da hans Sønner Eyvind J. og Erling
J. blev optagne i Firmaet. Dette har navnlig
omfattet Eksporthandel og Rederivirksomhed.
Desuden har han været og er fremdeles
Medlem af Direktionerne for Throndhjems
Sparebank og Privatbank og en Rk. andre
økonomiske Foretagender, ligesom han i en Aarrække
har været Formand i Byens Handelsforening,
siden 1893 dens Børskommissær. 1878—1913 var
J. et fremragende Medlem af Throndhjems
Kommunestyre, og 1889—91 Byens
Stortingsmand. Siden 1877 har J. været tysk Konsul.
<i>(K. V. H.). Wt. K.</i>
</chapter>

<chapter name="Jenssen, Jens August Karl">
<b>Jenssen,</b> <sp>Jens August Karl</sp>, dansk
Handelsgartner og Forf., f. 13. Jan. 1852 i
Korsør. 1877 tog J. Havebrugseksamen, og efter
at have været Gartner paa Taarnholm ved
Korsør nedsatte han sig 1681 som
Handelsgartner i Stege. Hans mest fortjenstfulde
Arbejde er »Ordbog for Gartnere og øvrige
Plantedyrkere«, indeholdende de med
Planternes Betegnelse alm. forekommende latinske og
græske Navne (1886). Desforuden har han
udgivet fl. mindre Bøger (bl. a. »Hjemmets Flora«
[1883]) og har været Redaktør af »Dansk
Havebrugstidende« fra 1890 til 1899.
<i>L. H.</i>
</chapter>

<chapter name="Jentai">
<b>Jentai</b> [jant<sub>h</sub>a.], se <sp>Tshifu</sp>.
</chapter>

<chapter name="Jeppe">
<b>Jeppe,</b> dansk Mandsnavn, udviklet af
Navnet Jakob, som efterhaanden er blevet afslidt
til Jep; i danske middelalderlige Dokumenter
kan man finde talrige Overgangsformer (<i>Jægop</i>,
<i>Jæiep</i>, <i>Jeip</i> o. fl.), jfr. Ib. — I ældre Litteratur
har det staaet som det typiske Bondenavn,
saaledes i Holberg's »Jeppe paa Bjerget«, men
brugtes paa denne Maade allerede før Holberg
(se E. C. Werlauff, »Hist. Antegnelser til L.
Holberg's 18 første Lystspil«, 1858, S. 71).
<i>G. K-n.</i>
</chapter>

<chapter name="Jeppesen, Carl">
<b>Jeppesen,</b> <sp>Carl</sp>, norsk socialistisk Agitator
og Publicist, f. i Kbhvn 16. Marts 1858. Han
voksede op i yderst fattige og ulykkelige
Forhold; allerede 9 Aar gl maatte han selv tjene
sit Brød for Hungerløn. De mørke og bitre
Erfaringer i Barndommen skærpede hans
vaagnende Kritik, og da det danske Socialdemokrati
efter Kommunerejsningen i Paris organiserede
sig, blev han reven med af Bevægelsen, hvis
haandgangne Mand han snart var. Foraaret
1878 kom han, efter en Tid lang at have
flakket om som farende Svend, til Norge, hvor han
fik Ansættelse i en Børstefabrik i Kria. To Aar
efter anlagde han selv en liden saadan og
drev den med Held, indtil han 1885 overtog
Redaktørstillingen i Bladet
»Social-Demokraten«. Dette forestod han i 6 Aar, samtidig som
han Tar Partiorganisationens
Forretningsfører og mest benyttede Agitator. Han holdt i
denne Tid en stor Mængde Foredrag i og uden
for Hovedstaden, hvis Socialdemokrater han
desuden repræsenterede paa alle nordiske
Socialistmøder og paa fl. internationale
Kongresser. 1891 etablerede han i Kria en
Købmandsforretning, som han drev indtil 1917.
1898 blev han Medlem af Kria Bystyre og
indvalgtes 1904 i Formandskabet, hvor han senere
(indtil 1921) uden Afbrydelse har haft Sæde.
1906 overtog han atter Redaktørstillingen i
»Social-Demokraten«, som han igen fratraadte
1912 p. Gr. a. sit Standpunkt til Partiets
Programpost om Arbejde for Indførelse af
Totalforbud. Da Socialisterne ved Kommunevalgene
1916 havde opnaaet Flertal i Bystyret, valgtes
J. til Kria's Ordfører og fungerede som saadan
til Udgangen af 1919. — Uden for sin
Virksomhed som Journalist og Kommunalpolitiker har
han skrevet nogle Agitationsbrochurer og
udgivet en Arbejdersangbog; selv er han Forf. af
en Del Digte og Sange. Som den udmærkede
Taler og Debattør han er, har han i en
Aarrække været anset som en af den norske
Arbejderbevægelses mest indflydelsesrige
Tillidsmænd; i de sidste Aar er han dog, p. Gr. a.
sin markerede Afstandtagen fra den raadende,
yderliggaaende Retning, traadt noget i
Baggrunden inden for det norske Arbejderparti. 1921
har han sluttet sig til det nystiftede »Norges
socialdemokratiske Arbejderparti«.
<i>(K. V. H.). Wt K.</i>
</chapter>

<chapter name="Jequiritol">
<b>Jequiritol</b> [-ki-] er et Alkaloid, der
forekommer i Frøene af <i>Abrus precatorius</i>. Endnu har
man ikke fremstillet det i ren Tilstand; men det
gaar i Handelen i Form af en Opløsning af
det urene Alkaloid i Glycerin. Denne Opløsning
bruges ved Behandling af kroniske
Øjenbetændelser i Doser paa 1 Draabe, daglig stigende
med 1 Draabe, indtil en tilsigtet Betændelse
indtræder.
<i>E. K.</i>
</chapter>

<chapter name="Jequitinhonha">
<b>Jequitinhonha</b> [з<sub>ə</sub>kite'n<sub>j</sub>ån<sub>jö</sub>] (<sp>Rio Grande
de Belmonte</sp>), en brasiliansk Flod, der
udspringer paa Serra do Espinhaço i Staten
Minas Geraës, S. f. Byen Diamantina.
Udmunder i Atlanterhavet ved Byen Belmonte i Staten
Bahia, hvor den vander betydelige
Bomuldsplantager.
<i>G. Ht.</i>
</chapter>

<chapter name="Jerábek, František">
<b>Jerábek</b> hær3a.bæk], <sp>František</sp>, tschk.
dramatisk Forf. (1836—93). J. har hentet sine
Emner dels fra Böhmens Historie, dels fra
Nutidens Samfundsliv. Hans kendteste Dramaer er
»Cesty verejného minéni« (»Den offentlige
Menings Veje« [1866]), »Služebnik svého pána«
(»Sin Herres Tjener« [1870]) og Tragedien »Syn
človka« (»Menneskets Søn, ell. Preusserne i
Böhmen« [1878], med Emne fra
Syvaarskrigens Tid).
<i>Hlg. P.</i>
</chapter>

<chapter name="Jered">
<b>Jered</b> ell. Jared tilhører Genesis' Urhistorie,
hvor han nævnes som Efterkommer af Set.
<i>J. P.</i>
</chapter>

<chapter name="Jeremejevit">
<b>Jeremejevit</b> ['j<sub>i</sub>rje'm<sub>j</sub>ej<sub>ə</sub>'vit], et Mineral, der
bestaar af Aluminiumborat, AlBO<sub>3</sub>; det er
fundet i heksagonale Krystaller af ejendommelig
indre Bygning ved Nertsjinsk i Ural.
<i>(N. V. U.). O. B. B</i>
</chapter>

<chapter name="Jeremia">
<b>Jeremia</b> (hebr. <i>Jirmejahu</i>), en af de
største israelitiske Profeter. Han holdt sine Taler
i Jerusalem under Rigets sidste Konger og
oplevede Statens Undergang. Det Skrift, som
bærer hans Navn, deles naturligt i 3 Dele: 1—35,
Taler, der mest handler om Judasernes Synd
og den Straf, som venter dem, dertil
personlige Udbrud og enkelte Beretninger om
Profetens Oplevelser. 36—45, Beretninger om J.'s

