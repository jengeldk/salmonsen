<chapter name="Ikaamaui">
<b>Ikaamaui,</b> <sp>Te Ika a Maui</sp> (»Maui's Fisk«),
Maoriernes Navn paa Ny Zeelands Nordø
Maoriernes Sagn lader Nationalhelten Maui
drage den op af Havet med sin Fiskesnøre.
<i>M. V.</i>
</chapter>

<chapter name="Ikaria (se Nikaria)">
<b>Ikaria,</b> se <sp>Nikaria</sp>.
</chapter>

<chapter name="Ikaria (Fest)">
<b>Ikaria,</b> en Fest, der fejredes i I. ved Athen
om Foraaret, naar Vinstokken beskares. Bl.
a. vandrede unge Piger under Sange om paa
Vinbjergene og gyngede senere i Reb, en
mærkelig Skik, der forklares gennem Fortællingen
om <sp>Ikarios</sp>.
<i>H. A. K.</i>
</chapter>

<chapter name="Ikarios">
<b>Ikarios</b> var efter gammel gr. Fortælling en
Athenæer, der af Dionysos til Tak for
gæstevenlig Modtagelse fik Vindruen. For at
udbrede Kendskabet til Gudens kostelige Gave drog
han derefter rundt i Landet med en Vinsæk
og lod Hyrder og Bønder smage den ny Drik.
De blev berusede og overfaldt i den Tro, at
de var forgivne, I., dræbte ham og begravede
ham i en tør Brønd ell., efter en anden
Version af Sagnet, under et Træ. Hans Datter
Erigone (ell. Aletis) drog imidlertid ud for at
søge ham, ledsaget af den tro Hund, Maira;
da hun havde fundet hans Grav, tog hun sig
selv af Dage i en Rebsnøre. Til sidst blev de
alle forvandlede til Stjerner, I. til Bootes,
Erigone til Jomfruen og Maira til Hundestjernen
(smlg. <sp>Ikaria</sp>). — I. er fremdeles Navnet
paa Odysseus' Hustru Penelope's Fadfer.
<i>H. A. K.</i>
</chapter>

<chapter name="Ikariske Hav">
<b>Ikariske Hav,</b> den sydøstlige Del af
Archipelagus omkr. Øen Ikaria, i hvis Nærhed
Daidalos' Søn Ikaros faldt i Havet.
<i>C. A.</i>
</chapter>

<chapter name="Ikaros">
<b>Ikaros</b> ['ikarås] var efter gr. Sagn Søn af
Daidalos. Sammen med sin Fader blev han
indelukket i Labyrinten paa Kreta, og han
deltog senere i hans Flugt, men da han trods
Faderens Advarsel fløj for nær Solen,
smeltede Vokset i Vingerne; han styrtede ned i
det ikariske Hav og druknede. Som Lig drev
han i Land ved Samos, og der blev han
begravet.
<i>H. A. K.</i>
</chapter>

<chapter name="Ikast">
<b>Ikast</b> (1340: <sp>Ycost</sp>), voksende Sogne- og
Stationsby i Midtjylland, c. 26 km V. f.
Silkeborg, Hammerum Herred, Ringkøbing Amt, 1.
Febr 1916 113 Gaarde og Huse og 719 Indb.
(1906: 330), Kirke (nyopført efter at den gl. var
brændt Decbr 1904), Præstegaard, Missionshus,
Skole, Apotek, Lægebolig, Sparekasse (oprettet
1871), Gæstgiveri, Andelsmejeri, Tagpapfabrik,
Tjærefabrik m. m. samt Station paa
Silkeborg—Skern-Banen.
<i>H. W.</i>
</chapter>

<chapter name="Ikebana">
<b>Ikebana</b> (jap.), Kunsten at ordne Blomster.
I. er af buddhistisk Oprindelse og stammer
ligesom Teceremonien, <sp>Cha-no-yu</sp> (s. d.), fra
Kina. De buddhistiske Præster, Bonzerne,
dekorerede tidlig deres Altre med Blomster, og
under kin. Indflydelse opstod allerede i
Middelalderen forsk. Skoler i Japan i
Blomsterdekorationens Kunst. I Kiotos paladsagtige Klostre
udformedes I. yderligere særlig af Rikiu (15.
Aarh.), der ogsaa var en Mester i alle
Spørgsmaal vedrørende Teceremonien. I Forbindelse
med denne udviklede I. sig, i 17.—18. Aarh.,
Tokugava'ernes Japan, til en yderst raffineret
Kunst, hvor hver Blomst, Farve og Linie havde
sin bestemte Bet. Ved Teceremonien anvendes
Blomster som rituel Ceremoni. De anbringes
foran et Kakemono-Maleri og skal stemme
overens med dette efter særlige Regler, f. Eks. ikke
Vandplanter foran et Bjerglandskab. I øvrigt
bør Valget af Malerier og Blomsterdekorationer
ved Teceremonien altid stemme med Aarstid,
Time paa Døgnet og Gæsternes Smag og
Stilling. Den jap. I. er mere enkel end den
europæiske, undgaar Masseophobning ell.
Sammenbundtning af mange forskelligartede Blomster,
tilstræber mere naturtro Opstilling, f. Eks. nogle
faa Blomstergrene i en Vase i saa naturlig
Stilling som mulig. (<sp>Litt</sp>.: <sp>Ida Trotzig</sp>:
»Japanernes Teceremoni« [Sthlm 1911]; <sp>De la
Mazelière</sp>, <i>Le Japon</i>, II, 296 ff. [1907]).
<i>F. de F.</i>
</chapter>

<chapter name="Ikelemba">
<b>Ikelemba,</b> Biflod i venstre Bred af Kongo,
udmunder tæt N. f. Ækvator.
</chapter>

<chapter name="Iki">
<b>Iki,</b> en lille, meget tæt befolket Ø i Japan
NV. f. Kiushiu, 133 km<sup>2</sup>, 37000 Indb.
<i>M. V.</i>
</chapter>

<chapter name="ikke højere">
<b>ikke højere</b> (Søv.), Kommando til
Rorgængeren, naar Skibet ikke maa komme nærmere
Vinden end den styrede ell. opgivne Kurs;
<sp>ikke lægere</sp>, naar det ikke maa komme i
Læ af Kursen.
<i>C. B-h.</i>
</chapter>

<chapter name="Ikon">
<b>Ikon</b> ['i.-] (gr. εικών), et Billede; en
<sp>ikonisk</sp> Statue, en Statue i Legemsstørrelse.
</chapter>

<chapter name="Ikonion">
<b>Ikonion,</b> By i Lilleasien i Oldtiden. Den
regnedes af Xenofon til Frygien, men af alle
senere Forfattere til Lykaonien; nu <sp>Konia</sp>.
<i>H. H. R.</i>
</chapter>

<chapter name="Ikonobortser">
<b>Ikonobortser</b> ['i-] (gr.: Billedstormere), d.
s. s. <sp>Duchobortser</sp>.
</chapter>

<chapter name="Ikonoduli">
<b>Ikonoduli</b> ['i-] (gr.), d. s. s. <sp>Ikonolatri</sp>.
</chapter>

<chapter name="Ikonografi">
<b>Ikonografi</b> ['i.-] (gr.), Betegnelse dels for
Beskrivelsen af Billeder og billedlige
Fremstillinger især vedrørende Oldtidens og den ældre
kristelige Kunst, dels bruges det som Navn
paa den Videnskab, der søger at fremme
Kundskaben om saadanne Billeder, og som navnlig
maa besidde et udstrakt Kendskab til
Attributter og Emblemer samt andre sædvanlige
Kendetegn, hvormed Guder og Heroer, Helgener
o. a. fremstilles ell. bestemte Ideer
symboliseres. Til I.'s Materiale hører følgelig bl. a.
Billedstøtter og Buster, Mønter, Gemmer,
Malerier o. l. Genstandenes kunstneriske Værdi er
for I. underordnet. — Grundlæggende
ikonografiske Værker er <sp>Visconti</sp>'s 2 Bøger:
<i>Iconographie grecque</i> (3 Bd, 1811); <i>Iconographie
romaine</i> (4 Bd, 1817—29). Mere moderne
Værker er: <sp>Bernouilli</sp>, »Römische
Ikonographie« (2 Bd, 2. Bd i 3 Dele, Stuttgart 1882-
94); <sp>Barbier de Montault</sp>, <i>Traité
d'iconographie chrétienne</i> (2 Bd, Paris 1890);
<sp>Helmsdörffer</sp>, »Christliche Kunstsymbolik
und Ikonographie« (Prag 1870); <sp>Wessely</sp>,
»Ikonographie Gottes und der Heiligen«
(Leipzig 1876).
<i>H. A. K.</i>
</chapter>

<chapter name="Ikonoklast">
<b>Ikonoklast</b> ['i-] (græsk), Billedstormer, se
<sp>Billedstrid</sp>.
</chapter>

<chapter name="Ikonolatri">
<b>Ikonolatri</b> ['i-] (gr.), Billeddyrkelse.
</chapter>

<chapter name="Ikonologi">
<b>Ikonologi</b> ['i-] (gr.) bet. oftest det samme
som <sp>Ikonografi</sp>, men bruges dog stundom
i en noget videre Bet.
<i>H. A. K.</i>
</chapter>

<chapter name="Ikonoman">
<b>Ikonoman</b> ['i-] (gr.), den, der sværmer for
Kirkebilleder og Billeddyrkelse.
</chapter>

<chapter name="Ikonometer">
<b>Ikonometer</b> ['i-] er et lille Apparat, man i
Fotografien kan anvende til at bedømme

