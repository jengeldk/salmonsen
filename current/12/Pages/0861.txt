Guyana) er kendt for sin ejendommelige
stinkende Lugt (Stinktræ fra Guyana).
<i>A. M.</i>
</chapter>

<chapter name="Jappen">
<b>Jappen,</b> se <sp>Geelwinck Bay</sp>.
</chapter>

<chapter name="Japura">
<b>Japura</b> (<sp>Yapura</sp>), nordlig Biflod til
Amazon-Floden. Udspringer under Navn af
<sp>Caqueta</sp> paa de columbianske Andes, nær ved
Magdalena-Floden, gennemstrømmer
Urskovene i den bras. Stat <sp>Rio Negro</sp> og
udmunder efter et omtr. 1600 km langt Løb lige over
for Byen Teffé. Befares af Dampere.
<i>G. Ht.</i>
</chapter>

<chapter name="Japygia">
<b>Japygia,</b> d. s. s. <sp>Iapygia</sp>.
</chapter>

<chapter name="Jaques-Dalcroze, Emile">
<b>Jaques-Dalcroze</b> [зa.k-dal'kro.z], <sp>Emile</sp>,
østerr.-schweizisk Musiker, f. 6. Juli 1865 i
Wien, studerede dersteds og i Paris, men
virkede fra 1892 i Geneve og for Schweiz'
Musikliv. Foruden Korværker og Sange er i Genève
(og Paris) opført fl. Operaer af J.-D., der
desuden er blevet kendt ved en Violinkoncert og
navnlig ved sine <i>Chansons romandes et
enfantines</i>. Interessen for Børnesang har ført J.-D.
ind paa Arbejdet for rytmisk Gymnastik, en
Forbindelse af Musik og Gymnastik til
Uddannelse af rytmisk Følelse, Ideer for hvilke J.-D.
har vidst ogsaa at vække Opmærksomhed i
Tyskland og Frankrig, navnlig ved et Skrift
»Der Rytmus als Erziehungsmittel für die
Kunst« og »Methode J.-D.«. Han opnaaede
endog, at der ved Dresden (i Hellerau) oprettedes
et Institut for hans spec. Musik- og Plastik-
(Gymnastik-) Undervisning, og hans Gerning der
var i fuld Blomstring, idet Skolen, der
omgaves af en vis Sensation (Barfodsdans m. m.),
ogsaa besøgtes af talrige Udlændinge, da
Verdenskrigen brat afbrød Instituttets Virksomhed
og J.-D., der havde indtaget en tysk-fjendtlig
Holdning, atter forlod Tyskland.
<i>W. B.</i>
</chapter>

<chapter name="Jaransk">
<b>Jaransk,</b> By i det østlige Rusland, Guv.
Vjatka, ved Floden Jaranka, har c. 5000 Indb.
og Handel med Huder, Honning, Voks og
Lærred.
<i>G. Ht.</i>
</chapter>

<chapter name="Jararaka">
<b>Jararaka</b> (<i>Bothrops Jararaca</i>), en med
<sp>Lanseslangen</sp> (se <sp>Hugorme</sp>) nær
beslægtet Giftslange, der lever i Brasilien.
<i>R. H. S.</i>
</chapter>

<chapter name="Jardin, Karel du">
<b>Jardin</b> [dy-зar'dæ], <sp>Karel du</sp> (ell.
<sp>Dujardin</sp>), holl. Maler og Raderer, f. i Amsterdam
1622, d. i Venedig 1678. J. var Elev af Nic. Berchem
og uddannede sig videre i Haag under
Indflydelse fra P. Potter, Et længere Ophold i
Italien gjorde ham til trofast Dyrker af det ital.
Landskab, som han gav Staffage af Hyrder og
Kvæg, og hvori han ogsaa indføjede sine holl.
Figurer. Han var 1656 med at grundlægge
Selskabet »Pictura«, der gjorde ital. Natur og ikke
ital. Kunst til Grundlag for Kunststudiet. Efter
at have virket i Haag og Amsterdam, droges
han af sin Vandrenatur atter til Italien og
levede her fra c. 1675. Han har malet en
Mængde ital. Landskaber med Staffage, hvor
man glæder sig over den smukke harmoniske
Farvestemning — et Hovedværk »Italienske
Gøglere« (1657, Louvre), andre i Haag, Berlins
Kaiser Friedr.-Mus., Petrograd, Amsterdams
Rijksmus. (bl. m. a. »Trompeteren«) etc. —
desuden ogsaa rene Figurbilleder og
Portrætter i Amsterdams Rijksmus. saaledes
Selvportræt (1662) og et Regentbillede (1667); i
Kunstmus. i Kbhvn »Fortuna« (Yngling paa en
Muslingskal), i Sthlm's Nationalmus. fl. Landskaber
og et Portræt (1674). Højest staar J. dog
maaske som Raderer: Landskaber og Kvæg,
saaledes den berømte Suite af Dyr (1652);
Kobberstiksamlingen i Kbhvn ejer alle hans Blade.
<i>A. Hk.</i>
</chapter>

<chapter name="Jardin, Nicolas Henri">
<b>Jardin</b> [зar'dæ], <sp>Nicolas Henri</sp>, fr.
Arkitekt, f. i St Germain des Noyers 22. Marts
1720, d. smst. 1799. Efter at have naaet den
store Pris i Arkitekturen rejste han 1744 til
Italien, vendte 1754 tilbage til Frankrig og
drog flg. Aar til Kbhvn, hvor det ved Saly's
Indflydelse overdroges ham at fuldføre
Frederikskirken; paa denne arbejdede han
1756—1771, da Byggeriet blev standset, og J.
derfor nedlagde sit Professorat ved Akademiet
og vendte tilbage til Paris, som han atter
forlod p. Gr. a. Revolutionen. I Danmark har han
opført Bernstorff Slot, Marienlyst, det gule
Palæ i Amaliegade, Volieren bag Christian VII's
Palæ paa Amalienborg og Sølvgadens Kaserne,
ligesom han har forandret det Thott'ske Palæ
paa Kongens Nytorv og omlagt Fredensborg
Slotshave 1764; ogsaa forsk. dekorative
Arbejder skyldes ham, f. Eks. Mindestøtten i
Hørsholm. Forsvundne er Riddersalen og Hofteatret
paa Christiansborg, den kgl. Pavillon paa
Nyholm og Alm, Hospital i Bredgade. J.'s
smagfulde fr. Nyklassicisme fik ved hans
Akademivirksomhed den største Bet. for det flg.
Slægtled af danske Arkitekter. Hans Broder, <sp>Louis
Henri J.</sp> (1730—59), fulgte ham til Kbhvn
som Medhjælper og blev ansat som kgl.
Bygmester og Prof. ved Akademiet. (<sp>Litt</sp>: smlg.
Frederikskirken).
<i>(E. S.). C. A. J.</i>
</chapter>

<chapter name="Jardin des plantes">
<b>Jardin des plantes</b> {зar'dæ-dæ-'plã.t], se
<sp>Paris</sp>.
</chapter>

<chapter name="Jardinière">
<b>Jardinière</b> [sjardini'æ.r<sub>ə</sub>. fr. зardi'n<sub>i</sub>æ.r] (fr,),
lille Blomsterbord, Blomsterskaal, særlig indrettet
til voksende Planter. Navnet J. bruges af og til
om en selvstændig Ret, der udelukkende
bestaar af forsk. Grønsager, men som Regel
benyttes det i Forbindelsen <i>à la j.</i>, og betegner
derved, at en ell. anden Ret er garneret med
Grønsager. Disse skal til J. altid koges hver
Slags for sig og ved Anretningen ordnes
saaledes, at hver Slags ligger særskilt.
<i>R. H.</i>
</chapter>

<chapter name="Jarfjorden">
<b>Jarfjorden</b> gaar 20 km lang og
gennemsnitlig 1 km bred mod S. ind i Sydvarangers østlige
Del hen imod den russ. Grænse. Den indre
Del er kendt for sin Skønhed og benyttes
adskillig som Sommeropholdssted for Beboere af
Vardø og Vadsø. En ny Vej fører herfra over
til Elvenes ved Pasvigelven; ved en Lokalbaad
staar J. i Forbindelse med Vardø og Vadsø.
Ved Fjordens Bund ligger Handelsstedet J.
Ved J. laa tidligere 4 Hvalfangerstationer.
<i>(J. F. W. H.). M. H.</i>
</chapter>

<chapter name="Jargeau">
<b>Jargeau</b> [зar'go]. By i Mellemfrankrig, Dept
Loiret, Arrond. Orléans, paa venstre Bred af
Loire, 17 km Ø. f. Orléans, har c. 2300 Indb.,
en gl Kirke fra 11. Aarh. og Fabrikation af
Møbler. — 1429 vandt Jeanne d'Arc ved J.
en Sejr over Englænderne.
<i>G. Ht.</i>
</chapter>

<chapter name="Jargon">
<b>Jargon</b> [sjar'gåŋ. fr зar'gå] (fr.) bruges
almindeligst i en temmelig omfattende Bet. om det
for en Klasse ell. Stand særlige Sprog (Ord,
Vendinger, tekn. Udtryk o. desl.), som ikke
forstaas af andre; saaledes taler man om
Kunstnerjargon, de spekulative Filosoffers J. o. s. v.
Begrebet er ikke skarpt afgrænset fra de

