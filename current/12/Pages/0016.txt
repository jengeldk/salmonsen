<chapter name="Hvide Rose">
<b>Hvide Rose,</b> Huset York's Vaabenmærke,
derfor Navn for dets Parti under Borgerkrigen
i England 1455—85 (se <sp>England</sp>, S. 292).
</chapter>

<chapter name="Hvide Rusland">
<b>Hvide Rusland</b> kaldes den Del af Rusland,
hvor det hviderussiske Sprog tales (se
<sp>Rusland</sp>, <sp>Sprog</sp>). H. R. stod i 14.—16. Aarh.
under Lithauen, siden under Polen, kom ved
Polens første Deling 1772 under Rusland og
omfatter Guvernementerne Mohilev, Minsk, den
nordlige Del af Grodno, Vilna, Vitebsk og den
vestlige Del af Smolensk.
<i>G. Ht.</i>
</chapter>

<chapter name="Hvide Sande">
<b>Hvide Sande,</b> et Klitparti paa
Holmslandstangen ved Ringkjøbing Fjord, hvor der i 1908
—09 foretoges en Gennemgravning af Tangen,
den saakaldte H. S.-Kanal, med det Formaal
at skaffe Fjorden forbedrede Besejlings- og
Afvandingsforhold til Havet. Kanalen udvidede
sig snart meget stærkt p. Gr. a. den med den
stærke ud- og indgaaende Strøm flg.
Bortskæring af Sandet, hvorved de under
Paalandsstorme herskende Højvande i Havet
forplantede sig ind i Fjorden og foraarsagede
Oversvømmelse paa de til Fjorden grænsende lavt
liggende Arealer. Man besluttede sig da 1912
til at forsøge Kanalen indsnævret ved Bygning
af to Tværmoler, en udgaaende fra hver Side
af Kanalen, saaledes at der blev en passende
Aabning mellem Molerne. Anlægget af disse,
hvortil der var regnet at ville medgaa 900000
Kr, var imidlertid forbundet med adskillige
Uheld, idet Dele af dem nu og da under
Storm blev underskaaret og sank. Først efter
at der var medgaaet lidt over 2 Mill. Kr, syntes
Molerne at være blevne nogenlunde stabile.
Tilliden til hele Anlægget var imidlertid blevet
stærkt rokket, og i 1915 vedtog Rigsdagen at
lukke Kanalen. Lukningen, der fuldendtes i
Efteraaret s. A., udførtes ved en simpel
Afdæmning af Mundingen med Betonblokke,
samtidig med at der indenfor Molerne yderligere
byggedes en Sanddæmning tværs over Kanalen.
En ny Gennemskæring af Holmslandstangen
blev paa samme Tid foretaget længere S. paa
(ved »Gødelen«). Lukningen af H. S.-Kanalen
og Aabningen af det ny Løb kostede ialt c. 3/4
Mill. Kr., saaledes at H. S.-Kanalen herefter
alt i alt kom til at staa Statskassen i henved
3 Mill. Kr. Et af den af Regeringen nedsatte
»Ringkjøbingfjord-Kommission« udarbejdet
Forslag (1915) til Ordning af Fjordens Afvandings-
og Besejlingsforhold ved Hjælp af en Sluse
har det hidtil ikke lykkedes at faa gennemført
i Rigsdagen.
<i>J. M.-P.</i>
</chapter>

<chapter name="hvide Slavehandel">
<b>hvide Slavehandel</b> betegner Eksport af
unge Kvinder i usædeligt Øjemed til oversøiske
Pladser. I hvilket Omfang h. S. fra Europa
virkelig har fundet Sted, er vanskeligt at sige,
men Offentligheden har særlig i Beg. af Aarh.
jævnlig været opskræmt ved Beretninger
herom, gaaende ud paa at unge, uvidende Piger
ved falske Foregivender lokkedes til at betro
sig til udenlandske Agenter, som besørgede
deres Udvandring (vistnok særlig til
Sydamerika), hvorefter de overgaves til
Utugtshuse paa Ankomststedet uden Udsigt til at
komme fri, da et bestukket Politi tog
Bordelværternes Parti. Her i Danmark er næppe
konstateret et eneste saadant Tilfælde, der i øvrigt
vilde hjemfalde til streng Straf for
Frihedsberøvelse (s. d.). Derimod er der næppe Tvivl
om, at der med Agenter som Mellemmænd
finder en ret livlig »Udveksling« Sted af
letfærdige, unge Kvinder mellem Europas og
Amerikas forsk. Storbyer, men disse Kvinder er ikke
Ofre for noget Bedrageri ell. Tvang. I
Straffelovstillægget af 1. Apr. 1911 § 4 findes dog
optaget en Bestemmelse, sigtende til ogsaa at
ramme en saadan utiltalende Trafik, idet den,
som fremmer en Kvindes Bortrejse fra Riget,
for at hun i Udlandet skal drive Utugtserhverv,
straffes for Rufferi (s. d.).— Til Bekæmpelse
af h. S. findes i de fleste Lande Foreninger,
saaledes ogsaa i Danmark, men disse
Foreninger bør ikke forveksles med den internationale
Forening, <i>les amies de la jeune fille</i>, der giver
Raad og Anvisninger til unge Kvinder, der
ønsker at tage Ophold i Udlandet, ell. som staar
ene i fremmed Land (den danske Afd. stiftet
1899).
<i>A. Gl.</i>
</chapter>

<chapter name="Hvide Søndag">
<b>Hvide Søndag,</b> første Søndag efter Paaske,
den store Daabsdag, som har Navn af, at
Katekumenerne da iførtes hvide Daabsklæder.
Saaledes i Danmark (og Tyskland); i den
angelsachsiske Kirke henlagdes Handlingen til
første Pinsedag (eng.: <i>whitsunday</i>), og de
angelsachsiske Missionærer medbragte samme
Ordning til Norge.
<i>G. K-n.</i>
</chapter>

<chapter name="Hvide Søstre">
<b>Hvide Søstre,</b> se <sp>Hospitaliterinder</sp>.
</chapter>

<chapter name="Hvide Tirsdag">
<b>Hvide Tirsdag,</b> saaledes kaldtes Tirsdag
efter Fastelavns Søndag. Navnet skriver sig
fra, at man paa den Dag opr. spiste
Mælkemad, Strutter med Mælk paa.
<i>G. K-n.</i>
</chapter>

<chapter name="hvide Varer">
<b>hvide Varer</b> benævnes alle Slags ufarvede
Bomulds- og Linnedvarer.
</chapter>

<chapter name="Hvidfisk">
<b>Hvidfisk,</b> se <sp>Delfiner</sp>, S. 922.
</chapter>

<chapter name="hvidfødte">
<b>hvidfødte,</b> se <sp>Albinoer</sp>.
</chapter>

<chapter name="Hvidgarvning">
<b>Hvidgarvning,</b> se <sp>Læder</sp>.
</chapter>

<chapter name="hvidglødende">
<b>hvidglødende</b> siges et glødende Legeme at
være, naar Temperaturen er saa høj, at det
lyser hvidt. Denne Tilstand indtræder ved
12-1300°, og Lyset er hvidest ved 15-1600°.
Svejsejern gøres h., inden det svejses.
<i>E. Su.</i>
</chapter>

<chapter name="Hvidgods">
<b>Hvidgods,</b> se <sp>Antifriktionsmetal</sp> og
<sp>Pandemetal</sp>.
</chapter>

<chapter name="Hvidgran">
<b>Hvidgran,</b> <i>Picea canadénsis</i> Sang., er
indført fra NØ.-Amerika, fordi den er nøjsom og
haardfør især mod Vinden; H. bliver kun et
lille Træ og har ofte en bugtet Stamme; derfor
er der kun Grund til at bruge den som Lætræ.
<i>C. V. P.</i>
</chapter>

<chapter name="Hvidhaj">
<b>Hvidhaj</b> (<i>Carcharias lamia</i>), en Art af
Slægten <i>Carcharias</i> (se <sp>Carchariidæ</sp>). Denne
Haj er hvidgraa ell. kridhvid over hele
Kroppen og bliver omtr. 4 m lang. Den strejfer om
i den sydlige Halvkugles Have og er især
talrig omkr. Nyholland.
<i>Ad. J.</i>
</chapter>

<chapter name="Hvidkaal">
<b>Hvidkaal,</b> se <sp>Kaal</sp>.
</chapter>

<chapter name="Hvidkilde">
<b>Hvidkilde,</b> Hovedgaard i Sunds Herred,
NV. f. Svendborg og Hovedsæde i Baroniet
Lehn, nævnes første Gang 1374 og synes at
have været en kongelig Borg. 1420 tilhørte
Gaarden Eiler Rønnow og gik 1563 ved
denne Slægts Uddøen paa Mandssiden over
til Slægten Bille og fra den til Gøye'rne.
1679 solgte den lærde Jomfru Anne Gøye
H. til Geheimeraad V. G. Gabel, der
