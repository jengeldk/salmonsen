vedvarende græsbevokset Hønsegaard, kræves c. 10
m<sup>2</sup> pr Høne. Dersom Hønsegaarden er
grusbelagt, kan man gaa ned til en god m<sup>2</sup> pr
Høne, hvis nøje Renlighed gennemføres.
Praktisk vil det være at have fl. H. at skifte med
ell. indføre Vekseldrift, hvorved Jorden
skiftevis udnyttes til H. og Havebrug. Stenede
Arealer, Skov, Hede og Strandbredder kan ofte
med Fordel benyttes til Anlæg af H. Hegnet
maa til flyvelystne Racer være mindst 2 m
højt, til svære 1 1/2 m. Gode Læforhold er af
største Bet. Til Plantningerne vokser op,
dannes Læ af Maatter, Brædder o. l. Uden om
Hønsegaarden bør helst plantes en Hæk, og
paa udsatte Steder løvfældende ell.
stedsegrønt Læ.

<sp>Hønsehuset</sp> opføres paa et tørt,
beskyttet Sted, der helst skraaner lidt til Siderne.
At opvarme ell. indrette Hønsehuset i Stalden
vil gøre H. kuldskære. Foruden et Soverum
bør Hønsehuset bestaa af et, f. Eks. foran,
ved Siden af ell. under dette anbragt Læskur,
ell. begge Rum kan, hvad praktisk og
besparende er, forenes. H. sidder da bagtil i dette
og kan benytte Resten som Skraberum. I saa
Fald kræves c. 1/2 m<sup>2</sup> Gulvflade pr Høne.

<sp>Soverummet</sp> bør fortil ell. til
Tagrygningen være godt 2 m højt og skraane en god
1/2 m bagtil ell. til Siderne. Almindeligvis
beregnes 1 m<sup>2</sup> til 8 à 10 H. Der bør ikke gerne
være over 50 H. i samme Afdeling ell. Hus.
Dette opføres af 1/2 Stens Mur ell. af 2 à 2 1/2
cm tykke Brædder, pløjede, listede ell.
kantstillede og beklædte indvendig med Tag- ell.
præpareret Gulvpap. Dobbelte Vægge med
Pakning imellem er unødvendige. Vinduer og
Døre indsættes mod S. ell. SØ., og i Gavlene
Ventilationsluger. Træk maa undgaas. Taget
beklædes med Tagpap, og Gulvet, der lægges
paa et solidt Fundament, kan bestaa af
Cement, 8 à 10 cm tykt. Væggene maa være glat
pudsede ell. høvlede, evt. tjærede. Huller og
Sprækker tilstoppes. Stængerne, 5 à 6 cm brede
og 3 1/2 cm tykke med afrundede Overkanter,
anbringes i ens Højde 1/2 à 3/4 m over Gulvet,
og hvor Huset er lavest. Smaa H. optager c.
15, større 18 à 20 cm paa Siddestængerne, der
bør hvile i False i Væggen ell. paa Bukke og
have en indbyrdes Afstand af c. 40 cm. Hjalet
kan ogsaa indrettes til om Dagen at slaas op
mod Væggen ell. der kan c. 15 cm under dette
og godt 1/2 m fra Gulvet opsættes et
Fangbræt for Gødningen. Rederne, som ophænges
i Halvmørke i Læskuret ell.
Æglægningsrummet, maa være c. 35 cm i Firkant og 38 cm
høje fortil, have Skraatag og foran forneden
et bredt sandbestrøet Flyvebræt. Der regnes
1 Rede for 4 H.

<sp>Læskuret</sp> har især Bet. for indelukkede
H., særlig i den fugtige, kolde og mørke Tid.
Det maa være tørt, tæt, rummeligt og lyst og
kan laves af simple Materialer. Der kræves
mindst 1 m<sup>2</sup> Gulvflade for 4 à 5 H. C. 1/3 af
den helst mod S. ell. SØ. vendende Forside
forsynes med Glas om Vinteren. Gulvet kan
bestaa af Cement ell. Jord, der da ofte maa
fornyes, og i en Krog afspærres Askebadet.

Holdes mange H., kan indrettes et langt i
Afdelinger inddelt H. med Gang bagtil ell.
mindre Kolonihønsehuse evt. paa Hjul, saa de
let kan flyttes bl. a. ud paa Stubmarkerne.

<sp>Hønsenes Pasning</sp> maa foregaa
regelmæssig. De bør lukkes tidlig ud, og derefter
maa Hønsehuset udluftes og renses for
Gødning, der opbevares i overdækkede Beholdere.
Efter nøje Rensning og Desinfektion foretages
mindst et Par Gange aarlig en nøje Hvidtning
af Hønsehuset. Afvaskningen sker med varm
Sodalud, og som Desinfektionsmiddel benyttes
f. Eks. Klorkalk, enten alene (c. 2 %
Opløsning) ell. iblandet Hvidtekalken. Ogsaa Reder
og Stænger afskrabes og renses jævnlig. I hver
Rede lægges et Porcelænsæg og Redehalmen
fornyes ofte. Paa Soverummets Gulv strøes
Sand, om Vinteren Tørvejord og i Læskuret et
tykt Lag Strøelse, f. Eks. Avner ell. tørre
visne Blade. Om Sommeren erstattes Vinduerne
med Staaltraadsnetrammer, et Stykke af

<img>Hønsehus.</img>

<img>Samme Hønsehus indvendig.</img>

<img>Flytteligt Hønsehus.</img>

