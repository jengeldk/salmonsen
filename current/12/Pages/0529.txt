lykkedes det ham ved Korsfarernes Hjælp at
komme paa Tronen igen tillige med sin Søn
Alexios IV (1203). Da de imidlertid hverken
kunde tilfredsstille Korsfarerne ell. den
indfødte Befolkning, blev de allerede 1204 styrtede
af en Slægtning Alexios V Murzuflos. I. døde
kort efter.
<i>H. H. R.</i>
</chapter>

<chapter name="Isaak">
<b>Isaak</b> ['i.s<sub>a</sub>ak, hebr. jis'ka.k<sub>r</sub>], d. s. s. <sp>Isak</sp>.
</chapter>

<chapter name="Isaak, Henricus">
<b>Isaak</b> ['i.sa.k], <sp>Henricus</sp>, nederlandsk
Kontrapunktiker (c. 1450—c. 1517). Tidligere
har man anset I. for tysk Komponist (han
kaldtes for »Arrigo Tedesco« i Italien), men det er
nu oplyst ved Van der Straeten's
Arkivundersøgelser, at I. var Nederlænder; hans Testament
bærer Navnet »Ugonis [Huygens] de Flandria«.
Han hører til de betydeligste Mestere i sin Periode,
var en lang Tid ansat hos den tyske Kejser i
Wien og Innsbruck, levede ligeledes i længere
Tid i Italien, i Ferrara og Firenze, hvor han
døde. Han er en interessant Kunstner, i hvis
Musik man genfinder Træk af baade
nederlandsk, italiensk og tysk Art. Betydeligst er
hans 24 Messer. Hans <i>Chorale Constantinum</i>
(3 Bd, trykte 1550) omfatter hele den katolske
Liturgi. Bekendt er hans Bearbejdelse af den
tyske Folkevise »Innsbruck ich muss dich
lassen«, der senere blev en meget udbredt
Salmemelodi (»Nu hviler Mark og Enge«).
Nyudgaver af hans Værker findes i »Denkmäler
der Tonkunst in Oesterreich«, Bd V, XIV og
XVI.
<i>A. H.</i>
</chapter>

<chapter name="Isabeau de Bavière">
<b>Isabeau de Bavière</b> [iza'bo-d-ba'v<sub>i</sub>æ.r],
Dronning af Frankrig, f. 1370, d. 29. Septbr 1435,
Datter af en bayersk Hertug, ægtede Karl VI
af Frankrig 17. Juli 1385. Efter at Kongen var
bleven sindssyg 1392, stod hun i en nøje
Forbindelse, hvis Karakter dog ikke kendes med
Sikkerhed, med Ludvig af Orléans. Under de
flg. Stridigheder svingede hun frem og tilbage
mellem Partierne og vakte megen
Opmærksomhed ved sit letsindige Liv. 1417 traadte hun
i Alliance med Hertug Johan den Uforfærdede
af Burgund og naaede, derved Regentskabet,
1420 deltog hun i Overenskomsten i Troyes,
der skulde have berøvet hendes Søn
Frankrig til Fordel for den engelske Konge, der
ægtede hendes Datter. De to Kongers Død 1422
og Befolkningens Tilslutning til Dauphinen
tilintetgjorde imidlertid disse Planer; Dronningen
vedblev at opholde sig hos Englænderne, selv
om hun i den sidste Tid skal have haft sin
Sympati paa Sønnens Side. Hun døde
umiddelbart efter den Overenskomst i Arras 1435, der
sikrede ham Frankrig. (<sp>Litt</sp>.: <sp>Vallex de
Viriville</sp>, <i>Isabeau de Bavière</i> [Paris 1859]).
<i>P. M.</i>
</chapter>

<chapter name="Isabella (engelsk Dronning)">
<b>Isabella</b> [iz<sub>ə</sub>'be£<sub>ə</sub>], eng. Dronning, f. 1295,
d. 1358, var en Datter af Filip IV af Frankrig
og blev 1308 gift med Edvard II. Forholdet
mellem dem blev straks ødelagt p. Gr. a.
Kongens Yndling Gaveston. I Anledning af en
Strid mellem Edvard og hans Svigerfader blev
hun 1325 sendt til Frankrig for at mægle Fred,
men vendte 1326 tilbage med mange
misfornøjede Baroner, fik stor Tilslutning og lod
Kongen afsætte og senere dræbe. I de flg. 3
Aar regerede hun og hendes Elsker, Mortimer,
uden at indrømme den unge Konge, Edvard
III, nogen Indflydelse; da traadte han i
Forbindelse med nogle misfornøjede Stormænd,
styrtede Mortimer og fjernede Dronningen fra
al Deltagelse i Regeringen (1330). Resten af
sine Aar tilbragte hun paa Slottet Risings.
<i>C. S. C.</i>

</chapter>

<chapter name="Isabella (Dronning af Kastilien)">
<b>Isabella</b> [isa'wæla], Dronning af Kastilien,
Datter af Kong Johan II, f. 1451, d. 26. Novbr
1504. Næppe var hendes Barnealder til Ende,
før hun droges ind i den polit. Strid, der
dengang rasede i Kastilien, idet et Adelsparti 1468
opstillede hende som Modkandidat mod
Broderen, Kong Henrik IV. I. afslog dog at modtage
Kronen, og begge Partier enedes derefter om
at opstille hende som Tronarving i St. f.
Henrik's formentlig uægte Datter Johanne, kaldet
<i>La Beltraneja</i>. Faa Maaneder senere trolovedes
hun med Ferdinand, Arvingen til Aragonien,
men da Broderen søgte at forhindre denne
Forbindelse, maatte hun flygte, hvorefter
Brylluppet fejredes i al Stilhed 1469. Da Henrik IV
døde 1474, sluttede Folkets Flertal sig til I.,
der ogsaa blev anerkendt af Cortes; et Oprør
til Gunst for <i>La Beltraneja</i>, som understøttedes
af Portugal, undertryktes dog først, da der
1479 sluttedes Fred med dette Rige. Ved
Ægteskabet mellem I. og Ferdinand den Katolske
lagdes Grunden til Kastiliens og Aragoniens
Forening til eet Rige: Spanien; men foreløbig
var Forbindelsen rent personel, idet Kastiliens
Uafhængighed var sikret ved store Garantier,
her indtog Ferdinand kun en ret underordnet
Stilling, medens I. var den virkelige Regent.
I det store Reorganisationsarbejde, der i
Fællesskab udførtes af de to Regenter, og hvorved
Spanien forvandledes fra en middelalderlig til
en moderne Stat, har hun en betydelig —
maaske den betydeligste — Andel og træder i
det hele stærkt i Forgrunden. Navnlig har hun
hovedsagelig Æren for den spanske Kirkes
Reorganisation, thi om end I. var en stærkt
religiøst anlagt Natur, havde hun dog et aabent
Blik for Kirkens store Svagheder. Ogsaa
Maurernes endelige Fordrivelse, der endte med
Granadas Overgivelse 6. Jan. 1492, er væsentlig
I.'s Værk, ligesom det var hende, der gav
Columbus Midler til hans Opdagelsesrejser og
holdt sin Haand over den dristige Sømand.
Inden for Ægteskabet var den ædle og
højsindede Dronning ubetinget den størst anlagte
Personlighed og dannede et udmærket
Supplement til sin mere smaatskaarne Ægtefælle. Med
en stærk Følelse af Kongemagtens og Statens
store Bet. forbandt hun en udpræget
Kvindelighed, og ligesom hendes private Husholdning
var mønsterværdig, forstod hun i Statsstyrelsen
at gennemføre en streng Orden og
Sparsommelighed.
<i>M. M.</i>
</chapter>

<chapter name="Isabella (se Basilan)">
<b>Isabella,</b> se <sp>Basilan</sp>.

</chapter>
<chapter name="Isabella (Chr. II's Dronning)">
<b>Isabella,</b> se <sp>Elisabeth</sp> (Chr. II's Dronning).
</chapter>

<chapter name="Isabella II">
<b>Isabella II</b> [isa'wæla], <sp>Marie Louise</sp>,
Dronning af Spanien (1833—68), Datter af Kong
Ferdinand VII og Marie Christine, f. 10. Oktbr
1830, d. 9. Apr. 1904. Ved sin Faders Død 29.
Septbr 1833 kom hun paa Tronen under sin
Moders Regentskab, men de første 6 Aar af
hendes Regering hengik under en blodig
Borgerkrig med Karlisterne, og Oktbr 1840 nødtes

