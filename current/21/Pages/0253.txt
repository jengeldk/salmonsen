igen mindre pompøs; Himmelen skrumpede ind
til en lille oval Plade. Omhængene blev lettere,
selve Lejet kunde være en let Kanapé. Endnu i
Empirestilen bevaredes gerne Omhængene, og
som en Fortidslevning kunde der endnu i Slutn.
af 19. Aarh. bruges et dekorativt Draperi over
Hovedgærdet, nu i Virkeligheden lige saa
overflødigt som de tunge Fjerdyner. Først i Løbet
af den sidste Menneskealder har man fjernet de
sidste Rester af den repræsentative Paradeseng
og den lumre Tætseng til Fordel for den
moderne Hygiejne. (<sp>Litt</sp>.: <sp>Bernhard Olsen</sp>;
»Sengekamre og S.« [i Tidsskr. for
Kunstindustri, 1895]).
<i>C. A. J.</i>

<img>Fig. 4. Fransk Tapetseriseng.</img>

<img>Fig. 5. Fransk Engleseng (18. Aarh.).</img>
</chapter>

<chapter name="Sengetæge">
<b>Sengetæge,</b> se <sp>Tæger</sp>.
</chapter>

<chapter name="Sengilei">
<b>Sengilei</b> [s<sub>i</sub>ngi'ljej], By i storrus. Guv.
Simbirsk, ligger 47 km SSØ. f. Simbirsk paa højre
Bred af Volga i en Lavning, der omgives af
Kridtbakker, de saakaldte »S.'ske Ører«. 6500
Indb. S. har en Domkirke, der er opført 1814 i
St f. en gl Trækirke. Byen driver Mølleindustri,
Tilvirkning af Læder og Lys samt Handel med
Korn, Frugt og Honning. S. er anlagt 1666,
blev Købstad 1802 og nedbrændte næsten
fuldstændig 1891.
<i>(H. P. S.). N. H. J.</i>
</chapter>

<chapter name="senglacial">
<b>senglacial</b> kaldes det sidste Afsnit af
Istiden, da Isen havde trukket sig tilbage til et
stærkt begrænset Omraade. Se i øvrigt
<sp>Kvartærformation</sp>.
<i>J. P. R.</i>
</chapter>

<chapter name="Sengotik">
<b>Sengotik</b> kaldes Slutningsstadierne i den
gotiske Stils Udvikling, karakteriseret dels ved
Forenklingen af Kirkebygningernes
arkitektoniske System, dels ved en rig og fri Udvikling af
Ornamentikken og i Figur- og Billedkunst ved
en stigende Naturalisme. Smlg. <sp>Gotik</sp> og
<sp>Bygningskunst</sp> S. 329.
<i>C. A. J.</i>
</chapter>

<chapter name="Sengsvin">
<b>Sengsvin</b> (af tysk: »zu sengen«, at svide),
Betegnelse for et Svin, paa hvilket Haarene
efter Slagtningen er afsvedne; men da det
navnlig er de til Bacon-Produktion egnede
langstrakte, forholdsvis kødrige, men fedtfattige
Svin, der behandles saaledes, er Navnet S. gaaet
over til at betyde Svin med den antydede
Bygning. I St f. S. siges jævnlig <sp>Kødsvin</sp> som
Modsætning til <sp>Fedesvin</sp>.
<i>(H. G.). F. N.</i>
</chapter>

<chapter name="Senguel">
<b>Senguel,</b> <sp>Senger</sp>, Biflod til Rio Chubut i
Patagonien.
<i>M. V.</i>
</chapter>

<chapter name="Senigallia">
<b>Senigallia,</b> <sp>Sinigaglia</sp>, By i
Mellemitalien, Prov. Ancona, ligger 25 km VNV. f.
Ancona ved Misas Munding i Adriaterhavet og ved
Banelinien Bologna—Otranto. (1911) 23700 Indb.
i hele Kommunen. S. er nu en moderne By med
lige Gader. Af Bygninger fremhæves Kirken
Santa Maria delle Grazie og Raadhuset. S. har
Garnison, Citadel, Strandbade og en lille Havn,
hvorfra drives Fiskeri og Kystskibsfart. S.
driver Sukker- og Silkeindustri samt Kornhandel
og er Sæde for en Biskop. S. er Oldtidens <i>Sena
Gallica</i>, og Pave Pius IX's Fødeby.
<i>C. A.</i>
</chapter>

<chapter name="senil">
<b>senil</b> (lat.), affældig, alderdomssvækket,
oldingeagtig.
</chapter>

<chapter name="Senilitet">
<b>Senilitet</b> (lat.), d. s. s.
<sp>Alderdomssvaghed</sp>.
</chapter>

<chapter name="Senio">
<b>Senio</b> ['sen<sub>i</sub>o], Flod i Mellemitalien,
udspringer paa Nordsiden af de etruriske Apenniner
1174 m o. H., gennemstrømmer med nordøstlig
Retning Prov. Ravenna og udmunder i Po di
Primaro. S. er 92 km lang og har et temmelig
ujævnt og rivende Løb.
<i>C. A.</i>
</chapter>

<chapter name="Senior">
<b>Senior</b> (lat.), den ældre, ældste, modsat
<i>junior</i>, den yngre; Medlem af et Seniorat.
</chapter>
