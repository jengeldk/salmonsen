anlagt med Statsbidrag, er derhos pligtige til
at give Skoler, hvor Skydning er indført, og
militære . Skydepligtige Adgang til at benytte
Banen til Udførelse af deres Skydning. Staten
yder aarlige Bidrag til Skytterstyrets
Administration, til Landsskytterstævner og til
Instruktørlønninger samt bærer Halvdelen af
Udgifterne ved alle godkendte Skydebaner. Forøvrigt
støtter den Skytterlagene med en Bevilling, der
fordeles paa Skytterlagene i Forhold til deres
Antal af 30 Skuds Skyttere. Disse Bidrag
anvendes hovedsagelig til Ammunition for de
nævnte Skyttere samt til Riflebidrag og til
Skytterstævner. For Budgetaaret 1925—26 er
bevilget 150000 Kr. De aktive Medlemmers
Antal var 1924 43935, hvoraf 2446, der havde
deltaget i Instruktionsskydningen uden at være
Medlemmer af noget Skytterlag.
<i>Wt. K.</i>
</chapter>

<chapter name="Skyttesalve">
<b>Skyttesalve,</b> se <sp>Skydning</sp>.
</chapter>

<chapter name="Skyttetegn">
<b>Skyttetegn,</b> se <sp>Skydning</sp>.
</chapter>

<chapter name="Skæbne">
<b>Skæbne,</b> <sp>Skæbnetro</sp>, se <sp>Fatalisme</sp>
og <sp>Moirer</sp>.
</chapter>

<chapter name="Skæfte">
<b>Skæfte,</b> egl. det samme Ord som Skaft,
bruges i enkelte Forbindelser, saaledes
Geværskæfte. At skæfte er at sætte Skaft ell. S. paa
(en Økse, et Gevær).
<i>(F. W.). D. H. B.</i>
</chapter>

<chapter name="Skæg (se Haar- og Skægmoder)">
<b>Skæg,</b> se <sp>Haar</sp>- og <sp>Skægmoder</sp>.
</chapter>

<chapter name="Skæg (Uldfløjl)">
<b>Skæg,</b> en Slags groft, langhaaret Uldfløjl, der
bl. a. benyttes til Polering af Luven paa
Cylinderhatte.
<i>K. M.</i>
</chapter>

<chapter name="Skæg (Søv.)">
<b>Skæg</b> (Søv.), en buet Tømmerkonstruktion,
der i tidligere Tid sattes uden paa Træskibenes
Stævn og dannede Skibets fremspringende
Forparti under Sprydet. Det støtter forneden paa
Yderkrigen og er fastgjort til Stævnen ved Bolte
— <sp>Skægbolte</sp> — og yderligere sammenføjet
og fæstnet til Skibssiden ved Træ- ell.
Jernribber og Knæ. S. danner undertiden Støtte for en
Galionsfigur.
<i>C. B-h.</i>
</chapter>

<chapter name="Skægabe">
<b>Skægabe,</b> se <sp>Bavianer</sp>.
</chapter>

<chapter name="Skægfugle">
<b>Skægfugle</b> (<i>Capitonidæ</i>) kaldes en Gruppe
af Skrigefugle med over 150 Arter, delte i 14
Slægter, nærmest beslægtet med <sp>Tukanerne</sp>
(<i>Rhamphastidæ</i>). De er af Størrelse fra
Gærdesmutte til Solsort, er udbredte over de tropiske
Dele af Asien, Afrika og Amerika. Navnet har
de af de Børster, som altid findes ved
Næbroden; 1. og 4. Taa vender bagtil, 2. og 3. er
delvis sammenvoksede. S. bebor Skovrande og
mindre Bevoksninger, er ret træge Fugle, der
kun nødigt flyver; de fleste yngler i Træhuller.
(<sp>Litt</sp>.: <sp>E. H. & G. F. Marshall</sp>, <i>A Monogr.
of the Capitonidæ</i> [London 1870—71]).
<i>O. H.</i>

<img>Skægfugle.</img>
</chapter>

<chapter name="Skæggegræs">
<b>Skæggegræs,</b> Benævnelse for <i>Andropogon
Ischæmum</i> (se <sp>Andropogon</sp>).
</chapter>

<chapter name="skæghaaret">
<b>skæghaaret</b> kaldes en Plantedel, paa
hvilken der langs en Linie eller fra bestemte
Punkter udgaar flere lange og tætsiddende
Haar.
<i>A. M.</i>
</chapter>

<chapter name="Skæglav">
<b>Skæglav</b> (<i>Usnea</i> [Dill.]), Slægt af
Skivesvamplaver med buskagtigt, traadformet og
stærkt grenet Løv, der med Alderen bliver
hængende; Grenene er trinde. Frugternes Rand er
dannet af Løvet. <sp>Alm. S.</sp> (<i>U. barbata</i> [L.]
<i>Ach.</i>) er ofte langt nedhængende (over 1/3 m),
graagrøn og meget fint forgrenet. Den vokser
paa Skovtræer og er alm. i Jyllands Skove paa
Rullestenssandet; ligeledes hyppig i Norge. Den
fruktificerer sjælden og formerer sig mest ved
Soredier.
<i>A. M.</i>
</chapter>

<chapter name="Skægmejse">
<b>Skægmejse</b> (<i>Panurus biármicus</i>), se
<sp>Mejser</sp>, S. 861.
</chapter>

<chapter name="Skæl (se Fisk)">
<b>Skæl,</b> se <sp>Fisk</sp>, S. 133.
</chapter>

<chapter name="Skæl (i Medicinen)">
<b>Skæl</b> (<i>Squamæ</i>) kaldes i Medicinen tørre,
afstødte Overhudsdeie, der kan være smaa,
klidformige ell. danne større, sammenhængende
Flager.
<i>(E. P-n.).</i>
</chapter>

<chapter name="Skælbark">
<b>Skælbark</b> (bot.) kaldes den særegne Art af
Skorpebark, ved hvilken de paa skraa ind i
Barken opstaaende Korkkambier afskærer
større ell. mindre, skæl- ell. pladeformede
Barkstykker, som afkastes. S. findes f. Eks. hos
Taks, Fyr og Platan.
<i>(V. P. A.). A. M.</i>
</chapter>

<chapter name="Skælde">
<b>Skælde.</b> For at forebygge Fangst af umoden
Fisk og Fiskeyngel kan man ved Lov fastsætte
Maskevidder, under hvilke de anvendte
Redskaber ikke maa være bundne. Til Rettesnor for
Bindingen anordnes da visse S., ɔ: autoriserede
Metalpinde af et i Loven nærmere angivet
Omfang. Saadanne S. har fra gl Tid været
lovbefalede for Limfjordsfiskeriets Vedk. og findes
endnu i den nugældende Limfjordslov. Uden
for Limfjorden er de dog ikke komne i
Anvendelse, uagtet Christian V's D. L. tilsigter at
gøre dem anvendelige over hele Riget.

De S., der efter den nugældende Lovgivning
af 1917 skal benyttes ved <sp>Binding</sp> af
Redskaber i Limfjorden er flg.: Vodgarn-S. (det Maal,
hvorefter Rad og Arme til Bundgarn og Ruser
bindes) 46 mm i Omkreds; Sildevodkalve-S. (det
Maal, hvorefter Sækken ell. Kalven i
Sildevoddet bindes) 44 mm i Omkreds; Aale-S. (det Maal,
hvorefter Armene i Aalevoddet bindes) 33 mm
i Omkreds; Aalevodkalve-S. (det Maal,
hvorefter Sækken ell. Kalven i Aalevoddet bindes)
26 mm i Omkreds. Til <sp>Maaling</sp> af
Fiskeredskaber benyttes Metalmaalere (kegleformede, der
sættes ned i Masken og i hvis Underkant
paahæftes et Lod, for at trykke Keglen ned i
Masken), efter hvilke Maskerne i det mindste skal
holde flg. Maal i Omkreds: I Garnredskaber
bundne efter: Vodgarn-S. 83—85 mm,
Sildevodkalve-S. 79—81 mm, Aale-S. 59—61 mm,
Aalevodkalve-S. 46—48 mm.
<i>F. D.</i>
</chapter>
