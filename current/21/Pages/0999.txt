Stift og indeholder 3 Provstier: Ringsted-Alsted
Herreders med Købstæderne Ringsted og Sorø,
Slagelse Herreds med Købstæderne Slagelse og
Korsør samt Vester- og Øster-Flakkebjerg
Herreders med Skælskør Købstad. — I verdslig
Henseende hører det under 6 forsk. Retskredse:
15. (Slagelse Købstad med Antvorskov Birk); 16.
(Skælskør Købstad og Vester-Flakkebjerg
Herred med Korsør Købstad og Landjurisdiktion
samt Holsteinborg Birk) med Tingsted i Korsør
og Bitingsteder i Skælskør og i Rude; 18.
(Ringsted Købstad og Herred samt Skjoldnæsholm og
Svenstrup Birker) med Tingsted i Ringsted; 19.
(Sorø Købstad og Birk samt Baroniet Holbergs
Birk) med Tingsted i Sorø; under 17.
(Bregentved-Gisselfeld Birk) med Tingsted i Haslev
hører de 6 sydlige Sogne af Ringsted Herred
og under 21. (Næstved Købstad og Tybjerg
Herred med Øster-Flakkebjerg Herred) med
Tingsted i Næstved, det sidstnævnte Herred
undtagen dettes 3 sydvestlige Sogne. Endvidere
under 5 Politikredse: 11. (14. og 15. Retskreds) i
Slagelse; 12. (16. Retskreds) i Skælskør med
Kontorafdeling i Korsør og Rude; 13. (18.
Retskreds) i Ringsted med Kontorafdeling i Sorø;
14. (21. Retskreds) i Næstved med
Kontorafdeling i Førslev og 15. (5. og 17. Retskreds) i Køge
med Kontorafdeling i Haslev. Amtet hører til
2. Landstingskreds og har 4
Folketings-Opstillingskredse med Valgstederne Ringsted, Sorø,
Slagelse og Skælskør; det har 5 Lægekredse:
Sorø, Ringsted, Slagelse, Korsør og
Herlufsholm; 3 Skattekredse: Sorø, Slagelse og Korsør;
5 Skyldkredse: Ringsted, Sorø, Slagelse, Korsør
og Øster-Flakkebjerg. Det hører til 2.
Udskrivningskreds, og største Delen danner Slagelse
Amtstuedistrikt, kun Ringsted Købstad og
Herred hører under Roskilde Amtsstue. — Amtet
bestod 1660 af Ringsted Amt (Ringsted Herred),
S. A. (Alsted Herred), Antvorskov Amt (Vester-
og Øster-Flakkebjerg Herreder) og Korsør Amt
(Slagelse Herred); Dele af Vester- og
Øster-Flakkebjerg Herreder dannede dog 1664—70 et
eget Amt, Saltø Amt; Ringsted og Sorø Amter
sammenlagdes 1745, og 1798 forenedes ogsaa de
to andre Amter med dem, saa at det nuv. S. A.
dannedes. (<sp>Litt</sp>.: <sp>P. Duus</sp>, »S. A., beskrevet
efter Opfordring af det kgl.
Landhusholdningsselskab« [Kbhvn 1840]; <sp>Henr. Ussing</sp>,
»Stednavne i S. A.« [Hist. Aarb. f. S. A., IV, 1919]).
<i>(H. W.). M. S.</i>
</chapter>

<chapter name="Sosandra">
<b>Sosandra</b> (gr., af σώζω, Frelser, ἀνηρ, en
Mand) var senere Tiders Navn paa en bekendt
Afrodite-Statue, der henførtes til en af den
arkaiske Tids fineste Kunstnere, Kalamis.
Statuen var opstillet ved Opgangen til Akropolis,
hvor i nyere Tid dens Fodstykke paa ny er
fundet. Lukian siger om Idealet af en ung
Pige, at Kalamis maatte give hende sin S.'s
kyske Ynde og tugtige Smil. Statuen selv er
gaaet til Grunde; der kendes en Efterligning
fra langt senere Tid.
<i>H. A. K.</i>
</chapter>

<chapter name="Sosen, Mori">
<b>Sosen,</b> <sp>Mori</sp>, japansk Maler, 1747—1821,
hørende til den realistiske Shijoskole,
udmærkede sig som Dyremaler. Særlig hans
Abebilleder er berømte (der siges, at han levede
som Eneboer i de store Bjergskove i Omegnen
af Kioto for ret at studere Abernes Færden), og
han viser sig som en Mester i Gengivelsen af
disse Dyrs Bevægelser og deres mimiske
Udtryk. Der findes ogsaa, men ret sjælden, S.'ske
Malerier af andre Dyr, saaledes fortræffelige
Billeder af Fisk.
<i>A. Hk.</i>
</chapter>

<chapter name="Sosh">
<b>Sosh</b> [så∫], <sp>Sož</sp>, Flod i det vestl. Storrusland,
udspringer i Guv. Smolensk, gennemstrømmer
Mohilev i sydsydvestlig Retning og munder,
efter at have passeret Gomel, i venstre Bred af
Dnjepr efter et Løb paa 542 km, hvoraf 359 km
er sejlbare for Pramme og 128 for Dampere.
Paa de nederste 15 km danner den Grænsen
mellem Storrusland og Ukraine.
<i>(H. P. S.). N. H. J.</i>
</chapter>

<chapter name="Sosier">
<b>Sosier</b> (<sp>Sosii</sp>), en Boghandlerfamilie ell.
et Boghandlerfirma i Rom i den første
Kejsertid.
<i>H. H. R.</i>
</chapter>

<chapter name="Sosifanes">
<b>Sosifanes</b> fra Syrakus, gr. Tragediedigter
paa Alexander den Stores Tid. Hans Værker
er tabte.
<i>H. H. R.</i>
</chapter>

<chapter name="Sosigenes">
<b>Sosigenes,</b> en gr. Astronom fra Alexandria,
beregnede den julianske Kalender, som Cæsar
indførte i Rom 46 f. Kr.
<i>H. H. R.</i>
</chapter>

<chapter name="Sositheos">
<b>Sositheos</b> [-te-] fra Alexandria i Troas, gr.
Tragediedigter fra den alexandrinske Periode.
Han skrev bl. a. et Satyrspil Daphnis, hvoraf et
Brudstykke er bevaret; men ellers er hans
Værker tabte.
<i>H. H. R.</i>
</chapter>

<chapter name="Sosna">
<b>Sosna</b> ['såzn<sub>a</sub>], Flod i storruss, Guv. Orel,
strømmer i østlig Retning forbi Byerne Livny
og Jelez og munder i højre Bred af Don. S. er
220 km lang og har høje, skovløse Bredder.
<i>(H. P. S.). N. H. J.</i>
</chapter>

<chapter name="Sosniza">
<b>Sosniza</b> [sa'znits<sub>a</sub>|, <sp>Sosnitza</sp>, By i ukrainsk
Guv. Tschernigov, ligger 83 km Ø. f.
Tschernigov ved Ubjedj, der 5 km fra S. falder i Desna.
7000 Indb., hvoriblandt en Del Jøder. S. har
Tobakshandel. Byen omtales først 1234. 1663
kom den under Polen, der 1676 afstod den til
Rusland.
<i>(H. P. S.). N. H. J.</i>
</chapter>

<chapter name="Sosnowice">
<b>Sosnowice</b> ['såznå'vitsæ], <sp>Sosnowiec</sp>, By
i polsk Vojevodi Kielce. Vigtig Industriby,
særlig p. Gr. a. de store Stenkulsgruber. Byen
driver hovedsagelig Uldkamgarns Industri. (1921)
86492 Indb.
<i>N. H. J.</i>
</chapter>

<chapter name="Sosos">
<b>Sosos,</b> Oldtidens mest berømte
Mosaikkunstner, levede i den hellenistiske Tid. I
Kongepaladset i Pergamon havde han udført et
Mosaik, som fremstillede et ufejet Gulv med alt
Slags Maaltidsaffald; det er efterlignet i et langt
senere udført Mosaik, fundet paa
Aventinerbjerget og nu bevaret i Lateranmuseet i Rom.
Efter en Meddelelse af Plinius var Midtstykket
af S.'s Gulv en »beundringsværdig udført Due,
som drikker af en Kantharos med Vand,
medens andre Duer sidder paa Skaalens Rand og
pudser sig«. En fortrinlig Kopi heraf er efter al
Sandsynlighed det kendte »Duemosaik«, der
fandtes i Hadrian's Villa (se <sp>Tibur</sp>) og nu
bevares i det kapitolinske Museum i Rom. Den
omgivende Ramme var her af en anden Art
(Fragment i Albertinum, Dresden).
<i>H. A. K.</i>
</chapter>

<chapter name="Sospel">
<b>Sospel</b> [så'spæl], By i det sydøstlige
Frankrig, Dept Alpes-Maritimes, NØ. f. Nice (Nizza),
3800 Indb. S. ligger i den dybt nedskaarne
Bevera-Dal og ved Vejen op til Col di Tenda.
Byen har Rester af gl. Fæstningsværker,
Gipsbrud og Fabrikation af Olie.
<i>(M. Kr.). E. St.</i>
</chapter>
