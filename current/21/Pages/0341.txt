<chapter name="Shemakha">
<b>Shemakha</b> [∫ima'ka], By i Azerbeidjan, 110 km
V. f. Baku, 680 m o. H. ved Steppefloden
Pisargat og omgiven af Bjerge. 2000O Indb. S. har
russ. og armeniske Kirker, sunnitiske og
shiitiske Moskeer og driver Gartneri og Handel. Den
tidligere Silkeavl gik til Grunde ved
Jordskælvene 1859 og 1872. S. omtales allerede af
Ptolemaios under Navnet <i>Samekhia</i>. Senere var den
Hovedstad i et tatarisk Kanat. 1834
ødelagdes den af Nadir Shah, der flyttede
Indbyggerne til en ny By, Jenghi-S. ell. Novaja-S., der
endnu eksisterer som Landsby 38 km S. f. S. ved
Floden Aksu. Skønt den russ.
Guvernementsadministration efter Jordskælvet 1859 flyttedes
til Baku, er S. dog stadig i jævn Fremgang. 13.
Febr 1902 hærgedes S. af et frygteligt
Jordskælv.
<i>(H. P. S.). N. H. J.</i>
</chapter>

<chapter name="Shenandoah">
<b>Shenandoah</b> [∫en<sub>ə</sub>n'do<sub>uə</sub>], Flod i U. S. A.,
Virginia, opstaar af 2 Kildefloder, North og
South Fork, der forener sig ved Front Royal,
og strømmer i nordøstlig Retning, indtil den
ved Harpers Ferry udmunder i højre Bred af
Potomac River. S. er 200 km lang og
gennemstrømmer en bred og frugtbar Dal, der mod
SØ. begrænses af Blue Ridge og mod NV. af
en lavere Kæde <sp>S. Mountains</sp>. I
Borgerkrigen udkæmpedes fl. Slag om S.-Dalen,
saaledes 1862 ved Cross Keys og Port Republic,
1863 ved Newmarket og 1864 ved Winchester.
Først 1865 lykkedes det Unionstropperne at tage
Dalen i varig Besiddelse.
<i>G. Ht.</i>
</chapter>

<chapter name="Shenandoah">
<b>Shenandoah</b> [∫en<sub>ə</sub>n'do<sub>uə</sub>], By i U. S. A.,
Pennsylvania, ligger 16 km N. f. Pottsville og
er Knudepunkt for fl. Jernveje. (1910) 25774
Indb. S. er Centrum for et stort Kuldistrikt med
mange Anthracitminer.
<i>G. Ht.</i>
</chapter>

<chapter name="Shenectady">
<b>Shenectady</b> [ske'nekt<sub>ə</sub>d<sub>i</sub>], se
<sp>Schenectady</sp>.
</chapter>

<chapter name="Shenshin">
<b>Shenshin,</b> d. s. s. <sp>Schenschin</sp>.
</chapter>

<chapter name="Shensi">
<b>Shensi</b> [∫en-], Prov. i det nordl. Kina, adskilles
mod Ø. ved Hoangho fra Shansi, mod N. ved
den kin. Mur fra Mongoliet, 195000 km<sup>2</sup> med en
Befolkning, som anslaas til 6,7—9,5 Mill. Den
nordlige Del af Provinsen tilhører den
nordkinesiske Løssregion, er overordentlig frugtbar
og Kinas Kornkammer. Den sydlige Del af
Provinsen er opfyldt af Bjergkæden Tsinlingshan.
Der hersker et udpræget Fastlandsklima.
Vinteren er meget streng, Sommeren hed.
Befolkningen er ikke særlig tæt. Der dyrkes Hvede,
Byg, Bønner, Opium, Rabarber, Tobak o. s. v.,
derimod kun ringe Mængder af Ris. Kvægavlen
er efter kin. Forhold betydelig. Der holdes
Hornkvæg, Heste, Muldyr og Fjerkræ. De
mineralske Skatte ere uhyre. Mod N. findes
overordentlig rige Kullejer; Petroleum, Jern, Bly,
Kvægsølv, Jadeit og Marmor forekommer. Paa
Guld er S. rigere end nogen anden Prov. i Kina.
Alle disse Skatte udnyttes dog saa godt som
ikke. Hovedstad er Singan ved Weiho, Rigets
Residens under Tang-Dynastiet i 7. Aarh. e. Chr.
<i>M. V.</i>
</chapter>

<chapter name="Shenstone, William">
<b>Shenstone</b> ['∫ensto<sub>u</sub>n], <sp>William</sp>, engelsk
Digter (1714—63). Han studerede i Oxford, men
tilbragte derefter sit Liv paa Landet og forsøgte
at omdanne sin Faders Ejendom til smukke
Haver i Tidens Smag med Grotter, Templer o.
s. v. Denne Kunstlethed findes der ogsaa Spor
af i hans Digtning; men han er dog en af de
tidligste naturbeskrivende Digtere. Hans
Hovedværk er: <i>The Schoolmistress, a Poem in
imitation of Spencer</i> (1742). Desuden har han
skrevet <i>Elegies</i>, der rostes af Burns, og <i>Pastoral
Ballads</i>, skrevet 1743, men først trykt i
Dodsley's <i>Collections of Poems</i>, Bd IV (1755).
<i>(T. L.). I. O.</i>
</chapter>

<chapter name="Sheol">
<b>Sheol</b> er i det gl. Testamente Betegnelsen for
de dødes Opholdssted. Ang. dette havde
Israelitterne lgn. Ideer som de fleste andre gl. Folk:
De afdøde Sjæle lever en Skyggetilværelse uden
Livets Kraft og Indhold. En skarp Sondring
mellem Graven og S. findes ikke. S. er
Gravenes Fællesverden og udgør et underjordisk Rige.
Det kan skildres som et umætteligt Dyr (Jes.
5, 14) ell. som et Palads med mange Kamre ell.
— ligesom hos Babyionerne — som en By med
Porte og Slaaer. Som de henfarne Fædres
Hjemsted er S. en Del af Menneskets Verden,
men som Forraadnelsens Hjem er det Livets
Fjende, Udgangspunkt for Ulykker og
Elendighed. I S. er der ingen Ihukommelse af Jahve.
I en sen Periode af Israels Historie tænker man
sig en Udfrielse af S., en Forestilling der var
levende paa Kristi Tid. (<sp>Litt</sp>.: <sp>Johs.
Jacobsen</sp>, »Om Døden og Dødsriget i det gl.
Testamente« [1911]; <sp>Johs. Pedersen</sp>,
»Israel« [1920] S. 360—362).
<i>J. P.</i>
</chapter>

<chapter name="Shepard, Charles Upham">
<b>Shepard</b> ['∫epəd], <sp>Charles Upham</sp>, amer.
Geolog, f. 1804 i Rhode Island, d. 1886 i
Charleston (Sydcarolina). S. gjorde sig særlig
bekendt ved det store geol. Museum, han skaffede
Amherst, hvor han var Professor indtil 1877.
<i>J. P. R.</i>
</chapter>

<chapter name="Shepherdia">
<b>Shepherdia</b> [sjæp-] Nutt., Slægt af
Sølvbladfamilien, Buske ell. smaa Træer med
modsatte, kortstilkede og aflange Blade og smaa
Blomster. Tvebo. Hanblomsterne sidder i
Klaser ell. Aks, Hunblomsterne parvis; de er
4-tallige. Frugten er et falskt Bær. 3 Arter,
nordamerikanske. <i>S. canadensis</i> Nutt. har rustbrune
Grene og paa Undersiden rustbrunt prikkede
Blade samt gule Blomster; Bærrene er gulrøde.
<i>S. argentea</i> Nutt. har sølvgraa Grene og paa
Undersiden sølvgraa Blade samt gule Blomster;
Bærrene er skarlagenrøde. Begge dyrkes i
Busketter i Haver.
<i>A. M.</i>
</chapter>

<chapter name="Sheppey">
<b>Sheppey</b> ['∫ep<sub>i</sub>], eng. Ø i den sydlige Del
af Thems-Bugten. Den er skilt fra Fastlandet
ved den smalle, flodlignende Havarm <sp>Swale</sp>
og mod V. af Medways brede Munding. S. er
91 km<sup>2</sup> og har (1921) 26344 Indb. Paa det
nordvestlige Hjørne ligger Øens betydeligste By
<sp>Sheerness</sp> (s. d.).
<i>(M. Kr.). G. G.</i>
</chapter>

<chapter name="Shepshed">
<b>Shepshed</b> ['∫ep∫ed], Fabrikby i det
sydlige England, Leicestershire, 11 km NV. f.
Leicester, har Strømpevæverier, Fabrikation af
Handsker og Naale, Granitbrud. (1921) 5536
Indb.
<i>(M. Kr.). G. G.</i>
</chapter>

<chapter name="Shepton Mallet">
<b>Shepton Mallet</b> ['∫ep(t<sub>ə</sub>)-'mä£<sub>i</sub>t], By i det
sydvestlige England, Somersetshire, 25 km S.
f. Bristol, med en interessant gl Kirke og en
Latinskole. Klædehandelen er gaaet tilbage;
der fremstilles nu Øl, Reb og Lervarer; fra
Omegnen faas Marmor, Kalksten, Granit og Asfalt.
(1921) 9654 Indb.
<i>G. G.</i>
</chapter>

<chapter name="Sherardia">
<b>Sherardia</b> [sje-], se <sp>Blaastjerne</sp>.
</chapter>
