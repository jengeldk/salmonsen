i en smuk Egn ved Mains højre Bred, er
delvis omgivet af de gamle af Gustaf Adolf anlagte
Fæstningsværker, har to evangeliske og en
katolsk Kirke, en Synagoge, et smukt gotisk
Raadhus med Bibliotek, hist. og kunstindustrielle
Samlinger,, Digteren Rückert's Fødegaard og
paa Torvet en Statue af ham. Byen, der 1919
havde 31665 Indb., har en betydelig
Fabriksvirksomhed, navnlig Tilvirkning af Farver,
Skotøj, Automobilbestanddele, Maskiner og
Støbestaal. Ejendommelige er Kvægmarkederne, som
hører til Tysklands største. S. har to
Jernbanestationer, et Gymnasium, et Vajsenhus og en
Landret med Kammer for Handelssager. I
Nærheden det smukke Slot <sp>Mainberg</sp> ved Main
samt <sp>Peterstirn</sp>, før 1874 en
middelalderlig Borgruin, nu genopført i gammel Stil. Byen
er vokset op i Ly af en Borg fra 10. Aarh.,
tilhørende Markgreven af S. Borgen sløjfedes dog
allerede 1003 paa Kong Henrik II's Befaling.
<i>(M. Kr.). O. K.</i>
</chapter>

<chapter name="Schweinfurter Grønt">
<b>Schweinfurter Grønt</b> [∫va^infort<sub>ə</sub>r-], se
<sp>Kupriarsenit</sp>.
</chapter>

<chapter name="Schweinfurth, Georg">
<b>Schweinfurth</b> ['∫va^infort], <sp>Georg</sp>, russ.,
men i Tyskland opdraget Naturforsker og
Afrikarejsende, f. i Riga 29. Decbr 1836. S.
studerede, navnlig Botanik, ved fl. tyske Univ. og
fik 1864—66 Lejlighed til at foretage længere
Rejser i Ægypten, Nubien og ved det Røde
Hav. Efter et Ophold i Europa foretog S. 1868
sin berømte naturvidenskabelige Rejse til
Egnene ved den hvide Nils sydvestlige Bifloder;
paa denne Rejse kom han til Niam-Niam's og
Monbuttuernes ukendte Egne, bragte
Efterretninger om et Dværgfolk og opdagede bl. a.
Uëlle-Floden, der flyder til Kongo-Floden, men
som han dog var tilbøjelig til at antage for
Schari-Flodens øvre Løb, hvilket fremkaldte
levende Diskussion. En Ildebrand ødelagde
desværre Massen af hans Optegnelser og rige
Samlinger. I Sommeren 1871 vendte han tilbage til
Khartum. Denne Rejses store Udbytte er
nedlagt i »Im Herzen von Afrika« (først udkommet
paa Engelsk i London 1874). Senere har han
foretaget Rejser i Nordafrika, til Abessinien og
Øen Sokotra. Efter Opfordring af Kediven
grundlagde S. det ægypt. geogr. Selskab i
Kairo, hvis Formand han var i nogle Aar, men af
hvis Medlemsliste han dog blev slettet ved
Ægyptens Indtræden i Verdenskrigen 1914.
Endvidere blev han Generaldirektør for Museer
m. m. i Kairo, samtidig med at han vedblev at
foretage Rejser i Nil-Egnene og Nordafrika.
1888 bosatte han, der er hædret med
Guldmedailler m. m. af fl. geogr. Selskaber, sig i
Berlin, men ophørte ikke at foretage Udflugter til
Afrika. S. er Forfatter af en Række værdifulde
Artikler i »Petermann's Mitteil.«, »Globus« o. s.
v. samt af andre Arbejder fra sin rige
Erfaring i Afrika, ligesom han er Forfatter af en
Række Kort, udkomne i de senere Aar, over
Ægyptens østlige Ørken, Kort, der, foruden
topografiske Detailler, giver nyttige og
interessante Oplysninger om Landets geologiske og
fysiske Forhold.
<i>(O. I.). C. A.</i>
</chapter>

<chapter name="Schweinitz, Rudolf">
<b>Schweinitz</b> ['∫wa^inets], <sp>Rudolf</sp>, tysk
Billedhugger, f. 1839 i Charlottenburg, d. 1896
(Selvmord), Elev af Berlin-Akademiet, udførte
med Dygtighed talrige dekorative Arbejder, for
Berlin (bl. a. Nationalgaleriet), Köln (tyve
Statuer til Postamt), Bremen (Raadhuset), Thorn
m. v. For Gera skabte han et
Germania-Monument. Et af hans populæreste Værker er »Amor«
(Marmor, 1881).
<i>A. Hk.</i>
</chapter>

<chapter name="Schweitzer, Albert">
<b>Schweitzer</b> ['∫va^its<sub>ə</sub>r], <sp>Albert</sp>, tysk-fr.
Orgelspiller, Musikforfatter og Læge, f. 14. Jan.
1875 i Kayserberg (Alsace), studerede under
Widor i Paris og uddannede sig til fortrinlig
Orgelspiller, i hvilken Egenskab han foretog
Koncertrejser (og bl. a. gæstede Kbhvn); ved
Univ. i Strasbourg havde S. studeret baade
Teologi og Medicin (han er <i>Dr. theol.</i>, <i>Dr. phil.</i>
og <i>Dr. med.</i> og har skrevet forsk. teol. og
religionsfilosofiske Skr), og paa Widor's
Opfordring forfattede han Bogen: <i>J. S. Bach, Le
musicien poète</i> (1905), der i udvidet Form
udkom paa tysk (1907, senere paa eng.), og som
i æstetisk Henseende er et meget værdifuldt
Skrift om Bach's Kunst; ogsaa om
Orgelbyggerkunst har S. skrevet, særlig det tyske Skrift
»Deutsche und französische Orgelbaukunst und
Orgelkunst« (1906). Ved Siden af denne sin
Gerning har S. øvet en ejendommelig Læge- og
Missionærvirksomhed i Kongostaten; to Gange
har han taget saadant aarligt Ophold i
Sydafrika, senest i 1924, og har om denne sin
Gerning skrevet en Bog (oversat paa Dansk:
»Mellem Floder og Urskov« [1922]). S. er, med
Widor, Udgiver af Bach's samlede Værker for
Orgel og Medstifter af Bach-Selskabet i Paris.
<i>W. B.</i>
</chapter>

<chapter name="Schweitzer, Jean Baptist">
<b>Schweitzer</b> ['∫va^its<sub>ə</sub>r}, <sp>Jean Baptist</sp>,
tysk Socialdemokrat (1833—75), opr. Sagfører i
Frankfurt a. M. Han sluttede sig 1862 til
Lassalle's Agitation bl. Arbejderne og blev efter
hans Død 1864 Formand for de tyske
Arbejderforeninger med Sæde i Berlin. Han søgte at
styre Bevægelsen i et nationalt tysk Spor og var
1867—70 Medlem af den nordtyske Rigsdag, men
blev som »Regerings-Socialist« 1871 trængt til
Side af Liebknecht og Bebel, der holdt fast ved
den internationale Retning, og trak sig ud af det
offentlige Liv. Han skrev 1864 en socialistisk
Roman »Lucinde oder Kapital und Arbeit«, og
senere et Par hist. Skuespil.
<i>E. E.</i>
</chapter>

<chapter name="Schweitzer, Philipp">
<b>Schweitzer</b> [ ['∫va^its<sub>ə</sub>r], <sp>Philipp</sp>, tysk
Litteraturhistoriker, f. 16. Maj 1846, d. 31. Maj
1890. S., der studerede Æstetik, opholdt sig i
sine Studenteraar i Norge, begyndte at studere
norsk Litteratur, skrev en Novelle om Livet i
Lofoten og udgav 1881 en Bog om den norske
Digtning i Tidsrummet 1758—1858 (»Die
Entwicklung der nationalen Dichtung in
Norwegen«). Sommeren 1883 rejste S. paa Island,
hvorpaa han i omtr. to Aar opholdt sig i Kbhvn
for at fortsætte sine Studier over Nordens
Litteratur. 1885 udgav han en Bog om Island,
»Island, Land und Leute, Geschichte, Litteratur
und Sprache«. S. A. begyndte hans »Geschichte
der skandinavischen Litteratur« at udkomme.
Denne blev afsluttet med 3. Bd, der udkom
1889. I dette Værk, der for en stor Del er
bygget paa andres Undersøgelser og mere specielle
Skrifter, har S. givet en klar Fremstilling af
hele Nordens Litteratur indtil vore Dage.
<i>B. Th. M.</i>
</chapter>
