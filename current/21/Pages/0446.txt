Ian, efter hvis Død han fik Overkommandoen
og udnævntes til Generalløjtnant. 8. Septbr 1855
førte han det mislykkede Angreb paa den store
Redan og afskedigedes derefter 15. Oktbr med
Generalstitel.
<i>(B. P. B.). E. C.</i>
</chapter>

<chapter name="Simpson, James Young">
<b>Simpson</b> ['sim(p)s<sub>ə</sub>n], <sp>James Young</sp>,
skotsk Obstetritiker og Gynækolog, f. 7. Juni
1811 i Bathgate, d. 6. Maj 1870 i Edinburgh. S.
var opr. i Bagerlære, men begyndte at studere
Medicin 1827, blev <i>Dr. med.</i> 1832,
Senior-Præsident for <i>Royal Med. Soc. of Edinburgh</i>, og 1839
Prof. i Fødselshjælp. Først af alle anvendte han
8. Novbr 1847 Kloroform som
Bedøvelsesmiddel, og han indførte en hel Del ny
Instrumenter baade i Obstetrikken og i Gynækologien,
saaledes Edinburgh-Tangen, S.'s Uterinsonde.
Han var ogsaa bl. de første, der anvendte
Metaltraadssyning (1858), og han indførte
Dilatation af <i>collum uteri</i>. Han skrev bl. a. om
Fosterets Patologi, om Hermafroditisme, men
tillige om Arkæologi og med. Historie
(»Spedalskheden i Skotland«, 1841—42). S. indførte
Anvendelsen af Pavillon-Hospitaler og udsendte
statistiske Oversigter over Udfaldet af de store
Operationer. S.'s Afh. <i>Anæsthesia, or the
employment of Chloroform and ether in surgery,
midwifery etc.</i> (1849), er ikke den opr.
Beretning. Denne (se <i>Memoirs and contributions</i>, II)
hed <i>Account of a new anæsthetic agent as a
substitute for sulphuric ether in surgery and
midwifery, communicated to Edinburgh
medico-chir. Society 11th Novbr 1848</i>. S.'s Afh.
udgaves med Titel <i>The obstetric memoirs and
contributions</i> (1855—56), <i>Clinical lectures on
diseases of women</i> (1863) og <i>S. works</i>, I—III
(1871—72). S. er tillige kendt som Forkæmper
for Akupressuren.
<i>J. S. J.</i>
</chapter>

<chapter name="Simpson, Thomas">
<b>Simpson</b> ['sim(p)s<sub>ə</sub>n], <sp>Thomas</sp>, eng.
Matematiker (1710—61), var fra 1743 Professor i
Matematik ved Militærskolen i Woolwich. Han
har bl. a. skrevet <i>A new treatise on fluxions</i>
(1737), senere (1750) udkommet i udvidet
Skikkelse under Titlen <i>Doctrine and applications
of fluxions, The nature and laws of chance</i>
(1740), videre <i>An elementary treatise of algebra</i>
(1745, 8. Udg. 1804) o. fl. ansete Lærebøger.
Den efter ham benævnte S.'s Formel er
allerede opstillet tidligere, nemlig 1668 af James
Gregory.
<i>Chr. C.</i>
</chapter>

<chapter name="Simpson, William">
<b>Simpson</b> ['sim(p)s<sub>ə</sub>n], <sp>William</sp>, eng. Tegner,
Maler og Litograf (1823—99). S. blev
Tegner-Journalisten <i>par excellence</i>, paa Færde viden
om, som Øjenvidne til Krim-Krigen, ved
Sues-Kanalens og Simplon-Tunnelens Aabning, paa
Bjergbestigninger i Himalaja og Rejse Jorden
rundt. Sine Indtryk gengav han i Tegninger
(og Beretninger), der snart blev berømte i
England: Tegningerne fra Krim-Krigen (litograferet
for <i>Pall Mall</i>), de mange Illustrationer til <i>Ill.
London News</i> etc. Resultatet af hans ind. Rejse
var <i>India illustrated</i> (1859 ff.) og talrige
Prospekter (ind. Akvarel i S.-Kensington-Mus.).
<i>A. Hk.</i>
</chapter>

<chapter name="Simpsons Formel">
<b>Simpsons Formel</b> ['sim(p)s<sub>ə</sub>ns-] (se
<sp>Simpson, Th.</sp>) tjener til tilnærmet Beregning af
Arealer ell. mere alm. af bestemte Integraler.
Den kan direkte anvendes paa et plant Areal,
begrænset af en Kurve, Abscisseaksen i et
vilkaarligt retvinklet Koordinatsystem og
Ordinaterne til to af Kurvens Punkter; det
forudsættes, at den begrænsende Bue ikke skærer
Abscisseaksen, og at dens Ordinater er positive
og kun har deres Endepunkter fælles med Buen.
Andre Arealer kan sammensættes af Arealer af
denne Beskaffenhed. Deles det begrænsende
Stykke af Abscisseaksen i et lige Antal (2n)
lige store Dele, hver = <i>h</i>, og betegnes de
begrænsende Ordinater ved <i>y</i><sub>0</sub> og <i>y</i><sub>2n</sub>,
Ordinaterne i Delingspunkterne ved <i>y</i><sub>1</sub>, <i>y</i><sub>2</sub>, <i>y</i><sub>3</sub> . . .
<i>y</i><sub>2n—1</sub>, kan Arealet med Tilnærmelse
udtrykkes ved:
h/3 [<i>y</i><sub>0</sub> + <i>y</i><sub>2n</sub> + 2 (<i>y</i><sub>2</sub> + <i>y</i><sub>4</sub> + ... + <i>y</i><sub>2n—2</sub>) +
4 (<i>y</i><sub>1</sub> + <i>y</i><sub>8</sub> + ... + <i>y</i><sub>2n—1</sub>)]; det vilde være
nøjagtig = denne Størrelse, hvis de begrænsende
Buestykker mellem <i>y</i><sub>0</sub> og <i>y</i><sub>2</sub>, <i>y</i><sub>2</sub> og <i>y</i><sub>4</sub>, o. s. v.
var Buer paa Parabler med Akser ≠
Ordinataksen lagte henh. gennem Endepunkterne
af <i>y</i><sub>0</sub> <i>y</i><sub>1</sub> <i>y</i><sub>2</sub>, <i>y</i><sub>2</sub> <i>y</i><sub>3</sub> <i>y</i><sub>4</sub> o. s. v. Fremgangsmaaden
kan anvendes ved Beregning af et vilkaarlig
bestemt Integral, idet dette kan opfattes som
udtrykkende et Areal. S. F. har stor Bet. i
saadanne praktiske Anvendelser, hvor
Arealbestemmelsen ved Integration {se
<sp>Integralregning</sp>) er umulig, f. Eks. naar den
begrænsende Kurve ikke er givet ved en
Ligning, men foreligger tegnet (som ved
Tegninger til Skibe, Huse m. m., Kort), eller naar
dens Ordinat er en tabellarisk bestemt
Funktion af Abscissen.
<i>Chr. C.</i>
</chapter>

<chapter name="Simpsons Land">
<b>Simpsons Land</b> ['sim(p)s<sub>ə</sub>ns-], se
<sp>Nordpolarlande</sp>.
</chapter>

<chapter name="simpulum">
<b>simpulum</b> (lat.), en Øseske til at øse Vin med.
</chapter>

<chapter name="Simrishamn">
<b>Simrishamn</b> (<sp>Cimbrishamn</sp>), Havneby
i det sydøstlige Skåne, Kristianstads Län, med
(1925) 2411 Indb. S. er en stille By med gl.
Præg, krogede Gader og lave Huse. Der findes
lidt Industri, særlig Lædervarer. Skibsfarten
er i de senere Aar ophjulpet noget ved de ny
Havneanlæg, som afsluttedes 1910. S. havde
tidligere en betydelig Flaade af Sejlskibe, som
nu imidlertid er ophugget ell. har faaet andet
Hjemsted. En særlig Fiskerihavn benyttes
stærkt af blekingske Fiskere under
Sildefiskeriet. S. har en Stikbane fra Stationen
Tomelilla paa Ystad—Eslöfsbanen. Byen omtales c.
1300 som Symershaffn og senere som
Sømmershaffn, Simbershaffn, Cimbrishamn og hedder
nu officielt S.
<i>M. H-n.</i>
</chapter>

<chapter name="Simrock, Karl Joseph">
<b>Simrock</b> ['zemråk], <sp>Karl Joseph</sp>, tysk
Digter, Oversætter og Germanist, f. i Bonn 18.
Aug. 1802, d. smst. 18. Juli 1876. Han studerede
Jura og Germanistik i Bonn og fortsatte sine
sproglige Studier i Berlin, især under
Lachmann. 1826 blev han Sagfører ved
Kammerretten. Hans første større litterære Arbejde
var en metrisk Overs. af »Nibelungenlied«
(1827, 58. Opl. 1906), der vakte Opsigt og stor
Udbredelse, da Publikum blev grebet af
Interesse for det tyske Nationaldigt. Senere fulgte
Hartmann von Aue's »Der arme Heinrich«
(1830, 2. Opl. 1875). Da S. havde forherliget
