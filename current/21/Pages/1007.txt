kun høstedes 1320000, af Havre 9744000 og af Ris
208000 bushels. Større Betydning har
Bomuldsavlen; 1922 produceredes 530000 Baller Bomuld,
Værdi 64395000 Doll., Bomuldsmarkerne
omfatter 8330 km<sup>2</sup> ell. 1/3 af det dyrkede Land. 364
km<sup>2</sup> anvendtes til Tobaksavl og frembragte 1922
Tobak for 13 1/4 Mill. Doll. Husdyrenes Antal var
(1921) 79000 Heste, 217000 Muldyr, 215000
Malkekøer, 254000 andet Hornkvæg, 26000 Faar,
1099000 Svin. Ved Kysten drives Østersfiskeri.
Bjergværksdriften er ringe og indskrænker sig
væsentlig til Brydning af Fosfater og
Bygningssten. Udvindingen af Tjære og Terpentin var
tidligere meget betydelig, men aftager, fordi
Skovene ikke mere er rige paa dertil egnede
Træer. Derimod er Bomuldsindustrien i rask
Vækst, og der findes ogsaa mange Kornmøller,
Tobaksfabrikker m. m. 1919 fandtes i S. C. 2004
industrielle Etablissementer, der beskæftigede
79450 Arbejdere og producerede Varer for
381 1/2 Mill. Doll. Det vigtigste Handelscentrum er
Charleston. Jernbanerne havde 1921 en samlet
Længde af 6106 km. S. C. deles i 42 Counties.
Hovedstaden er Columbia. Den lovgivende
Forsamling (<i>General Assembly</i>) bestaar af et Senat
paa 44 Medlemmer, valgte paa 4 Aar, og et
Repræsentanternes Hus paa 124 Medlemmer,
valgte paa 2 Aar. Valgret har alle U. S. A.
Borgere, som har betalt Skat og er indregistrerede.
I Praksis er Negrene uden politisk Indflydelse.
I U. S. A.'s Kongres er S. C. repræsenteret ved
to Senatorer og syv Repræsentanter.

<sp>Historie</sp>. S. C. og North Carolina er
opstaaede af den britiske Koloni Carolina. Den
engelske Regering skænkede 1663 Jarlen af
Clarendon og 6 andre Adelsmænd Landet mellem 31°
og 36° n. Br., fra Hav til Hav. Den første
britiske Nybygd anlagdes 1670 ved Albemarle Point
og flyttedes to Aar senere til det nuværende
Charleston. Der opstod hurtig Strid mellem
Nybyggerne og Koloniens Ejere; ved Revolutionen
1719 gjorde Befolkningen en Ende paa Ejernes
Styre, og Carolina kom direkte under Kronen.
Skønt hele Carolina opfattedes som en enkelt
Provins, var der dog i Reglen særlige
Guvernører over de nordlige og de sydlige Bygder.
Den hvide Befolkning vedligeholdt en stadig
Opposition mod Regeringsmyndighederne og
kom efterhaanden i Besiddelse af
Lovgivningsmagten. I Uafhængighedskrigen mod England
tog S. C. ivrig Del og blev en af de 13
oprindelige Stater i U. S. A. Statens indre Historie
prægedes især af Modsætningen mellem de
aristokratiske Plantageejere i det lave Kystland og
de nordfra kommende skotsk-irske Nybyggere
paa Piedmont Plateauet; de politiske Reformer
er stadig udgaaede fra Plateauets Befolkning,
medens Konservatismen har haft sin Styrke i
Lavlandet. Udadtil og over for Negrene har S.
C.'s Hvide dog altid holdt sammen. 1832
nægtede S. C. at anerkende U. S. A.'s ny Toldlove,
der ydede Beskyttelse til Nordstaternes Industri
og skadede de agerbrugende Sydstaters
økonomiske Interesser. S. C. havde i det hele taget
Førerskabet bl. Sydstaterne imod Nordstaterne.
Da S. C. 1860 brød ud af Unionen, medførte
dette Dannelsen af Sydstaternes Konføderation
og den nordamerikanske Borgerkrig. Under den
sidste Del af Borgerkrigen, Febr—Marts 1865.
blev S. C. frygtelig hærget af en Nordstats-Hær
under Sherman. Endnu større var S. C.'s
Lidelser efter Krigen; Kongressen i Washington
fratog de fleste Hvide politiske Rettigheder, og
Negrene regerede under Ledelse af Eventyrere
nordfra, de saakaldte <i>Carpet-baggers</i>. Som
Reaktion herimod opstod et vidt forgrenet
hemmeligt Selskab, <i>Ku-Klux-Klan</i> (s. d.), der
terroriserede Negrene og til Gengæld bekæmpedes
af U. S. A.'s Tropper. Da Unionens Tropper
1877 blev trukket tilbage, var Negrenes
politiske Magt forbi.
<i>G. Ht.</i>
</chapter>

<chapter name="Southcott, Johanna">
<b>Southcott</b> ['sa^uþk<sub>ə</sub>t], <sp>Johanna</sp>
(1750—1814), Sværmerske, der i sin Tid vakte stor
Opsigt og vandt mange Tilhængere (Nyisraelitter,
Sabattianere). Hun udgav sig for den i Joh.
Aabenb. omtalte Solkvinde, solgte Segl i
Masser, der skulde give Køberen evig Salighed, og
paastod kort før sin Død, at hun var svanger
med den sande Messias. (<sp>Litt</sp>.: <sp>Fairburn</sp>,
<i>The Life of J. S.</i> [London 1814]).
<i>Edv. L.</i>
</chapter>

<chapter name="South Dakota">
<b>South Dakota</b> ['sa^uþ-d<sub>ə</sub>'ko<sub>u</sub>t<sub>a</sub>], <sp>Syd
Dakota</sp>, forkortet S. D., Stat i U. S. A., ligger
mellem 43° og 45° 50′ n. Br. samt 96° 20′ og
104° v. L. og grænser mod N. til North
Dakota, mod Ø. til Minnesota og Iowa, mod Syd
til Nebraska og mod V. til Wyoming og
Montana. Arealet er 201075 km<sup>2</sup> med (1920) 636547
Indb. Terrainet har mest Karakter af Højslette
og stiger mod V. En stærk Stigning indtræder
i Statens østlige Del langs en Terrasse-Rand,
Coteau de Missouri. Undergrunden, der bestaar
af Kridttidsdannelser, er mod NØ. dækket af
Istidsaflejringer, og Overfladen er her
bølgeformet. V. og SV. f. Missouri, der strømmer midt
igennem Staten, har Landet ikke været nediset;
Terrainet er her temmelig fladt, og det øverste
Jordlag er dannet ved Undergrundens
Forvitring. Missouri modtager inden for S. D.'s
Grænser i venstre Bred Bifloden Dakota, i højre
Bred Grand River, Owl River, Cheyenne River
og White River, der har deres Udspring paa
Højdedrag mod V. Ved Statens Vestgrænse har
Regnskyl og Smaabække nedgravet et Utal af
Kløfter i de bløde Jordlag og saaledes dannet et
vildt, kløftet Terrain, <i>Bad Lands</i>. I det
sydvestlige S. D. hæver sig <i>Black Hills</i> til 2246 m.
Lagene danner her en kuppelformet Hvælving,
som dog er stærkt nedbrudt. Det højeste Punkt,
Harney Peak, bestaar af Granit; udenom ligger
en ringformet Kæde af karbonisk Kalksten,
der i Crook Tower naar 2233 m. Klimaet er
udpræget kontinentalt. Yankton, i den
sydvestlige Del af Staten, har ÷ 9,2° og + 23,7° i
Middeltemperatur for koldest og varmest Maaned
(absolutte Ekstremer ÷ 36,7° og + 41,7°).
Nedbøren er i Yankton 68 cm aarlig, ved
Vestgrænsen kun c. 40 cm. Af Nedbøren falder 30 % om
Foraaret, 44 % om Sommeren, altsaa
overvejende paa den Tid, hvor Kornet skal vokse.
I Floddalene anvendes nogle Steder Overrisling
af Markerne, dog kun paa mindre Arealer. Den
naturlige Vegetation er næsten overalt
Græssteppe. Smalle Skovstriber findes dog langs
Vandløbene, og i de højere Dele af Black Hills
vokser Fyrreskov. Næsten hele Befolkningen er
hvid. 1920 fandtes kun 832 Negre og 184 Asiater
