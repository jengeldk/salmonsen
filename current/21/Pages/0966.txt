Axe, Brue og Parret de betydeligste.
Jordbunden er mange Steder meget stenet, og store
Strækninger henligger som Hede og Mose,
medens andre er Enge og Marsk. Ikke desmindre
er Jordbunden frugtbar, og Taunton-Sletten
anses for en af Englands bedste Egne. Det
dyrkede Areal udgør c. 80 %, hvoraf 3/4 er
Græsmarker. Hvede, Byg og Havre dyrkes særlig
i Taunton-Sletten. Frugtavlen er betydelig. Især
avles Æbler, hvoraf fremstilles Cider baade til
Hjemmeforbrug og Eksport. Vigtigst er
Kvægavlen. Der holdes navnlig Faar og Hornkvæg
— fortrinlige Slagtedyr. Desuden fabrikeres
Smør og Cheddar-Ost, den sidste fra
Sydskraaningen af Mendip Hills. Bjergværksdriften
giver en Del Kul, Jern og Bly samt smaa
Mængder Kobber og Zink. Industrien omfatter
Fabrikation af Uld- og Silkevarer, Handsker,
Kniplinger, Lervarer, Maskiner og Papir.
Eksporten gaar navnlig over Bristol, som ligger i
Gloucestershire, men har Dokker paa S.-Siden
af Avon. Største By er Bath, men Taunton er
Hovedstad.
<i>M. H-n.</i>
</chapter>

<chapter name="Somerset (se False Bay)">
<b>Somerset</b> ['saməset], se <sp>False Bay</sp>.
</chapter>

<chapter name="Somerset East">
<b>Somerset East</b> ['saməset-], By i Sydafrika,
Prov. Cape of Good Hope (Kaplandet), ligger
ved Little Fish River og er Hovedstad i en
Division af s. N. (1921) 5100 Indb., hvoraf 2070
Hvide.
<i>C. A.</i>
</chapter>

<chapter name="Somers Islands">
<b>Somers Islands</b> ['saməz-'a^i£<sub>ə</sub>nd], se
<sp>Bermuda-Øerne</sp>.
</chapter>

<chapter name="Somersworth">
<b>Somersworth</b> ['saməzwəþ], By i New
Hampshire, U. S. A., ligger ved Salmon Falls River,
lige over for Byen Berwick i Maine. (1910) 6704
Indb. Floden leverer Vandkraft til Bomulds-
og Uldindustrien. S. blev By 1754.
<i>G. Ht.</i>
</chapter>

<chapter name="Somerville">
<b>Somerville</b> ['saməvi£], 1) By i U. S. A.,
Massachusetts, ligger 5 km NV. f. Boston og er
en Forstad til denne By. (1920) 93091 Indb.
S. har store Slagterier og Kødpakkerier,
Glasværker, Maskinværksteder m. m. — 2) By i
U. S. A., New Jersey, ligger 50 km VSV. f.
Jersey City ved Raritan River. (1910) 5060 Indb.
S. (tidl. Raritan) er grundet i 17. Aarh.
<i>G. Ht.</i>
</chapter>

<chapter name="Somerville, Mary">
<b>Somerville</b> ['saməvi£], <sp>Mary</sp>, eng.
naturvidenskabelig Forfatterinde (1780—1870), har
skrevet <i>The mechanism of the heavens</i> (1832),
<i>On the connexion of the physical sciences</i> (1849,
10. Udg. 1877), <i>Physical geography</i> (2 Bd, 1839,
7. Udg. 1877), <i>Molecular and microscopic
sciences</i> (2 Bd, 1869) foruden enkelte mindre
Notitser i Meddelelserne fra <i>Royal society</i> i London
og Videnskabsselskabet i Paris. (<sp>Litt</sp>.:
<sp>Martha Somerville</sp>, <i>M. S., personal
recollections with selections from her correspondence</i>
[1874]).
<i>J. Fr. S.</i>
</chapter>

<chapter name="Somerville, William">
<b>Somerville</b> ['såməvi£], <sp>William</sp>, eng.
Digter (1677—1742), studerede i Oxford, arvede sin
Faders Gods og levede et stille Liv som
Godsejer og Fredsdommer. Hans mest kendte Værk
er Digtet <i>The Chase</i> (1735), et beskrivende
Læredigt, der udmærker sig ved indgaaende
Kendskab til alt, hvad der vedrører Jagt og
Friluftsliv og i sin Tid blev meget læst og
beundret. En ny Udgave med et kritisk Essay af
Aikin kom 1796, og det er udg. fl. Gange
senere. (<sp>Litt</sp>.: I <sp>Johnson</sp>, <i>Lives of the Poets</i>,
findes en kort Livsskildring).
<i>(T. L.). I. O.</i>
</chapter>

<chapter name="Somerwell, Arthur">
<b>Somerwell</b> ['saməwe£], <sp>Arthur</sp>, eng.
Musiker, f. 5. Juni 1863, Elev af Stanford og
Berlins »Hochschule«, Koncertdirigent og
Musikinspektør i Skotland, kendt som en af Englands
mest yndede Sangkomponister (Cyklus'en:
<i>James Lee's Wife</i> og <i>Maud</i>, den populære <i>The
Shepherds Cradle Song</i> m. m.); men har for
øvrigt en stor Produktion bag sig, omfattende
symfoniske Værker, Koncerter, Suiter,
Korværker, kirkelige Korstykker, Operetter,
pædagogiske Arbejder m. m.
<i>W. B.</i>
</chapter>

<chapter name="something is rotten in the state of Denmark">
<b>something is rotten in the state of
Denmark</b> ['samþiŋ-iz-'råt<sub>ə</sub>n-in-ð<sub>ə</sub>-'ste<sub>i</sub>t-<sub>ə</sub>v-'den
ma.<sub>ə</sub>k], Marcellus' Ord i Shakespeare's Hamlet,
Akt I, Sc. 4, da Hamlet's Fader viser sig som
Genganger. Disse Ord er senere gaaet over i
mange Sprog som en Slags Ordsprog.
<i>(T. L.). I. O.</i>
</chapter>

<chapter name="Somino">
<b>Somino</b> [sa'min<sub>å</sub>]. Handelsplads i storruss.
Guvernement Tscherepovez, ligger 108 km
VNV. f. Ustjuschna ved <sp>Somina</sp>, der
udgør et Led af det Tichvin'ske Kanalsystem, der
forbinder Tichvinka med Mologa ell. Ladoga
med Volga. S. har kun 2—300 faste Beboere,
men spiller om Sommeren en stor Rolle som
Omladningsstedet for de Pramme, der fra
Ladoga gaar over i det mindre dybe Volga-System.
<i>(H. P. S.). N. H. J.</i>
</chapter>

<chapter name="Somma Lombarda">
<b>Somma Lombarda,</b> By i Norditalien, Prov.
Milano, ligger 7 km VNV. f. Gallarate paa
venstre Bred af Strona og ved Banen fra Milano
til Laveno. (1911) 6700 Indb. Den omliggende
Slette (Brughiere di Somma) bruges til
Militærøvelser.
<i>C. A.</i>
</chapter>

<chapter name="Sommarin, Emil Fritiof Knut">
<b>Sommarin</b> ['såmarin], <sp>Emil Fritiof Knut</sp>,
sv. Nationaløkonom, f. 13. Jan. 1874 i Malmö,
Student i Lund 1891, <i>Dr. phil.</i> 1908, Docent i
Nationaløkonomi ved Lunds Univ. 1909, 1913 <i>cand.
jur.</i> S., der politisk tilhører Socialdemokratiet,
slutter sig som Økonom nærmest til den østerr.
Skole (se Art. <sp>Nationaløkonomi</sp>). Af
hans Værker kan nævnes: »Träldomen i
Norden« (1902), »Arbetslöshed och -försäkring«
(1909), »Vår ekonomi och politik« (1909),
»Syndikalismen« (1915), »Ekonomiläre« (I.—III. Bd,
1915—17, I. Bd er i 1925 overs. til Dansk ved
F. W. v. Bülow) og »Det skånska jordbrukets
ekonomiska utveckling 1801—1914« (1917).
<i>Sv. N.</i>
</chapter>

<chapter name="Sommatino">
<b>Sommatino,</b> By paa Sicilien, Prov.
Caltanisetta, ligger 17 km S. f. Caltanisetta paa en
Høj, der omflydes af en lille Flod. (1911) 8700
Indb.
<i>C. A.</i>
</chapter>

<chapter name="Sommation">
<b>Sommation</b> [såma's<sub>i</sub>å], i fr. Ret (se f. Eks.
Code civil Art. 1139 og 1656) Betegnelse for en
lovformelig, bevislig Opfordring, svarende til,
hvad der i dansk Ret benævnes »Beskikkelse«
(s. d.).
<i>(E. T.). K. Hch.</i>
</chapter>

<chapter name="Somma Vesuviana">
<b>Somma Vesuviana,</b> By i Syditalien, Prov.
Napoli, ligger 14 km ØNØ. f. Neapel paa
<sp>Monte Somma</sp> (se <sp>Vesuv</sp>) ell. den
nordlige Skraaning af Vesuv. (1911) 10400 Indb.
S. V. er Station paa Banelinien
Napoli—Ottajano og er Produktionssted for den berømte
Vin <i>Lacrymæ Christi</i>. S. ødelagdes næsten helt
1906 af en Stenregn fra Vesuv.
<i>C. A.</i>
</chapter>

<chapter name="Somme /Flod)">
<b>Somme</b> [såm], Flod i det nordlige Frankrig.
Den udspringer i Dept Aisne 10 km NØ. f. St
Quentin, strømmer først i sydvestlig, senere i
