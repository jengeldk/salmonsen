Eksemplarer er blevne solgte baade i Danmark og i
Udlandet, og 1904 har han igen udstillet et Par
Bronzestatuer.
<i>(S. M.). P. J.</i>
</chapter>

<chapter name="Schmidt, Otto Ernst">
<b>Schmidt</b> [∫met], <sp>Otto Ernst</sp>, Pseudonym
<sp>Otto Ernst</sp>, tysk Forf., f. i Ottensen ved
Hamburg 7. Oktbr 1862, var i en Aarrække
Folkehøjskolelærer og forsøgte sig senere som
Recitator. Han debuterede som Lyriker med
»Gedichte« (1888), der efterfulgtes af
»Stimmen des Mittags«, og skrev senere en
Række Komedier og Lystspil, hvor
Komikken ofte bliver grovkornet og de satiriske
Virkninger alt for overdrevne. Af disse
Stykker kan nævnes »Die gröszte Sunde«, »Jugend
von heute«, »Die Gerechtigkeit« og navnlig
»Flachsmann als Erzieher«, hans mest yndede
og hyppigst opførte Lystspil (spillet i Kbhvn
1901). Hans betydeligste Indsats er dog den
autobiografiske Roman »Asmus Semper's
Jugendland« (1904, 85. Opl. 1912), der efterfulgtes
af »Semper der Jüngling«. Han har overs.
forskellige af Holger Drachmann's
Sømandshistorier. (<sp>Litt</sp>.: <sp>J. Schumann</sp>, »O. E.« [1903];
<sp>O. Enking</sp>, »O. E.« [1912]).
<i>C. B-s.</i>
</chapter>

<chapter name="Schmidt, Peter Carl Rudolf">
<b>Schmidt,</b> <sp>Peter Carl Rudolf</sp>, dansk
Forf., f. i Kbhvn 25. Juli 1836, d. smst. 5. Apr.
1899. S. var af fattig Familie og fik kun en
tarvelig Barndomsundervisning; 15 Aar gl kom
han i
Boghandlerlære; sin
Fritid brugte han
til Læsning,
især af
Digterværker, og med
Forsøg i
Poesien; i en Alder
af kun 17 Aar
fik han et lille
Skuespil, »Frits
i sin Lejr«,
opført paa det
kgl. Teater,
hvor det dog
hurtig blev
henlagt. 1858
udgav han
anonymt en
Digtsamling
»Ungdomsliv«, der indeholdt adskilligt kønt og
lovende, 1859 Tragedien »Alfso«. Disse
Arbejder vakte nogen Opmærksomhed og gav
Anledning til, at forskellige, særlig H. Greensteen
og Clemens Petersen, tog sig af ham og
forberedte ham til Studentereksamen, som han tog
1861. Ved Univ. studerede han med stor Energi
og Ihærdighed Filosofi og sluttede sig nær til
Rasmus Nielsen som dennes begejstrede og
mest fremtrædende Discipel og Forkynder; efter
1863 at kave udgivet sine »Digtninger« lagde
han for en Tid Poesien til Side for at vie sine
Kræfter til sin Deltagelse i den Strid, der førtes
mellem Rasmus Nielsen paa den ene, G.
Brandes, H. Scharling o. fL. paa den anden Side om
»Forholdet mellem Tro og Viden«; vigtige
Indlæg i denne Fejde er fra S.'s Haand »Om Tro
og Viden, som absolut uensartede Principper«,
»Om Selvmodsigelsen i Prof. R. Nielsen's Lære«
og »R. Nielsen's Filosofi og den Grundtvig'ske
Lære af Gs«, alle 1867, skarpe og livlige
Kampskrifter, der har Værd ogsaa for senere Tider,
navnlig som Bidrag til Belysning af R.
Nielsen's filosofiske Standpunkt, Livssyn og hele
aandelige Personlighed. 1869—73 var han
Medredaktør af Tidsskriftet »For Idé og
Virkelighed« og skrev deri mange vægtige
Afhandlinger; fra 1874 genoptog han sin
Digtervirksomhed ved Siden af, at han fortsatte sin allerede
langt tidligere begyndte Gerning som
Manuduktør til filosofisk Eksamen. Først kom »Ældre
og nyere Digte«, derpaa — 1876 — det
romantisk-symbolske Eventyr skuespil »Den
forvandlede Konge«, som, da det 1877 opførtes paa det
kgl. Teater (anonymt), gjorde overordentlig
Lykke ved sin Tankedybde, sin ægte dramatiske
Holdning og rige Stemningsfylde. S. A.
opførtes det alt for tunge og for Skuepladsen
daarlig iberegnede Skuespil »En Opvækkelse«, der
blev modtaget med Kulde. Efter en
Pariserrejse for det Ancker'ske Legat begyndte S. sin
Virksomhed som Novellist og opnaaede paa
dette Omraade noget betydeligt; Rækken
aabnedes med »Haandtegninger« (1881) og
fortsattes med et anseligt Antal Bd som »Der
Himmel hängt voller Geigen«, »Forestillet og
oplevet«, »Skæbner og Skikkelser«, »Joachim
Heinrichs«, »Ny Haandtegninger« o. fl. S.'s
Fortællinger staar gennemgaaende højt ved fin og
ejendommelig Karaktertegning og ikke ringe
Kraft i Redegørelsen for Situationerne og i
Udviklingen af Handlingen, der altid er anlagt paa
at hævde ell. kaste Lys over en bestemt Idé.
S.'s senere Skuespil — »Solopgang«, »Udløst«
og »Torquato Tasso« — er svage Arbejder, der
ikke vakte synderlig Opmærksomhed; derimod
er fl. af hans æstetisk-psykologiske
Undersøgelser o. a. populært-videnskabelige Værker —
»Buster og Masker«, »Ad egne Veje« og »Fra
Liv og Litteratur« — af Interesse. Endnu skal
nævnes hans smukke »Fortællinger paa Vers«
(1886).

I Tyskland er S. en af de mest læste nordiske
Forfattere; der er ogsaa hans »Den forvandlede
Konge« opført paa fl. Hovedscener med stort
Bifald. At han i sit Fædreland ikke altid har
faaet den Anerkendelse, han kunde have Krav
paa, har uden Tvivl sin Grund i hans
personlige Optræden, særlig hans overdrevne
Selvfølelse, der i hans polemiske Skr kan strejfe
det komiske. (<sp>Litt</sp>.: Selvbiografi i
»Husvennen« [1892—93]; <sp>P. A. Rosenberg</sp> i
»Litteratur og Kritik« II [1889]; <sp>Holger
Jørgensen</sp>, »R. S., en Digterskæbne« [1906]).
<i>(S. M.). H. J-n.</i>

<img>P. C. R. Schmidt.</img>
</chapter>

<chapter name="Schmidt, Peter Poulsen">
<b>Schmidt,</b> <sp>Peter Poulsen</sp>, dansk
Skolemand, f. 22. November 1797 i Stenderup ved
Haderslev, d. 18. Marts 1885 paa Bøgildgaard
ved Viborg. Efter at have været i Handels- og
Landmaalerlære samt paa Herredskontor kom
S., 26 Aar gl, ind paa Tønder Seminarium,
dimitteredes 2 Aar senere og blev derpaa
sammen med P. A. Møller fra Jonstrup Seminarium,
paa Foranledning af Finansdeputeret Jonas
Collin, af den danske Regering sendt til Hofwyl
ved Bern for at studere den Fellenberg'ske
Opdragelsesmetode: ved Forening af
Landbrugsarbejde og Haandværk med alm.
Skoleundervisning at bringe fattige og forsømte Børn frem
til nyttige Samfundsborgere. 1827 stilledes de i
