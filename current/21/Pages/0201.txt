som deres Sejlføring, ikke hurtige og
egnede sig bedst til rumskøds Sejlads.
Udviklingen gik da ogsaa stadig frem, og skønt
Hovedtrækkene i de store Skibes Rejsninger er
forblevet de samme, er der en stor Forskel i
Detaillerne, hvilket bedst ses paa de afbildede
søgaaende Skibe.

De nyeste S. er lange, smalle og skarpe
under Vandlinien, de har brede Raasejl, delte
i to Stykker, og har mange Stag- og Gaffelsejl,
der gør dem egnede til at ligge nær Vinden,
altsaa til Krydsning, saa de kan komme frem,
selv om Vinden er imod. I mange S. er
Raasejlene fortrængt af Gaffelsejl, og i smaa S.
findes kun disse. Medens de store S.'s Rejsning
i Nutiden er den samme over hele Verden, er
der stor Forskel paa de mindre Skibes. En
nordisk Jagt ell. Kuf er saaledes meget ulig
Skibe af samme Størrelse i Middelhavet, ikke
at tale om en kin. Djunke. Skønt Vinden som
Bevægkraft er billig, kan store S. ikke mere
betale sig. Rejserne er for lange og
Besætningerne for store i Forhold til de maskindrevne
Skibe; disse har da ogsaa fortrængt S. paa
de store Have, medens Sejlene stadig anvendes
i Kystfart og for en Del til Lystsejlads og
Fiskeri, som oftest i Forbindelse med Motor.
Sejlskibsperioden faldt nærmest sammen med
Træskibsperioden, kun i den nyeste Tid er
Jern og Staal anvendt som Bygningsmateriale
til S. Sømandsuddannelsen i S. var
fortræffelig; der krævedes større Agtpaagivenhed og
Aandsnærværelse under Sejladsen og
Manøvreringen, ligesom den praktiske Gerning med
Skibets Vedligeholdelse og Sejlenes Pasning
var i højere Grad uddannende end Arbejdet
i maskindrevet Fartøj. Flere Rederier og
søfartsinteresserede Institutioner holder derfor S.
i Fart som Skoleskibe.
<i>C. B-h.</i>

<img>Fig. 5. Nelsons Flagskib »Victory«. 1756.</img>

<img>Fig. 6. Dansk Linieskib »Dannebrog«. 1850.</img>

<img>Fig. 7. Femmastet Barkskib »København«</img>
</chapter>

<chapter name="Sejlsport">
<b>Sejlsport,</b> se <sp>Lystsejlads</sp>.
</chapter>

<chapter name="Sejnebrev">
<b>Sejnebrev</b> (Søv.), tidligere Betegnelse for
Orlogsflaadernes Signalorden og Taktikregler.
</chapter>

<chapter name="Sejny">
<b>Sejny</b> ['sæjny], By i polsk Vojevodi
Bialystok, ligger 26 km Ø. f. Suvalki i en lav og
sumpet Egn med mange Søer. C. 4000 Indb.,
hvoraf 3/4 er Jøder. S. har et berømt
Dominikanerkloster med Valfartskirke samt et
Gymnasium og driver Læder- og Klædetilvirkning.
<i>(H. P. S.). N. H. J.</i>
</chapter>

<chapter name="Séjour, Victor">
<b>Séjour</b> [se'зu.r], <sp>Victor</sp>, fr. dram. Forf.
(1816—74), var Mulat af Herkomst og leverede
fra 1844 en stor Del Dramaer til de parisiske
Boulevard-Theatre, væsentlig hist. af Emne og
rige paa Knaldeffekter, saaledes det en Tid
meget yndede <i>Le fils de la nuit</i> (1857).
<i>E. G.</i>
</chapter>

<chapter name="Sejrsfader">
<b>Sejrsfader</b> (oldnord. <i>Sigfaðir</i>, Kamp-Fader),
Navn paa Odin.
<i>(A. O.). G. K-n.</i>
</chapter>

<chapter name="Sejrshætte">
<b>Sejrshætte</b> ell. <sp>Sejrshue</sp>,
se <sp>Sejrsskjorte</sp>.
</chapter>

<chapter name="Sejrskorte og Sejrshue">
<b>Sejrskorte</b> og <b>Sejrshue</b>, en
Klædning, der gør Bæreren
usaarlig og derved
uovervindelig. <sp>At fødes med S.</sp>, at
fødes med hel Fosterhinde over
Hovedet ell. over
Kroppen, troedes tidligere at give
Lykke i Livet og at sætte i
Stand til at se Aander. (<sp>Litt</sp>.:
<sp>H. F. Feilberg</sp>, »Jydsk
Ordbog«, III, S. 178).
<i>(A. O.). H. El.</i>
</chapter>

<chapter name="Sejrø">
<b>Sejrø,</b> se <sp>Sejerø</sp>.
</chapter>

<chapter name="sejse">
<b>sejse</b> (Søv.), ved Bændsler at
sammenføje to Tove, ell. to
Parter af samme Tov; kaldes ogsaa
<sp>at s. paa</sp>, hvorimod <sp>at s. af</sp>
er at løse op for en saadan
