den sp. Del af Øen, San Domingo. En ublodig
Revolution under Geffrard 15. Jan. 1859
omstyrtede hans Magt og jog ham i Landflygtighed til
Jamaica. 1807 fik han dog Lov at komme
tilbage, men døde snart efter.
<i>E. E.</i>
</chapter>

<chapter name="Soult, Nicolas Jean de Dieu">
<b>Soult</b> [sult], <sp>Nicolas Jean de Dieu</sp>,
Hertug af Dalmatien, fr. Marskal, Pair af
Frankrig, f. 29. Marts 1769 i Dept Tarn, d. 26.
Novbr 1851 smst. S. traadte 1785 ind i Hæren
som Menig og
udnævntes til
Officer 1791.
Under
Revolutionen og
Republikkens
Krige
udmærkede S. sig i
den Grad, at
han allerede
1799 blev
Divisionsgeneral.
Som saadan
ledede han under
Masséna
Schweiz-Kantonnernes
Underkastelse, og
under Felttoget
1800 i Italien
deltog han med stor Dygtighed i Genuas
heltemodige Forsvar; han blev saaret og paa
Slagmarken taget til Fange af Østerrigerne; efter
Marengo blev han imidlertid sat i Frihed
igen.

Ved Kejserdømmets Oprettelse 1804 udnævnte
Napoleon ham til Marskal og gav ham Befaling
over Storarmeens fjerde Armékorps, hvilket
han førte med stor Bravour i Kejserdømmets
heldige Krige. Han afgjorde saaledes Slaget ved
Austerlitz ved sit storslaaede Angreb paa
Højderne ved Pratzen. I Slaget ved Jena førte han
højre Fløj, hvorefter han deltog i Forfølgelsen
af den slagne preuss. Hær lige til Lübeck, hvor
han tvang General Blücher til Kapitulation.
Efter Freden i Tilsit fik han Titel af Hertug af
Dalmatien og blev derefter sendt til Spanien,
hvor han i Beg. ledede Operationerne med stort
Held og trængte frem til Asturien og senere
lige til Oporto. Han blev imidlertid slaaet af
Wellington og maatte trække sig tilbage fra
Oporto 12. Maj 1809. 1810 og 1811 kæmpede
han med vekslende Held i Spanien, slog
gentagne Gange Spanierne og indlagde sig megen
Berømmelse. Da Kong Josef Aug. 1812 maatte
forlade Madrid, samlede S. sin Hær, trak sig
tilbage og forenede sig med de øvrige franske
Stridskræfter.

1813 blev han kaldt til Tyskland, hvor han
efter Bessières førte Befalingen over
Gardeinfanteriet i Slagene ved Lützen og Bautzen.
Kort efter sendte Napoleon ham atter til
Spanien, men han formaaede intet mere over den
sejrrige Wellington; han forsvarede med
Dygtighed det sydlige Frankrig mod Englænderne,
med hvem han — efter at have hørt om
Napoleon's Abdikation — afsluttede en
Vaabenstilstand (29. Apr. 1814), under hvilken han
anerkendte Bourbon'ernes Genindsættelse.
Ludvig XVIII udnævnte ham først til Guvernør for
13. Militærdivision og senere til Krigsminister.
Ved Napoleon's Tilbagekomst fra Elba
svigtede han Kongen og tilbød Napoleon sin
Tjeneste. Han deltog i Slaget ved Waterloo som
Napoleon's Generalstabschef, og efter Paris'
Fald gik han i Landflygtighed til Düsseldorf.
Allerede i Maj 1819 tillod Ludvig XVIII ham
at komme tilbage og gengav ham
Marskalværdigheden. 1830—34 og 1840—47 var S.
Krigsminister og næsten hele Tiden tillige
Ministerpræsident; han trak sig tilbage og hædredes
med Titlen <i>Maréchal général</i>. S. var den
bedste Taktiker bl. Napoleon's Generaler, men i
Politik meget vaklende; som Krigsminister
indlagde han sig store Fortjenester m. H. t. den
forsømte Hærs Reorganisation. Hans <i>Memoirer</i>
(3 Bd) udgaves 1854 af hans Søn. (<sp>Litt</sp>.:
Bleibtreu, »Marschall S., Napoleon's
grösster Schüler« [1902]).
<i>(A. T. L.). E. C.</i>

<img>N. J. de D. Soult.</img>
</chapter>

<chapter name="Soultz">
<b>Soultz</b> [sults] (tysk Sulz), By i det østlige
Frankrig, Dept Haut-Rhin (Alsace), NV. f.
Mulhouse, ved Foden af Vogeserne, 4800 Indb.
Fabrikation af Silke- og Bomuldsvarer. I
Omegnen betydelig Vinavl.
<i>E. S.</i>
</chapter>

<chapter name="Soumansit">
<b>Soumansit</b> [su-], et vandholdigt Fluofosfat af
Aluminium og Natrium, der i Form af smaa,
tetragonale, farveløse Krystaller er fundet ved
Montebras i Creuse, Frankrig.
<i>O. B. B.</i>
</chapter>

<chapter name="Soumet, Alexandre">
<b>Soumet</b> [su'mæ], <sp>Alexandre</sp>, fr. Digter
(1788—1845). Provençaler af Fødsel, fik under
Napoleon I en Ansættelse ved Statsraadet, og
Bourbon'erne gav ham et Bibliotekarembede;
kom ind i det fr. Akademi 1824. Som Casimir
Delavigne hører S. til den moderate og
besindige Digterskole, der dannede Overgangen
mellem den gammeldags Klassicisme og
Romantikerne. En Række Tragedier af ham gjorde
Lykke, saaledes en <i>Jeanne d'Arc</i> (efter Schiller,
1825) og <i>Norma</i> (1831), hvoraf Teksten til
Bellini's bekendte Opera er tagen. Ogsaa i et episk
Digt har han med Held behandlet den orleanske
Jomfrus Historie (udkom 1845); af hans større
Værker er ellers at nævne de religiøse Digtninge
<i>L'incrédulité</i> (1810) og <i>La divine épopée</i> (1840).
Bl. hans mindre Digte kan anføres flere Oder til
Napoleon (1810) og Elegien <i>La pauvre fille</i>
(1814).
<i>E. G.</i>
</chapter>

<chapter name="Souper">
<b>Souper</b> [su'pe] (fr.), Aftensmaaltid, <sp>Soupere</sp>,
spise til Aften (med Bibetydning af noget finere
end den jævne Hverdagsspisen).
</chapter>

<chapter name="Sourdeval">
<b>Sourdeval</b> [surd<sub>ö</sub>'val], By i det nordlige
Frankrig, Dept Manche, N. f. Mortain, i
Nærheden af Sees Kilder. 3600 Indb. S. er Station
paa Vestbanen, har Granitbrud, Fabrikation af
Metalvarer og Papir, Spinderier og store
Hestemarkeder.
<i>(M. Kr.). E. St.</i>
</chapter>

<chapter name="Souriau, Maurice">
<b>Souriau</b> [su'r<sub>i</sub>o], <sp>Maurice</sp>, fr.
Litteraturhistoriker, f. 1856 i Châteauroux, Prof. i fr.
Litteratur i Caen; bl. hans videnskabelige Arbejder
kan nævnes <i>Victor Hugo, rédacteur du
Conservateur litteraire</i> (1887), <i>La versification de
Molière</i> (1888), <i>L'évolution du vers français au
dix-septième siècle</i> (1893), <i>Pascal</i> (1897),
<i>Bernardin de Saint-Pierre d'après ses manuscrits</i>
(1904), <i>Moralistes et poètes</i> (1907) og <i>Deux
mystiques normands au XVII<sup>e</sup> siècle</i> (1913).
<i>S. Ms.</i>
</chapter>

<chapter name="Sourikov">
<b>Sourikov,</b> se <sp>Surikov</sp>.
</chapter>
