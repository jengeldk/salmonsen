de ældste Stempler har Cylinderform (se
<sp>Babyloniske Cylindre</sp>). Hos Grækerne
bliver det fra 5. Aarh. f. Kr. alm. at anbringe
Seglstenen (<sp>Gemme</sp>, s. d.) i en Fingerring,
og denne praktiske og smukke Sædvane
behersker saa hele den klassiske Oldtid og strækker
sig ind i Middelalderen. S. hedder paa Græsk
<i>sfragis</i>, paa Latin <i>signum</i>, hvoraf dannes
Diminutivet <i>sigillum</i>, der bliver alm. fra 1000 e. Kr.
Ved denne Tid vokser S. i Størrelse; Stemplet
kan ikke mere bæres paa Fingeren, men har
ofte paa Bagsiden en ophøjet Kam med en
Øsken, hvori anbragtes en Bærekæde.
Underskrifter under Breve gaar nu af Brug, og S.
bliver Middelalderen igennem det egl.
Ægthedsmærke for Dokumenter. Denne Tidsalder
er S.'s Blomstringstid.

I den ældre Middelalder havde næsten kun
Kongerne haft S.; senere bredte Brugen sig
stedse mere, indtil ogsaa Borgere og Bønder
førte S. Dettes Bet. som Ægthedsmærke gjorde,
at man omhyggelig vaagede over Seglstemplet,
der oftest blev sønderbrudt ved Ejerens Død
ell. nedlagt med ham i Graven; imidlertid var
Forfalskning af S. lidet vanskelig. Som Regel
havde hver Mand kun eet S.; Fyrsterne følte
dog tidlig Trang til ved Siden af deres
Hovedsegl, som bevaredes af Kansleren, at have et

<img>Valdemar Sejrs Kongesegl med Modsegl.</img>

<img>Flensborg Bys Segl (1412).</img>

<img>Abraham Brodersøns Segl.</img>

<img>Borgersegl med Bomærke.</img>

<img>Befæstelsesmaader for Segl.</img>

<img>Roskilde Claræ Klosters Segl.</img>
