<sp>Lange</sp>, »Die Arbeiterfrage« [4. Opl., 1879];
<sp>P. Schmidt</sp>, Art. »S.« [i »Handwörterbuch d.
Staatswissens.«, 3. Opl., Bd VII, til hvis
udtømmende Biografi henvises]).
<i>(K. V. H.). Sv. N.</i>
</chapter>

<chapter name="Schulze-Gävernitz, Gerhart von">
<b>Schulze-Gävernitz</b> ['∫olts<sub>ə</sub>-'gæ.f<sub>ə</sub>rnets],
<sp>Gerhart von</sp>, tysk Socialøkonom, f. 25. Juli 1864
i Breslau. S., der 1886 blev <i>Dr. jur.</i> i Göttingen,
1891 <i>Dr. phil.</i> i Leipzig, har siden 1893 været
Prof. i Socialøkonomi i Freiburg i. B. Stærkt
paavirket af sin Lærer Prof. Lujo Brentano
genoptog og fortsatte S. dennes Studier over
Englands sociale og økonomiske Forhold i 19.
Aarh., har senere ogsaa beskæftiget sig med
russ. Forhold og med Bankpolitik. Af S.'s
Værker kan nævnes: »Zum sozialen Frieden.
Darstellung der sozialpolitischen Erziehung des
englischen Volkes im 19. Jahrh.« (2 Bd, 1890;
stærkt forkortet eng. Udg., 1893), »Der
Groszbetrieb, Studie auf dem Gebiet der
Baumwollindustrie« (1892; senere i Overs. til Engelsk,
Fransk, Italiensk, Russisk og Japansk),
»Volkswirtschaftliche Studien aus Russland« (1899;
russ. Udg. 1900), »Britischer Imperialismus und
englischer Freihandel« (1906), »Marx oder
Kant« (1908), »England und Deutschland« (1909),
»Die deutsche Kreditbank« (1913) og »Freie
Meere« (1915).
<i>(K. V. H.). Sv. N.</i>
</chapter>

<chapter name="Schulze-Gävernitz, Hermann Johann Friedrich von">
<b>Schulze-Gävernitz</b> ['∫olts<sub>ə</sub>-'gæ.f<sub>ə</sub>rnets],
<sp>Hermann Johann Friedrich von</sp>, tysk
Retslærd, f. 23. September 1824 i Jena, d. 27.
Oktober 1888 i Heidelberg, <i>Prof. extraord.</i> smst.
1850, <i>Prof. ord.</i> 1857 i Breslau, 1878 i
Heidelberg. 1869 Kronsyndikus, Medlem af det preuss.
Herrehus, senere af Førstekamret i Baden. S.
hørte til sin Tids mest ansete Statsretslærere;
hans dogmatiske Positivisme var forbundet med
hist. Sans og Forstaaelse af Samfundets
økonomiske Kaar. Et af S.'s betydningsfuldeste
Arbejder var »Das Recht der Erstgeburt in den
deutschen Fürstenhäusern und seine
Bedeutung für die deutsche Staatsentwickelung«
(1851), der bl. a. efterfulgtes af
»Nationalökonomische Bilder aus Englands Volksleben« (1853),
»Die Staatssuccession im Herzogthum
Lauenburg« (1864), »Einleitung in das deutsche
Staatsrecht« (1865, ny Udg. 1867), »Die Krisis des
deutschen Staatsrechts im Jahre 1866« (1867), »Das
preussische Staatsrecht auf Grundlage des
deutschen Staatsrechts« (I—II, 1872 og 1877,
2. Opl. 1888—90 ved Georg Meyer), »Lehrbuch
des Deutschen Staatsrechts« (I 1881, II 1886) og
»Das Staatsrecht des Königreichs Preussen«
(1884, Marquardsen's Handbuch). Ogsaa S.'s
Arbejder over den tyske Privatfyrsteret var af
stor Bet., »Hausgesetze der regierenden
deutschen Fürstenhäuser« (I—III 1862, 1878 og
1882), »Das Erb- und Familienrecht der
Deutschen Dynastien des Mittelalters« (1871) o. a.
Af S.'s øvrige Skrifter skal endnu fremhæves
»Aus der Praxis des Staats- und Privatrechts«
(1876) og hans Biografier af hans Fader (1867,
ny Udg. 1888) og af Robert von Mohl (1886).
(<sp>Litt</sp>.: <sp>A. von Bulmerincq</sp> i <i>Revue de
droit international et de législation comparée</i>,
XXI [1889], S. 464—75).
<i>Fz. D.</i>
</chapter>

<chapter name="Schulzenheim, Ida Eleonora Davida v.">
<b>Schulzenheim</b> ['∫olts<sub>ə</sub>nha^im], <sp>Ida
Eleonora Davida v.</sp>, sv. Malerinde, f. 1859,
Elev af Sthlm's Akademi 1878—84, har malet
gode Dyrbilleder (»Kaniner« kom til
Nationalmuseet i Sthlm). Fra 1911 udgav hun
Tidsskriftet »Konst«.
<i>A. Hk.</i>
</chapter>

<chapter name="Schumacher, Heinrich Christian">
<b>Schumacher</b> ['sjumak<sub>ə</sub>r], <sp>Heinrich
Christian</sp>, dansk Astronom, f. 3. Septbr
1780 i Bramstedt, d. 28. Decbr 1850 i Altona,
studerede Jura i Kiel og Göttingen, opholdt sig
nogle Aar i Dorpat, studerede saa Astronomi
under Gauss og blev 1810 ekstraordinær Prof.
i Astronomi ved Univ. i Kbhvn. 1813 blev S.
Direktør for Observatoriet i Mannheim, men
vendte ved T. Bugge's Død 1815 tilbage til
Kbhvn som ord. Prof. 1816 paabegyndte S. en
Triangulering af Danmark fra Lauenburg til
Skagen. Da Gradmaalingen skulde begynde i
Holsten, fik S. Tilladelse til at tage Bolig i
Altona fra 1820, og her boede han til sin Død,
idet han 1821 fritoges for sine Professorpligter.
1823 blev der bygget et lidet Observatorium i
Altona. S. har vundet sig et Navn inden for
den astron. Verden ved sin Udgivelse af
»Astronomische Nachrichten«, som han grundede
1821, og hvoraf han udgav 32 Bd. Tidsskriftet
har fra sin Beg. været det astron. Centralorgan
og har lige til Nutiden hævdet denne Stilling.
Som Redaktør af dette Tidsskrift kom S. til at
staa i Rapport med alle Astronomer, ligesom
han ogsaa har uddannet ikke faa berømte
Astronomer. Af S.'s øvrige Publikationer
nævnes »Astronomische Hülfstafeln«, 10 Hefter
(1820—29), »Sammlung von Hülfstafeln«, 2
Hefter (1822, 1825), »Astronomische Abhandlungen«,
3 Bd (1823—25). Han udgav den danske
Almanak 1817—22 samt »Astronomisches Jahrbuch«
1836—41, 1843—44. Han oversatte paa Tysk
Carnot, <i>Géometrie de position</i>, 2 Bd (1807,
1810). 1830 bestemte S. paa Slottet Güldenstein
Længden af Sekundpendulet som Grundlag for
det danske Maalesystem. Hans Brevveksling
med Gauss er udgivet af C. A. F. Peters.
<i>J. Fr. S.</i>
</chapter>

<chapter name="Schumacher, Heinrich Christian Friedrich">
<b>Schumacher</b> ['sjumak<sub>ə</sub>r], <sp>Heinrich
Christian Friedrich</sp>, dansk Læge og
Botaniker, f. 1757 i Glückstadt, d. 1830 i Khhvn
som ord. Prof. i Anatomi. Han beklædte forsk.
kirurgiske Poster, men har desuden leveret en
Del dels farmaceutisk-botaniske, dels rent
deskriptive Arbejder. Særlig kan nævnes:
<i>Enumeratio plantarum in partibus Sjællandiæ
septentrionalis et orientalis</i>, I—II (1801—03; i
dansk Overs. ved Kielsen 1804), hvori for første
Gang findes en omfattende Beskrivelse af
Svampefloraen, »De officinelle Lægemidler af
Planteriget« (sammen med Herholdt 1808), »Medicinsk
Plantelære for studerende Læger og
Pharmaceutiker« (2 Bd, 1825—26), »Beskrivelse af
guineiske Planter, som er fundne af danske
Botanikere, især af Etatsraad Thonning«
(»Videnskabernes Selsk.'s Afh.« 1828 og 1829), der
er et værdifuldt Kildeskrift for Kendskabet til
det tropiske Afrikas Planteverden. En Slægt af
Dilleniaceerne er efter ham af Vahl kaldet
<i>Schumacheria</i>.
<i>(V. A. P.). A. M.</i>
</chapter>

<chapter name="Schumacher, P.">
<b>Schumacher</b> ['sjumak<sub>ə</sub>r], <sp>P.</sp>, se
<sp>Griffenfeld</sp>.
</chapter>

<chapter name="Schumann, Carl Moritz">
<b>Schumann</b> ['∫u.man], <sp>Carl Moritz</sp>, tysk
Botaniker, f. 1851, d. 1904. Efter at have
studeret i Berlin, Breslau og München blev han
