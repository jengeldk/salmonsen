Copra, Guano, Kanelolie, Skildpaddeskaller.
Hovedstad er Port Victoria paa Mahé med en god
Havn. S. er blevne opdagede af Portugiserne.
1768 grundlagdes af Franskmænd fra Mauritius
en Koloni paa Mahé. 1794 afstødes Øerne til
England og stilledes under Kolonien Mauritius.
1897 blev Øgruppen en selvstændig Koloni. 1834
ophævedes Slaveriet.
<i>M. V.</i>
</chapter>

<chapter name="Seydel, Max von">
<b>Seydel</b> ['za^id<sub>ə</sub>l], <sp>Max von</sp>, tysk Retslærd
og Digter, f. 7. Septbr 1846 i Germersheim, d. 23.
Apr. 1901, <i>Dr. jur.</i> 1869, 1872 ansat i det
bayerske Kultus-, senere i Indenrigsministeriet, 1881
<i>Prof. ord.</i> i München. S. var Bayerns
betydeligste Videnskabsmand paa Statsrettens Omraade;
hans Hovedværk »Bayerisches Staatsrecht«
I—VII (1884—94, 2. Opl. i 3 Bd og 1 Registerbind,
1896) et Førstehaands- og Førsterangsarbejde.
Udmærket ved Originalitet og Selvstændighed
var ligeledes hans øvrige frugtbare Produktion,
der har spillet en stor Rolle i Tyskland,
»Commentar zur Verfassungs-Urkunde für das
Deutsche Reich« (1873, 2. Opl. 1897), »Grundzüge
einer allgemeinen Staatslehre«, (1873), »Das
Staatsrecht des Königreichs Bayern«
(Marquardsen's »Handbuch« III, I 1888, 2. Opl. 1894),
»Staatsrechtliche und politisene Abhandlungen«,
hvori bl. a. den berømte »Zur Lehre von den
Staatenverbindungen« (1893), o. m. a. Han var
fra 1881 Medudgiver af Georg Hirth's »Annalen
des Deutschen Reichs für Gesetzgebung,
Verwaltung und Statistik« og af »Kritische
Vierteljahrsschrift für Gesetzgebung und
Rechtswissenschaft«, og fra 1889 af Marquardsen's
»Handbuch« m. m. Under Pseudonymet <sp>Max
Schlierbach</sp> udgav han »Gedichte« (1872,
2. Opl. 1900), »Neue Gedichte« (1880, 2. Opl.
1900) og under sit eget Navn en fortræffelig
Oversættelse af Lukrets (1881). (<sp>Litt</sp>.:
<sp>Robert Piloty</sp>, »M. v. S.« [München 1901];
<sp>Hermann Rehm</sp> i »Archiv für öffentliches
Recht«, XVI [1901], S. 359—402;
<sp>Grassmann</sp> i »Krit. Vierteljahresschrift« XXXXIII
[1901], S. 157—166; <sp>Laband</sp> i »Deutsche
Juristen-Zeitung«, VI [1901], Sp. 227—28; <sp>Robert
Piloty</sp> i »Festgabe für Paul Laband zum
fünfzigsten Jahrestage der Doktor-Promotion«
I [Tübingen 1908], S. 277—82).
<i>Fz. D.</i>
</chapter>

<chapter name="Seydel, Rudolph">
<b>Seydel</b> ['za^id<sub>ə</sub>l], <sp>Rudolph</sp>, tysk Filosof,
f. i Dresden 27. Maj 1835, d. i Leipzig 8. Decbr
1892, studerede først Filologi, derefter Teologi
og Filosofi. Han habiliterede sig 1860 ved
Universitetet i Leipzig og blev 1867 ekstraordinær
Prof. Hovedmassen af hans anselige litterære
Produktion vedrører Religionsvidenskaben, og
som Medlem af Deutscher Protestantenverein
deltog han virksomt i de kirkelige og religiøse
Kampe, i hvilke han stod paa yderste Fløj af
det protestantiske Frisind. De vigtigste af hans
Skr er: »Schopenhauers philosophische System,
dargesteilt u. beurteilt« (1857), »Reden über
Freimaurerei an denkenden Nichtmaurer«
(1859, 2. Opl. 1860), »Der Fortschritt der
Metaphysik unter den ältesten ionischen
Philosophen« (1861). »Die Religion und die Religionen«
(1872), »Ethik oder Wissenschaft von
Seinsollenden« (1874), »Das Evangelium Jesu in seinen
Verhältnissen zu Buddhasage und Buddhalehre«
(1880), »Die Buddhalegende und das Leben Jesu
nach den Evangelien« (1884). Et Bd samlede
Afhandlinger af ham udkom under Titelen:
»Religion und Wissenschaft« (1887), og efter
hans Død »Religionsphilosophie in Umriss«
(1893). S. havde særlig sin Opmærksomhed
henvendt paa de indiske Religioner, og hans
Arbejder vedrørende Kristendommens Forhold
til Buddhismen vakte en vis Opsigt. Han søger
deri at paavise de kristelige
Evangelieberetningers Afhængighed af buddhistiske Kilder og
forfølger denne Tanke saa vidt i Detaillerne, at
han endog opstiller en hel buddhistisk-kristelig
»Evangelie-Harmoni«. Hans Behandling af de
buddhistiske Kilder lader imidlertid saa meget
tilbage at ønske i Retning af kritisk Skarphed,
at man overalt indenfor de faglærdes Kredse
har taget Afstand fra hans Teorier (se bl. a.
<sp>Edm. Hardy</sp>, »Der Buddhismus nach
älteren Pali-Werken«, S. 110 ff. [Münster 1890] og
<sp>H. Oldenberg</sp>, »Buddha«, 3. Opl. S. 135
[Berlin 1897]).
<i>D. A.</i>
</chapter>

<chapter name="Seyðisfjörður">
<b>Seyðisfjörður</b> ['sæ^i.ðes'fjör.ðør], 1) en 15 km
lang og 2—3 km bred Fjord, som paa
Østkysten af Island skærer sig ind mellem stejle,
1000 m høje Fjelde; fra Fjordbunden fører to
Veje, Fjardarheidi (586 m) og Vestdalsheidi
(580 m) over de stejle Bjerge ind i Landet op
til Bygden Fljótsdalshjerad. Ved Fjordbunden
er der en 2) <sp>Købstad</sp> af s. N., den
betydeligste Handelsplads i det østlige Island. Byen
er meget ung, thi S. blev først 1842 autoriseret
som Handelsplads og er først vokset betydelig
efter 1875. 1900 van der 783, 1923: 933 Indb. De
lever hovedsagelig af Fiskeri og Handel.
Nordmændenes Sildefiskeri gav tillige med et
indbringende Torskefiskeri Stødet til S.'s Opkomst
efter 1880; de her bosatte Nordmænd har ved
deres Driftighed bidraget ikke lidt til at sætte
Liv i Forretningerne. Om Sommeren vokser
Indbyggerantallet ofte betydelig, da
Arbejdsfolk, især fra Sydlandet, søger hertil for
Fiskeriernes Skyld. Kysten er meget spredt
bebygget, og Byen bestaar egl. af tre adskilte Dele
(Aldan;, Búdareyri, Vestdalseyri), hvorimellem
Forbindelsen ofte om Vinteren, p. Gr. a. Sne,
kan være vanskelig nok. Byen er da p. Gr. a.
de høje Fjelde ligesom afstængt fra det øvrige
Land, men Forbindelsen med Udlandet, især
Norge, er meget livlig. Fjeldskred og Laviner
er hyppige i Østlandets trange Fjorde, og 18.
Febr 1885 blev en Del af Købstaden ødelagt af
en Lavine, der førte 14 Huse ud i Fjorden og
dræbte 24 Mennesker. Byfogden paa S. er
samtidig Sysselmand i Nordur-Múlasyssel; S. er
ogsaa Sædet for en Distriktslæge, har et
Hospital, Apotek, to Bogtrykkerier o. s. v. S. havde
1900 15 faste Handelsforretninger og blev
anløbet af 25 Skibe fra Udlandet med 5169 T. Dr.,
hvoraf 18 Dampskibe, samt af 75 Skibe fra
andre Havne paa Island; de indførte Varer
havde (1900) en Værdi af 620324 Kr, de udførte
538546 Kr. Ved L. 8. Maj 1894 blev S. fra 1.
Jan. 1895 Købstad. 1921 ind- og udførtes Varer
for 2 1/2 Mill. Kr, og der er 29 faste
Handelsforretninger.
<i>(Th. Th.). B. Th. M.</i>
</chapter>

<chapter name="Seydlitz, Friedrich Wilhelm">
<b>Seydlitz</b> [za^itlets], <sp>Friedrich Wilhelm</sp>,
Friherre, preuss. General (1721—73). Som ung
traadte S. ind i Rytteriet, udmærkede sig i 1.
