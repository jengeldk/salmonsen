Menneskenes Tro og Forhaabninger, hvori han kun ser
lige saa mange Livsløgne; dog dukker i Bogens
Slutning lysere Stemninger frem, der giver
Udtryk for Haabet om en bedre Fremtid for
Menneskeheden, grundlagt paa Sandhed og
Ret, et Syn paa Mennesker og Menneskehed,
der minder en Del om Ibsen. Formelt er disse
Digte med deres frie Rytmer præget af en
Bredde og svulmende Fylde, der paa en i den
tschekk. Litt. helt ny Maade skaber den store
Stil i Lyrikken. Tankerne om den sociale
Nydannelse genoptages i Digtsamlingen »Ještě
jednou se vrátime« (»Endnu engang vender vi
tilbage«, 1900), særlig i Afdelingen »Udoli nového
královstvi« (»Dalen med det ny Kongedømme«)
og i »Dobrodružstvi odvahy« (»Den dristiges
Eventyr«, 1906). Af mere personlig Art er
atter Stemningerne i »Lyrika lásky a života«
(»Kærlighedens og Livets Lyrik«, 1907), hvori
Forf. bl. a. behandler sine erotiske Skuffelser.
Begge disse Strømninger flyder sammen i de
to Samlinger »Zápasy a osudy« (»Kampe og
Skæbner«, 1910) og i den smukke, blide »Žně«
(»Høst«, 1913). Inspireret af det tschekk. Røre
under Verdenskrigen og den nationale
Frigørelses Morgenrøde udsendte han »Z pěvy
domova« (»Hjemmets Sange«, 1918), en Bog fuld af
stolt Nationalbevidsthed og Kærlighed til Land
og Folk. To Aar efter fulgtes den af
»Krvácejici bratrstvi« (»Vore blødende Brødre«). Bl.
hans poetiske Frembringelser fortjener endnu
at nævnes hans mandige og stolte Protest mod
Theodor Mommsen's brutale Chauvinisme:
»Theodoru Mommsenovi« (1897), der havde givet
sig Udtryk i en Udtalelse om, at den tschekk.
Skal ikke duede til andet end at knuses; den
sociale Improvisation »Hlad« (»Sult«, 1903) og
Rimbrevet »K výroči 28. řijna 1918« (»Ved
Aarsdagen 28. Oktbr 1918«, udkom 1919), Nationens
Fødselsdag. Som Prosaist lægger han den
samme Evne for fin og nænsom lyrisk Skildring
for Dagen som i de poetiske Skrifter, men i
Kompositionen, de konstruktive Linier, naar
han ikke paa Højde med dem. Bl. disse
Arbejder kan nævnes »Povidky a menši čerty«
(»Fortællinger og Smaaskildringer«, 1903) samt
Romanerne »Ivův Roman« (»Ivos Roman«, 1902),
»Výpravy chudých« (»De fattiges Korstog«,
1903) og »Tóma Bojar« (1910). Hans samlede
Værker udk. siden 1910, et Udvalg af hans
Digte med Karakteristik er udgivet af A.
Novák 1910. Den udførligste Monografi over
ham er skrevet af L. N. Žvěřina: »A. Sova,
studie jeho bosnického vyvoje« (»A. Sova, en
Studie over hans digteriske Udvikling« 1918).
<i>E. D-H.</i>
</chapter>

<chapter name="Sovana">
<b>Sovana,</b> Landsby i Mellemitalien, Provins
Grosseto, ligger 44 km ØSØ. f. Grosseto og
omtr. 20 km V. f. Bolsena-Søen. Den ligger i
en bakket Egn omtr. 300 m o. H. Den er nu
i høj Grad forfalden, men var i Oldtiden en
vigtig etrurisk By (<sp>Suana</sp>), hvorom Grave
med rige Skulpturer endnu vidner. Ogsaa i
Middelalderen var den af Bet. Pave Gregorius
VII er født her.
<i>H. H. R.</i>
</chapter>

<chapter name="Sovemidler">
<b>Sovemidler,</b> Lægemidler, der bevirker Søvn,
d. s. s. <sp>Hypnotika</sp> (s. d.).
</chapter>

<chapter name="sovende Øje">
<b>sovende Øje,</b> se <sp>Proventivknop</sp>.
</chapter>

<chapter name="Sovepose">
<b>Sovepose.</b> Til den norske Infanterisoldats
Udrustning hører islandsk Uldtrøje og S., som
er tænkt at skulle erstatte Kappen. Soldatens
S. er forarbejdet af vandtæt, brunt Tøj af
samme Sort som Rygsækken. Den rummer én
Mand og er saa lang, at den kan trækkes over
Hovedet.
<i>M. H.</i>
</chapter>

<chapter name="Sovereign">
<b>Sovereign</b> ['såvr<sub>i</sub>n ell. 'savr<sub>i</sub>n], eng.
Guldmønt = 1 Pund Sterling, Raavægt 160/623
Troyunse og 11/12 Finhed = 18 Kr 15,65 Øre.
<i>(N. J. B.). Th. O.</i>
</chapter>

<chapter name="Sovesyge">
<b>Sovesyge</b> (syn, <sp>Trypanosomfeber</sp>,
<sp>Nelavane</sp>), <sp>afrikansk S.</sp>, kaldet
saaledes p. Gr. a. sin fortrinsvise Udbredelse i det
tropiske Afrika, og fordi Sygdommen i sine
sidste Stadier ytrer sig i en stærk almen Træthed
og Slaphed, saaledes at den Syge ligger hen i
stadig søvnlignende Døs. Særlig
Centralnervesystemet (Hjerne og Rygmarv) angribes.
Aarsagen er et eencellet dyrisk Væsen (Protozo)
hørende til Trypanosomernes Gruppe
(<i>trypanozoma gambiense</i>), der overføres fra Syg til
Sund ved Stik af blodsugende Fluer,
Tsetsefluer (særlig <i>glossina palpalis</i> og i mindre Grad
<i>glossina morsitans</i>). Trypanosomerne findes
fortrinsvis i Blodet, i Lymfekirtlerne og i den
Centralnervesystemet omgivende Vædske
(Cerebrospinalvædsken).

I den med. Litt. findes de første Angivelser
om den afrik. S. i Beg. af 19. Aarh.
Sygdommens nuv. Udbredelsesomraade er særlig
Vestkysten af Afrika fra Senegal (c. 30° n. Br.)
indtil den midterste Del af den portug. Koloni
Angola. Som sydligste Grænse for den
endemiske Forekomst kan sættes 14° s. Br.
Sygdommen findes fortrinsvis i lavtliggende,
fugtige, tæt beplantede, sparsomt bebyggede Egne
langs Floder og Søer, medens større Bopladser
og Byer i det væsentlige gaar fri. Til Britisk
Østafrika, især Uganda, og øvrige
Landstrækninger langs Victoria—Nyanza-Søen har
Sygdommen bredt sig i Slutn. af forrige Aarh.,
antagelig igennem den af Stanley 1897 fra Kongo
til Østafrika førte Ekspedition (Befrielsen af
Emin Pasha).

1905—09 er i Uganda over 21000 Mennesker
bukkede under for Sygdommen; i
Syd-Kavirondo var 1909 Halvdelen af c. 13000 Indb.
inficerede. 1907 begyndte energiske
Forholdsregler til Sygdommens Bekæmpelse; disse er
siden fortsat med det Resultat, at dødelig
forløbende Tilfælde i Uganda er saa godt som
forsvundet siden 1912.

Selv om der endnu stadig findes S. med
Opstaaen af ny Smaaepidemier hist og her, er
Sygdommen dog overalt i stærk Tilbagegang,
takket være de maalbevidste og energiske
Forholdsregler.

<sp>Obduktionsfund</sp> i Lig af Patienter,
døde af Sygdommen, bestaar — foruden i
Afmagringen — i Reglen kun i Tegn paa en mere
ell. mindre udbredt Betændelse af de bløde
Hjernehinder (<i>Leptomeningitis</i>), der ofte dog
kun iagttages ved Mikroskopets Hjælp.
Lignende Forandringer ofte i Rygmarvens Hinder.
Ogsaa i Hjerne- og Rygmarsvævet findes
ofte mikroskopiske Tegn paa Betændelse, særlig
omkr. Karrene; i Udstrygningspræparater fra
