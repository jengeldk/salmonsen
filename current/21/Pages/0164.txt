<chapter name="Seance">
<b>Seance</b> [da. se'aŋs<sub>ə</sub>, fr. se'a.s] (fr.), Møde;
Session; Sidden (Model) for en Maler o. l.
</chapter>

<chapter name="Seapoy">
<b>Seapoy</b> ['si.på^i] (<sp>Sepoy</sp>), indfødt Soldat i
den britisk-indiske Hær. S.-Oprøret, se
<sp>Indien</sp>, S. 281 ff.
<i>M. V.</i>
</chapter>

<chapter name="Searle, Frederick Hanley">
<b>Searle</b> [sə.£], <sp>Frederick Hanley</sp>,
amer. Astronom, f. 17. Maj 1873 i Cassopolis
(Mich.), studerede bl. a. i Berlin og Paris,
blev 1901 Direktør for <i>Laws Observatory,
University of Missouri</i>, og er fra 1909 ansat som
Direktør for <i>computing division</i> ved <i>Mt. Wilson
Observatory</i>. S. har i <i>Bulletin of Laws
Observatory</i>, Vol. I, og i <i>Contributions from the Mt.
Wilson Observatory</i> publiceret talrige Afh. over
Kometbaner, stellar Fotometri, variable
Stjerner, den rumlige Fordeling af Stjerner, deres
Forhold til Mælkevejen, Masse ag Tæthed.
<i>J. Fr. S.</i>
</chapter>

<chapter name="Searlesit">
<b>Searlesit</b> [sə.£'sit], et Mineral af
Sammensætning NaB(SiO<sub>3</sub>)<sub>2</sub>,H<sub>2</sub>O, der er fundet som
ganske smaa, kugleformede, vandklare Masser
ved Searles Lake, San Bernardino, Californien
<i>O. B. B.</i>
</chapter>

<chapter name="Seashore, Karl Emil">
<b>Seashore</b> ['si.∫å<sub>ə</sub>], <sp>Karl Emil</sp>, amer.
Psykolog, f. i Mörlanda i Sverige 28. Jan. 1866
(Forældrenes Navn var Sjöstrand). Efter at
have studeret ved Yale Univ. i U. S. A. blev
han 1895 Assistent og rykkede 1902 op til at
blive Prof. i Psykologi ved samme Univ.; 1908
blev han Rektor ved Iova Univ. S. har bl. a.
skrevet <i>Psychology in daily life</i> (1913), <i>The
phychology of musical talent</i> (1917),
<i>Introduction to psychology</i> (1923).
<i>Edg. R.</i>
</chapter>

<chapter name="Seaton">
<b>Seaton</b> ['si.tn], Badested ved den eng.
Kanalkyst, Devonshire, ligger smukt ved
Mundingen af Axe og 11 km SV. f. Axminster; har en
gammel Kirke.
<i>E. F.</i>
</chapter>

<chapter name="Seaton Carew">
<b>Seaton Carew</b> ['si.tn-k<sub>ə</sub>'ru.], Badested ved
den eng. Nordsøkyst, Durhamshire, 3 km S. f.
West Hartlepool; Fyrtaarn.
<i>E. F.</i>
</chapter>

<chapter name="Seattle">
<b>Seattle</b> [s<sub>i</sub>'ãt£], By i U. S. A., Stat
Washington, ligger særdeles smukt ved en Forgrening
af Puget Sound. (1920) 315652 Indb. S. ligger
paa en Landtange mellem Elliot Bay og
Ferskvandssøen Lake Washington, der er sat i
Forbindelse med hinanden ved en Kanal. Elliot
Bay er en af Verdens bedste Havne, tilgængelig
for de største Skibe. S. er Terminus for 4
transkontinentale Jernbaner. Ved sin
fortrinlige Havn og sine Jernbaneforbindelser er S.
blevet den største By og det vigtigste
Handelscentrum i de nordvestlige pacifiske Stater. 65
Datnpskibslinier vedligeholder regelmæssig
Forbindelse mellem S. og alle Havne af Bet. ved
Stillehavet, saavel som med adskillige europ.
Havne. Tømmer og Hvede føres herfra til alle
Dele af Verden. S. er Hovedkvarter for
Laksefiskeriet i Nordvestamerikas Kystfarvande og
Floder og har en stor Fiskeeksport. Industrien
omfatter især Konservesfabrikker, Savmøller,
Jernstøberier og Skibsbyggerier. Byens Terrain
er meget ujævnt og hæver sig til 160 m o. H.
Ved Lake Washington og Green Lake og ved
Puget Sound ligger store Parker. S. har mange
højere Skoler samt et Statsuniversitet,
<i>University of Washington</i>, oprettet 1861, med 50
Professorer og 5000 Studenter. Byen er Sæde for
en rom.-kat. Biskop, og St James-Katedralen er
den smukkeste af Kirkerne. S. er anlagt 1852
og bærer Navn efter en venligsindet
Indianerhøvding. Byen fik Jernbane 1884. 1889 blev den
ødelagt ved Ildebrand. Opdagelsen af Guld i
Alaska og Yukon-Territoriet 1897 fremmede
Byens Vækst, idet den blev Udgangspunktet
for Søfarten paa Alaska. Siden har S. udviklet
sig med rivende Hast. 1909 afholdtes her en
stor Udstilling, <i>Alaska—Yukon—Pacific
Exposition</i>.
<i>G. Ht.</i>
</chapter>

<chapter name="Seb">
<b>Seb</b> (ell. <sp>Sibu</sp>) kaldes endnu af mange
Lærde Ægypternes Jordgud, hvis Navn dog
rigtigere læses <i>Keb</i> ell. <i>Kibu</i>. Grækerne
sammenlignede S. med deres Kronos. Gudens Hustru
var Himmelgudinden <i>Nut</i> ell. <i>Nuît</i>. S. søgte
ligesom Gudinden Nut at beskytte Sønnen Osiris
og, da han var død, at indgive ham nyt Liv.
Paa lgn. Vis antoges S. ligesom Nut at tage sig
af alle afdøde (idet enhver afdød blev en Osiris),
hvorfor S. ofte omtales og afbildes paa
Mumiekister. S. fremstilles altid i Menneskeskikkelse.
<i>V. S.</i>
</chapter>

<chapter name="Sebacinsyre">
<b>Sebacinsyre,</b> Fedtsyre, C<sub>8</sub>H<sub>16</sub>(COOH)<sub>2</sub>,
er en tobasisk Syre, der hører til
Oxalsyrerækken. Den dannes ved tør Destillation af
Oliesyre og Oleïn, men fremstilles bedst ved
Ophedning og paafølgende Destillation af
Ricinusoliesyre og Natriumhydroxyd. S. er et
fast, hvidt Legeme, der smelter ved 133° og
under 100 mm's Tryk koger ved 294,5°. Det
sebacinsure Dimetyl og Diætyl benyttes til
Fremstilling af alkoholfri Parfumer; det første
er fast, det sidste flydende ved alm. Temp.;
begge er farveløse og omtr. lugtløse.
<i>S. P.</i>
</chapter>

<chapter name="Sebaldus">
<b>Sebaldus,</b> Helgen, d. c. 801, var efter Sagnet
en dansk Kongesøn, som efter at have studeret
i Paris giftede sig med Kong Dagobert III's
Datter, men som Dagen efter Brylluppet forlod
sin Hustru og drog paa Pilegrimsfærd til Rom
for dernæst at slaa sig ned som Eremit i
Nærheden af Nürnberg. Han er Nürnbergs
Skytshelgen, og den pragtfulde gotiske S.-Kirke i
Nürnberg er opkaldt efter ham.
<i>A. Th. J.</i>
</chapter>

<chapter name="Sebaste">
<b>Sebaste</b> (d. e. »den ærværdige«, Augusta)
var et Navn, som Herodes den Store gav til
det af ham pragtfuldt genopbyggede Samaria,
og som har holdt sig indtil vore Dage.
Ruinerne, der er ret anselige, idet der bl. a. ses en
Rk. monolitte Søjler, benævnes nemlig, ligesom
en nær dem liggende lille Landsby,
<sp>Sebostije</sp>.
<i>V. S.</i>
</chapter>

<chapter name="Sebastes">
<b>Sebastes,</b> se <sp>Panserkinder</sp>, S. 827.
</chapter>

<chapter name="Sebastian (Helgen)">
<b>Sebastian,</b> Helgen, skal have lidt
Martyrdøden under Diocletian. Iflg. Traditionen var
han af fornem Æt, og da han erklærede sig
for Kristen, lod Øvrigheden ham nøgen binde
til et Træ og Bueskytter skyde til Maals efter
ham. Da han ikke blev dræbt paa denne
Maade, blev han pisket ihjel. Han er Skytshelgen
for Skytteforeninger og anraabes ogsaa om
Hjælp mod smitsomme Sygdomme. I
Malerkunsten har hans Martyrdød været et yndet
Emne, især paa Renaissancetiden, fordi
Kunstnerne her fik Lejlighed til at fremstille et
nøgent Legeme.
<i>A. Th. J.</i>
</chapter>

<chapter name="Sebastian (portug. Konge)">
<b>Sebastian</b> [portug. s<sub>ə</sub>wa'st<sub>i</sub>a<sub>u</sub>], portug. Konge
(1557—78), en Søn af Infanten Johan og Kejser
Karl V's Datter Johanne, var kun 3 Aar gl,
da han kom paa Tronen efter sin Bedstefader
Johan III. Blev opdraget af Jesuitterne og var
under hele sin Regering optaget af Kampe med
