St-Johannes-Klosteret paa Holmen, en Stiftelse for
Adelsdamer, med betydelige Rester af de gl.
middelalderlige Klosterbygninger (paa Holmen
har ligget den af Ansgar grundlagte Vor Frue
Kirke, den ældste i Danmark; den senere
Kirke, der stod her, var vistnok fra 12. Aarh.,
men blev nedbrudt 1571; Klokketaarnet stod
dog endnu indtil c. 1870), et
Døvstummeinstitut, et Gymnasium, en Realskole, en højere
Pigeskole, fl. milde Stiftelser m. m. Byen har
desuden en Folkebank, en Kreditbank, flere
Sparekasser og nogen Industri: Læder,
Tagpap, Mølledrift. Den ligger ved den
østslesvigske Længdebane og har Sidebaner til
Sønder-Brarup paa Flensborg—Eckernförde-Banen, til
Frederikstad og til Sotrup.

<sp>Historie</sp>. S. er en meget gl By, der saa
vidt vides første Gang nævnes 804 som
<sp>Slistorp</sp>, da Kong Gotfred kom dertil med sin
Flaade. Det andet Navn, der kendes for Byen,
er Hedeby; men om dette fra Beg. har
været Navn for en særskilt By, der maaske laa
S. f. Slien lige over for S., er nu ikke til at
afgøre; men i alt Fald senere blev S. og
Hedeby brugt som Betegnelsen for een og samme
By, og Navnet Hedeby træffes lige op til 17.
Aarh. Byen var alt i Oldtidens Slutn. og den
ældste Middelalder en betydelig Handelsplads,
»hvortil Købmænd kom fra alle Kanter«, og det
blev den første By i disse Egne, hvor
Kristendommen fik Fodfæste, idet Ansgar her byggede
den første Kirke ved Midten af 9. Aarh.,
ligesom S. 948 blev et af de første danske
Bispedømmer. I Slutn. af 9. Aarh. nævnes Hedeby
første Gang som en Havn, hvor den sv. Viking
Olaf satte sig fast og grundede et Herredømme
i disse Egne; det hævdedes af Sønnen Gnupa,
der dog faldt i Kamp mod Gorm den Gamle,
og i alt Fald efter Gnupa's Søns, Sigtryg's,
Død 943 var det forbi med de Svenskes Magt,
og Harald Blaatand fik hele Landet. Dens Ry
som Handelsstad holdt sig langt op i
Middelalderen; navnlig havde den Handel paa
Østersøen og stod i Forbindelse med Rusland (over
Gotland), Nordtyskland og Holland. Knud
Lavard, der sædvanlig opholdt sig i S., befæstede
den og gjorde i det hele meget for den, bl. a.
ved at indkalde tyske Kunstnere og
Haandværkere; hvor meget han var afholdt af Borgerne,
viste de, da Brødrene i Skt-Knud's-Gildet, for
hvilket han havde været Formand, dræbte
Kong Niels, da han paa sin Flugt efter Slaget
ved Fodevig 1134 kom hertil. I øvrigt fik Byen
allerede et alvorligt Knæk i 12. Aarh., da Svend

<img>Situationsplan over Slesvig.</img>
