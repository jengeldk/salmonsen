1912 under Titelen »Persiske vers« (ny og
revideret Udg. 1923 med Titel »Norsk-austerlendsk
divan«). Endvidere har han oversat til
Landsmaal Eventyret »Soga um Sindbad farmann« af
»1001 Nat« (1900). Originale er hans Kantate
»Granskaren«, skrevet til Univ.'s 100-Aars
Jubilæum 1911, og Sonette-Samlingen »Ein høgsong«
(1924). Som S.'s Hovedværk maa dog regnes
hans i stilistisk Henseende mønstergyldige
Oversættelser til Landsmaal af bibelske Skr,
hvoraf han hidtil har udgivet Mosebøgerne,
Josva's Bog, de fire Evangelier og Apostlenes
Gerninger. Delvis med offentligt Stipendium har
han berejst Sætersdalen og øvre Telemarken for
at samle Stev. — Enkelte af S.'s litterære
Arbejder er publiceret under Pseudonymerne A.
Øydeberg og Karabkuhi.
<i>(K. F.). Wt. K.</i>
</chapter>

<chapter name="Seippel, Paul">
<b>Seippel</b> [sæ'pæl], <sp>Paul</sp>, fransk-schweizisk
Forf., f. i Kanton Vaud, Prof. i fr. Litt. i
Zürich. 1897 udgav han <i>Terres lointaines</i>,
Skildringer fra en Rejse Jorden rundt, 1898—1901
ledede han Udgivelsen af det store 3 Bd's
Samlerværk <i>La Suisse au XIXe siècle</i>. Af hans
senere Værker kan nævnes <i>Les deux Frances et
leurs origines historiques</i> (1905), <i>Escarmouches</i>
(1910), <i>Adèle Kamen</i> (1912), <i>Romain Rolland,
l'homme et l'œuvre</i> (1913) og <i>Un poète français
tombé au champ d'honneur: Charles Péguy</i>
(1915).
<i>S. Ms.</i>
</chapter>

<chapter name="Seipps Vejrfasthedsprøve">
<b>Seipps Vejrfasthedsprøve,</b> se
<sp>Vejrfasthedsprøver</sp>.
</chapter>

<chapter name="Seïr">
<b>Seïr,</b> Edoms Bjergland, S. f. Palæstina. Til
dette Navn (»behaaret«) hentydes der i
Fortællingen om Edoms Stamfader, Esau, der i
Modsætning til Broderen Jakob var haarrig.
<i>J. P.</i>
</chapter>

<chapter name="Seisachtheia">
<b>Seisachtheia</b> [sæ^isak'tæ^ia] (gr.), »Byrdernes
Afkastelse«, kaldes sædvanlig de
Foranstaltninger, som Solon 594 f. Chr. traf i Athen til
Lettelse af den fattige Befolknings Vilkaar, idet han
bestemte, at den Gæld, der hvilede paa Jorden,
skulde udslettes.
<i>H. H. R.</i>
</chapter>

<chapter name="Seisichton">
<b>Seisichton</b> [sæ^isi'kto'n], Jordrysteren,
Tilnavn til Poseidon.
<i>H. A. K.</i>
</chapter>

<chapter name="Seismit Doda, Federico">
<b>Seismit Doda,</b> <sp>Federico</sp>, ital.
Finansmand (1825—93), tog 1847 Del i Frihedsrøret i
Norditalien og 1848 i Kampene i Venetien. 1849
var han i Rom, men undkom herfra til Piemont,
hvor han blev Leder af et Forsikringsselskab.
Siden 1865 var han Medlem af
Deputeretkammeret og hørte her til Venstre; var Marts
1876—Novbr 1877 Generalsekretær i Finansministeriet
og Marts—Decbr 1878 samt Marts 1889—Septbr
1890 selv Minister under Cairoli og Crispi.
<i>E. E.</i>
</chapter>

<chapter name="Seismograf">
<b>Seismograf</b> [sajs-] (gr.), se <sp>Jordskælv</sp>.
</chapter>

<chapter name="Seismologi">
<b>Seismologi</b> [sajs-] (gr.), se <sp>Jordskælv</sp>.
</chapter>

<chapter name="Seismometer">
<b>Seismometer</b> [sajs-] (gr.), d. s. s. Seismograf,
se <sp>Jordskælv</sp>.
</chapter>

<chapter name="Seismonasti">
<b>Seismonasti</b> [sajs-], se <sp>Bevægelser</sp>
(Planter).
</chapter>

<chapter name="Seismoskop">
<b>Seismoskop</b> [sajs-], et Instrument, der viser,
at et Jordskælv har fundet Sted. Som S. har
man for Eksempel brugt et rundt Kar fyldt
med Kvægsølv. Karret var forsynet med Udsnit
i Randen. Naar et Jordskælv indtraf, der satte
Kvægsølvet i Bevægelse, randt dette ud af de
Udsnit, som laa i Bevægelsens Retning. Under
hvert Udsnit var der en liden Skaal til at
opsamle Kvægsølvet i. Hvor det gælder et nøjere
Studium af Jordskælv, anvender man nu mere
fuldkomne Instrumenter, Seismografer, ogsaa
kaldet Seismometere (se <sp>Jordskælv</sp>).
<i>(H. R.). H.-P.</i>
</chapter>

<chapter name="Seistan">
<b>Seistan</b> (<sp>Sedshestan</sp>, <sp>Sakastam</sp>),
Landskab i det østlige Persien ved Grænsen af
Afghanistan, er opfyldt af Stepper og Saltsumpe.
Flere Smaafloder frembringer dog Oaser.
Indbyggerne, dels Persere, dels Belutsher, skal
være c. 150000. Egnen er rig paa
Oldtidsminder.
<i>M. V.</i>
</chapter>

<chapter name="Seitz">
<b>Seitz</b> [za^its], 1) <sp>Alexander Maximilian</sp>,
tysk Maler, f. 1811 i München, d. 1888 i Rom.
S., Elev af Cornelius, gjorde Lykke med »Josef
solgt af Brødrene« (1839) og nogle Fresker efter
H. Hess til Allerheiligenkirche i München, tog
fra 1835 Ophold i Rom og kom her under
Overbeck's Indflydelse. Af S.'s Værker, der har den
nazarenske Skoles Præg, fremhæves: »Den
fortabte Søns Hjemkomst« (<i>Sa. Trinità de' Monti</i>,
Rom), »De fem kloge og de fem daarlige
Jomfruer« (smst.), <i>Mater antabilis</i> og »Katharina fra
Alexandria baaren af Engle over Havet«. Hans
Søn 2) <sp>Lodovico (Ludwig) S.</sp>, f. 1844 i
Rom, d. 1908 i Albano, Elev af Faderen,
Overbeck m. fl., er gaaet lgn. Veje som Faderen, har
i Rom (hvor han blev Direktør for det
vatikanske Galeri) malet Fresker i forsk. Kirker
(Domkirkens Kor i Treviso, Dekoreringen af
Sakramentkapellet og Kor i Loreto's Valfartskirke);
har udsmykket Fyrsten af Fürstenbergs Slot ved
Boden-Søen, udført forsk. Oliemalerier af
religiøst Indhold (<i>Ecce Homo</i> m. m.) og ogsaa
været virksom som Illustrator.
<i>A. Hk.</i>
</chapter>

<chapter name="Seitz, Anton">
<b>Seitz</b> [za^its], <sp>Anton</sp>, tysk Maler, f. 1829 i
Roth am Sand ved Nürnberg, d. 1900 i
München S., der væsentlig blev uddannet og
virkede i München, har malet en Mængde
overmaade fint og sikkert udførte smaa
Genrestykker med Emner fra Samtidens Smaaborger- og
Bondeliv. I Tyskland ynder man — efter hele
hans Fremstillingssæt — at kalde ham
»Tysklands Meissonier«. Kendte Arbejder:
»Kapucinermunk« (1883, Leipzig-Mus.), »Farende
Svende« (Münchens ny Pinakotek),
»Tiggermusikanten og hans Datter«, »Keglebane« (1866),
»Dilettantkvartet« etc.
<i>A. Hk.</i>
</chapter>

<chapter name="Seitz, Rudolf">
<b>Seitz</b> [za^its], <sp>Rudolf</sp>, tysk Maler og Tegner,
f. 15. Juni 1842 i München, d. 19. Juni 1910. Han
var Brodersøn af ovenn. Lodovico S., Elev af
Faderen Franz v. S. (1817—83, en anset Illustrator
og Dekorationsmaler i München) og af Piloty.
Fra Oliemaleriets Staffelibilleder (Genremalerier
som »P. Vischer foreviser Sebaldus-Graven«)
vendte han sig snart mod den dekorative Kunst.
Paa dette Omraade har han været overordentlig
virksom: Façademalerier, kunstindustrielle
Udkast, Adresser o. l., Vægdekorationer, ofte holdt
i den af S. saa yndede lidt grovkornede tyske
Senrenaissancestil, i Restauranter og andre
Bygninger i München, endvidere mange
Illustrationer, saaledes de fantasifulde, men overlæssede
og ikke altid smagfulde Randprydelser,
Vignetter o. l. til Pragtudgaverne af Schiller's »Glocke«
og Goethe's »Faust« (med Tekstillustrationer af
Liezen-Mayer) o. s. fr.
<i>A. Hk.</i>
</chapter>

<chapter name="Sej">
<b>Sej,</b> se <sp>Torsk</sp>.
</chapter>

<chapter name="Seja">
<b>Seja</b> (<sp>Dsjeja</sp>, <sp>Dseja</sp>), Flod i
Amurprovinsen i det fjerne Østens Sovjetrepublik i
Østsibirien, udspringer i Jablonoj-Bjergene og
