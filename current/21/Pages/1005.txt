største Skibe samtidig. Her er Kajplads for
White Star Lines »Olympic« (46439 t),
»Majestic« (56551 t) og »Homeric« (34351 t) samt for
Cunard-Lines »Berengeria« (52226 t),
»Aquitania« (45647 t) og »Mauretania« (30696 t).
Efter Krigen har Ocean Dock tillige været
benyttet af United States' Line med
Kæmpedamperen »Leviathan« (59957 t). Itchen Quays (1875),
Dybde 9,1 m. Udgangspunkt for the Canadian
Pacific Steamship Company, og benyttes ogsaa
af Rotterdam Lloyd Line. Test Quays (og delvis
Itchen Quays) benyttes særlig af the
Union—Castle Line Company, hvis Dampere særlig gaar
paa Sydafrika, Amerika og Australien. Import
af Frugt, Uld, Huder, Sukker og Korn. —
Desuden findes 6 Tørdokker, varierende i Længde
fra 85—277 m. Den største er Trafalgar Dock,
som aabnedes 1906, og udvidedes 1912 for at
kunne optage S/S. »Olympic«. Den kan nu
optage alle Kæmpedampere undtagen »Leviathan«
og »Majestic«. For at kunne tage disse to i
Tørdok byggedes en ny Flydedok, som
aabnedes 1924 og har Station ved Test Quays. Den
overgaas i Størrelse kun af Gladstone Dock i
Liverpool. Dokkerne har siden 1892 tilhørt the
London & South Western Railway Company.
Dette bevirker et intimt Samarbejde mellem
Havn og Jernbanevæsen, saa Omlosningen kan
foregaa med en forbløffende Hurtighed. Der
findes ikke mindre end 67,6 km Jernbanespor
paa Kajerne.

Trafikmæssigt set ligger S. bedst for Post- og
Passagertrafikken, men mangler dog i denne
Henseende meget i at kunne konkurrere med
Hamburg, som har meget større Bagland. Som
Eksport- og Importhavn staar S. tilbage for
London, Liverpool, Glasgow, Hull og
Manchester, der ligger de store Industricentrer
betydeligt nærmere. Den vigtigste Importvare er
frosset Kød (Australien), Smør, Æg, Kartofler
(Frankrig og Kanaløerne) samt Kakao, Kaffe,
Korn, Frugt, Vin, Sprit, Sukker, Uld og
Kolonialvarer. Eksporten omfatter særlig Tekstiler
(Bomuldsvarer, Lærred, Uldvarer, Garn),

<img>Situationsplan over Southampton.</img>
