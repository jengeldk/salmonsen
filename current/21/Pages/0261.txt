<chapter name="September-Konventionen">
<b>September-Konventionen</b> kaldes den
Overenskomst, som sluttedes 15. Septbr 1864 mellem
Frankrig og Italien, hvorefter de fr. Tropper
skulde rømme Kirkestaten, og den itali. Regering
flytte fra Turin til Firenze.
<i>E. E.</i>
</chapter>

<chapter name="September-Lovene">
<b>September-Lovene</b> kaldes de fr. Love af 9.
Septbr 1835, som efter Mordforsøget mod Kong
Ludvig Filip i Juli s. A. vedtoges for at straffe
ell. hindre den republikanske Agitation.
<i>E. E.</i>
</chapter>

<chapter name="September-Myrderierne">
<b>September-Myrderierne</b> kaldes den
gruelige Nedslagtning, som 2.—6. Septbr 1792
udøvedes af væbnede Pøbelhobe i Paris' Fængsler
imod de politisk mistænkte Fanger, som ved en
forudgaaende alm. Eftersøgning var samlede
der, bl. a. et Par Hundrede ikke edsfæstede
Præster, Schweizergardere, Hofbetjente.
Henrettelserne foretoges paa grusom Maade med
Sabelhug og Spydstik, efter en aldeles formløs og
vilkaarlig Domfældelse, og da Myrderierne var
komne i Gang, greb Vildskaben Deltagerne, saa
at de ogsaa nedhuggede Mænd og Kvinder uden
mindste politiske Skyld, saaledes dømte
Straffanger, Skøger, ja halvvoksne Drenge.
Hovedophavsmændene til denne Udaad var Marat og
hans nærmeste Tilhængere samt Billaud
Varennes og Tallien; men Danton lod, skønt
Justitsminister, dem have frit Spil for at indjage
Revolutionens Modstandere en gavnlig Skræk. Ved
Udførelsen tog Hebert og Maillard, som 5. Oktbr
1789 havde ledet Kvindernes Tog til Versailles,
fremragende Del. Ofrenes Tal opgives nu til
1368 (tidligere sattes det langt større); bl. de
navnkundigste var den tidligere Minister
Montmorin og Dronningens Veninde Fyrstinde
Lamballe. Haandlangerne lønnedes bagefter af
Kommunens Kasse for deres »Arbejde«.
<i>E. E.</i>
</chapter>

<chapter name="September-Revolution">
<b>September-Revolution</b> kaldes baade den
Folkerejsning i Spanien, som Septbr 1868
fordrev Dronning Isabella fra Magten, og den
Bevægelse i Paris, som 4. Septbr 1870 medførte
Kejserdømmets Afskaffelse.
<i>E. E.</i>
</chapter>

<chapter name="Septembriseurer">
<b>Septembriseurer</b> [sæptãbri'zö.r] kaldtes de
fr. Revolutionsmænd, som Septbr 1792 udførte
Septbr-Myrderierne i Paris' Fængsler.
<i>E. E.</i>
</chapter>

<chapter name="Septembrister">
<b>Septembrister</b> kaldtes i Portugal
Tilhængerne af den meget frisindede Forfatning fra
Septbr 1822, som de ved en Revolution i Septbr
1836 fik genoprettet i Modsætning til
Chartisterne, der holdt paa den mere maadeholdne
Forfatning af 1826. Efter 1852 kaldte de sig
Reformister. Bomfim og Sa da Bandeira var de
vigtigste.
<i>E. E.</i>
</chapter>

<chapter name="septemvir">
<b>septemvir</b> (lat.), Medlem af et
Syvmandskollegium. Særlig mærkes <i>septemviri epulones</i>,
et rom. Præstekollegium, der forestod
Afholdelsen af de Festmaaltider, der holdtes ved forsk.
religiøse Fester i Rom.
<i>H. H. R.</i>
</chapter>

<chapter name="Septenar">
<b>Septenar</b> (<i>septendrius</i>) kaldtes hos Romerne
et Vers bestaaende af syv Fødder. I de rom.
Komedier forekommer baade trokæiske og
iambiske S.
<i>H. H. R.</i>
</chapter>

<chapter name="Septennat">
<b>Septennat</b> (lat. <i>Septennium</i>), Tidsrum af 7
Aar. I Frankrig bruges S. om Præsidentens
Regeringstid, der ved Lov er fastsat til 7 Aar.
Samme Benævnelse anvendtes om de
Bevillinger, der blev givne i Tyskland 1874, 1880 og
1887, hver Gang til Opretholdelsen af Hæren i
7 Aar.
<i>E. C.</i>
</chapter>

<chapter name="Septentrio">
<b>Septentrio</b> (lat.), de syv Plovøksne ɔ:
Stjernebilledet den store Bjørn. Deraf fik S. Bet.
af Nord.
<i>H. H. R.</i>
</chapter>

<chapter name="Septer">
<b>Septer</b> (Søv.), Jernopstandere til forsk. Brug
i Skibet, f. Eks. Rælings S., Solsejls S.
<i>C. B-h.</i>
</chapter>

<chapter name="Septerion">
<b>Septerion,</b> en Fest, der hvert ottende Aar
fejredes i Delfoi til Ære for Apollon, til Minde
om hans Kamp med Dragen <sp>Pytho</sp>. Der
foretoges en Art scenisk Genopførelse af Sagnets
Hovedbegivenheder (se <sp>Apollon</sp>).
<i>H. A. K.</i>
</chapter>

<chapter name="Septet">
<b>Septet,</b> et Musikstykke for syv selvstændige
Stemmer, Instrumenter ell. Sangstemmer, med
ell. uden Akkompagnement.
<i>S. L.</i>
</chapter>

<chapter name="Septicopyæmi">
<b>Septicopyæmi,</b> Kombination af de to Ord
Sepsis og Pyæmi, se <sp>Sepsis</sp>.
<i>O. T.</i>
</chapter>

<chapter name="Septic tank">
<b>Septic tank</b> ['sept<sub>i</sub>k-'täŋk] (eng.) kaldes en
Beholder — sædvanlig en udmuret Grube i
Jorden —, hvortil man leder Kloakvand, navnlig i
den Hensigt at befri det for de deri
opslemmede faste, organiske Stoffer under
Paavirkning af anaërobe Bakterier, der omdanner
disse faste Stoffer tilflydende og desuden ogsaa
i nogen Grad paavirker visse af de opløste,
organiske Stoffer. En S. t. indgaar i Alm. som
et Led i særegne Filtreringsmaader, ved hvilke
Kloakvand søges uskadeliggjort (se <sp>Kloaker</sp>,
S. 142). Mon kan f. Eks. lede Kloakvandet først
til et Bassin, hvori de opslemmede uorganiske
og nogle grovere organiske Stoffer bundfældes,
og derfra til en S. t., hvori den ovf. nævnte
Virkning foregaar — og omtr. lige godt, enten
S. t. er aaben foroven ell. dækket. Fra S. t.
ledes saa Kloakvandet i Alm. direkte til aabne
Filtere, hvor aërobe Bakterier (navnlig de
saakaldte Salpeter-Bakterier) med Benyttelse af
den i Filtermaterialets Mellemrum
tilstedeværende atmosfæriske Luft ved Iltning omdanner
Kloakvandets flydende, organiske Stoffer til
uorganiske Forbindelser. De aabne Filtere kan
være »Kontaktfiltere«, som man lader staa fulde
af Kloakvand i et Par Timer, men som saa,
naar dette Kloakvand er løbet af, henstaar til
Udluftning i f. Eks. 4 Timer, før de paa ny
fyldes. Nu bruges dog mest »kontinuerlige
Filtere«, til hvilke man nogenlunde jævnt leder
Kloakvandet, f. Eks. gennem roterende
Vandingsapparater af lgn. Art som de, der bruges
til Vanding af Græsplæner. Er talt vel indrettet,
kan det fra de aabne Filtere afløbende Vand,
der har gennemgaaet den hele her beskrevne
»biologiske Rensning«, være fuldstændig klart
og næsten uden Lugt og Smag; men Antallet af
patogene Bakterier formindskes kun i ringe
Grad ved Fremgangsmaaden. S. t.'s Anvendelse
er i de senere Aar aftaget. Dels fortrænges den
opr. S. t. mange St. af den saakaldte
Emscherbrønd, og dels erstattes den ved andre
Rensningsmetoder, f. Eks. den saakaldte »activated
slam« Metode.
<i>(Fr. V. M.). A. Bj.</i>
</chapter>

<chapter name="septidi">
<b>septidi</b> [sæpti'di] (lat., fr.), efter den fr.
Revolutionskalender den 7. Dag af en Dekade.
</chapter>

<chapter name="Septikæmi">
<b>Septikæmi.</b> Herved har man opr. tænkt
paa Optagelse i Blodet af ildelugtende,
forraadnede Stoffer, der under
Forraadnelsesbakteriers Tilstedeværelse kan dannes i de i Saar
afsondrede Sekreter. Forgiftning ved disse
Stoffers Opsugning i Blodet er kaldet S., populært
Blodforgiftning. Nu ved man dog, at det farlige
