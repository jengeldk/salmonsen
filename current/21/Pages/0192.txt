110 km, hvoraf de 40 er sejlbare, i venstre Bred
af Saône N. f. Macon. 2) Flod i Lorraine,
udmunder efter et Løb paa 130 km ved Metz i
højre Bred af Mosel. Den staar ved Canal des
Salines i Forbindelse med Saar.
<i>(M. Kr.). E. St.</i>
</chapter>

<chapter name="Seillière, Ernest Antoine Aimé Léon">
<b>Seillière</b> [sæ'jæ.r], <sp>Ernest Antoine
Aimé Léon</sp>, Baron de, fr. Sociolog, f. i
Paris 1. Juli 1866. Efter at have gennemgaaet
<i>École polytechnique</i> studerede han moderne
Filosofi og Socialvidenskab og blev en grundig
Kender af tysk Aandsliv. Hans første større
Arbejder. <i>Études sur Ferdinand Lassalle</i> (1897)
og <i>Littérature et Morale dans le Parti socialiste
allemand</i> (1898) vidner om hans udstrakte tyske
Kildestudier. Hans store Hovedværk <i>La
Philosophie de l'Impérialisme</i> (4 Bd, 1903—08)
giver en Udredning og Kritik af nogle
Hovedstrømninger i Samtidens socialfilosofiske
Tænkning. Endvidere kan nævnes: <i>Les Mystiques
du néoromantisme</i> (1911), <i>Mysticisme et
domination</i> (1913), <i>Le romantisme des réalistes.
Gustave Flaubert</i> (1914), <i>George Sand</i> (1919),
<i>Jean-Jacques Rousseau</i> (1921). Siden 1900 har S.
været Medarbejder ved <i>Journal des Débats</i>.
(<sp>Litt</sp>.: <sp>E. Kretzer</sp>, »Kritische Studie über
E. S.'s Philosophie des Imperialismus« [Berlin
1909]).
<i>(K. V. H.). Sv. N.</i>
</chapter>

<chapter name="Seim">
<b>Seim</b> ['sjejm], <sp>Sem</sp>, Flod i Mellemrusland,
opstaar af 2 Kildefloder i Guv. Kursk, strømmer
under mange Krumninger mod V. ind i Ukraine
og udmunder i Tsehernigov i venstre Bred af
Dnjepr's Biflod Desna. S. strømmer gennem
Landskaber, der hører til Mellemruslands
smukkeste. Floden er 661 km lang og sejlbar fra
Byen Kursk, som den løber i Nærheden af, til
Mundingen.
<i>(H. P. S.). N. H. J.</i>
</chapter>

<chapter name="Seine (Flod)">
<b>Seine</b> [sæ.n], Romernes <i>Sequana</i>, den
tredielængste af Frankrigs Floder, udspringer 471 m
o. H. ved Chanceaux paa Sydvestsskraaningen
af Côte d'Or og udmunder efter et Løb paa 776
km i Kanalen ved Le Havre. Dens
Hovedretning er nordvestlig ligesom de tyske
Lavlandsfloders, og dens Opland er 78500 km<sup>2</sup> ell. 1/7 af
Frankrig. I Vandmængde staar S. tilbage for
Rhône og Loire; men da Vandstanden ikke
veksler saa meget som hos disse, og da den har
et mindre og jævnere Fald, er den bleven mere
udnyttet som Samfærdselsvej. Fra Côte d'Or
strømmer S. gennem »det fugtige Champagne«
og drager »en frisk Oasestribe gennem »det
lusede Champagnes« golde Egne«. Fra højre
optager den Aube og følger en Strækning
Randen af Ile-de-France's Tertiærplateau, som den
gennembryder efter at have optaget Yonne (fra
venstre). Derefter skiller den de frugtbare, men
ensformige Landskaber Beauce og Brie og
glider i mange Krumninger, der indesluttes af
stejle Sandstensvægge, forbi Skoven ved
Fontainebleau frem mod Paris. Den modtager her
Marne og paabegynder sit nedre Løb, der i den
Grad er rigt paa Krumninger (Mæandrer), at
Flodvejen bliver dobbelt saa lang som den lige
Linie. For dens Opland er Paris det naturlige
Midtpunkt, og den ældste Del af Byen byggedes
paa Øer i Floden. Vandføringen er ved Paris
gennemsnitlig 130—170 m<sup>3</sup> pr. Sek., men kan
gaa ned til 50 ell. stige til 1700 m<sup>3</sup>
(Oversvømmelser, 1910). Dens sidste betydelige Biflod er
Oise (fra højre), og ved denne forøges S.'s
Vandføring saa meget, at den gennem sin
mellem Le Havre og Honfleur 10 km brede
Mundingsbugt gennemsnitlig tilfører Havet 300 m<sup>3</sup>
Vand pr. Sek. S. er sejlbar fra Marcilly til Le
Havre, en Strækning paa 550 km, og oven for
Marcilly ledsages den 44 km af en Kanal til
Troyes. Søgaaende Skibe befarer S. op til
Rouen, hvor Virkningen af Ebbe og Flod endnu
spores; men kostbare Reguleringsarbejder
(Inddigning og Udgravning) er dog bleven udført for
at bevare Rouen som Søhandelsby. Fra
Tancarville fører en 25 km lang Kanal til Havnen ved
Le Havre. Ad S. føres aarlig fl. Mill. t Varer til
Paris. Ved Kanaler staar S. gennem Oise i
Forbindelse med Schelde (Escaut) og Maas (Meuse)
og ved andre, ret indviklede Kanalsystemer med
Rhône—Saône og Rhinen.
<i>(M. Kr.). E. St.</i>
</chapter>

<chapter name="Seine (Dept)">
<b>Seine</b> [sæ.n], Dept i det nordlige Frankrig,
omfatter Paris og den nærmeste Omegn, er en
Del af den gl. Prov. Ile-de-France og ganske
omsluttet af Dept Seine-et-Oise. Det er med
sine 480 km<sup>2</sup> og (1921) 4411691 Indb. det
mindste, men samtidig det folkerigeste af Landets
samtlige Dept'er. Det er et Sletteland med
lavere Højdedrag i og i Omegnen af
Hovedstaden — Buttes Chaumont (101 m) og
Montmartre (128 m) N. f. Seine, Mont Valérien (136 m)
og Châtillon-Plateauet S. f. Floden — og
gennemskaaret af Seine, Marne og fl. Smaafloder,
bl. a. Bièvre samt Kanalerne St Martin, St
Denis og Ourcq. Jorderne er lette og tørre,
men fortrinlig dyrkede. Der holdes mange
Heste, men ellers er Kvægholdet forholdsvis lille.
Dept har talrige Sten- og Gipsbrud. Det deles
i 3 Arrondissementer: Paris, St Denis og
Sceaux.
<i>(M. Kr.). E. St.</i>
</chapter>

<chapter name="Seine-et-Marne">
<b>Seine-et-Marne</b> ['sæ.n-e-'marn], Dept i det
nordlige Frankrig, Ø. og SØ. f. Paris, omfatter
Dele af de gl. Prov. Ile-de-France, Champagne
og Orléanais, grænser mod N. til Dept Oise og
Aisne, mod S. til Yonne og Loiret, mod V. til
Seine-et-Oise og mod Ø. til Marne og Aube.
Dept, der har et Flademaal af 5931 km<sup>2</sup>, er et
frugtbart og veldyrket Sletteland med indtil
215 m høje Bakkekæder, vandet af Seine, Marne
og deres Bifloder og gennemskaaret af
Skibskanalerne Loing og Ourcq. Folkemængden
udgjorde 1921 349234 Indb.; Folketætheden er 59
Indb. pr. km<sup>2</sup>. Af Arealet er 73 % Agerland, 1
% Vinbjerge og 1 % Hede, medens 14 % er
skovklædte. Alene Fontainebleau-Skovene
dækker 17000 ha. Havre og derefter Hvede dyrkes
mest; men desuden avles der Rug og Byg,
Kartofler, Sukker- og Foderroer, Kløver, Hør og
Frugt. Af ikke ringe Bet. er Stenbrudene
(Bygningssten og Møllesten). Der fabrikeres navnlig
Sukker, Mel, Træ- og Metalvarer.
Landbrugsprodukter (Korn, Frugt, Vin, Ost) og Tømmer
er de vigtigste Handelsvarer. Dept deles i 5
Arrondissementer: Coulommiers, Fontainebleau,
Meaux, Melun Og Provins, og har <sp>Melun</sp> til
Hovedstad.
<i>(M. Kr.). E. St.</i>
</chapter>

<chapter name="Seine-et-Oise">
<b>Seine-et-Oise</b> ['sæ.n-e-'wa.z], Dept i det
nordlige Frankrig, udgør en Del af den gl. Prov.
Ile-de-France, omslutter Dept Seine med Byen
Paris og grænser mod N. til Dept Oise, mod S.
til Loiret, mod V. til Eure og Eure-et-Loir og
mod Ø. til Seine-et-Marne. Dept har et
Flademaal af 5659 km<sup>2</sup> mød (1921) 921673 Indb., mod
