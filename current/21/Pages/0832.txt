(<sp>Litt</sp>.: <i>The voyages of William Baffin</i>, udg. af
<i>The Hakluit Society</i> [London 1881]).
<i>G. F. H.</i>
</chapter>

<chapter name="Smith, Vilh.">
<b>Smith</b> [smit], <sp>Vilh.</sp>, sv. Maler, f. 25. Apr. 1867
i Karlshamn. Han studerede 18S6—89 paa
Akademiet i Sthlm, derefter under Bonnat i Paris,
blev 1910 Medlem af, 1912 Prof. ved Akademiet
i Sthlm. S. er en betydelig Kolorist af frisk
Naturalisme. »Vinterdag i Dalarne« (1897) kom til
Sthlm's Nationalmus., der desuden ejer
»Osteria« (med Figurer i naturlig Størrelse),
»Markedsscene« (1910) m. fl. Göteborg-Museet
erhvervede »Lazzaron« (1898) og »Tærskning« (1905).
Andre kendte Værker: »Grønttorv i Brügge«
(1899), »Båtkarlar fra Chioggia« (1902),
»Tiggerkvinde i Terracina« (1903), »For Ploven«
(1905), »Havneparti« (1906, Mus. i Budapest),
»Fra Gustaf Adolfs Torv« (1910), »Kirkealleen«
(1912) m. v. Ogsaa Portrætter (E. Hedberg
[1904] m. fl.). Paa den sv. Udstilling i Kbhvn
1916 saas en Del Billeder af S., deriblandt det
store »Mandsportræt« (fuld Figur).
<i>A. Hk.</i>
</chapter>

<chapter name="Smith, William (Geolog)">
<b>Smith</b> [smiþ], <sp>William</sp>, eng. Geolog, f.
1769 i Churchill (Oxfordshire), d. 1839 i
Northampton. S. var den første, som fuldt ud
erkendte Forsteningernes Bet. for Bestemmelsen
af Jordlagenes Alder. Endvidere udgav S. 1815
sit berømte geol. Kort over England og Wales,
et Forbillede for alle senere geol. Kort.
<i>J. P. R.</i>
</chapter>

<chapter name="Smith, William (Filolog)">
<b>Smith</b> [smiþ], <sp>William</sp>, eng. Filolog, f.
1813 i London, d. smst. 7. Oktbr 1893. Fra 1853
var han paa forsk. Maade knyttet til Univ.
1867—93 redigerede han desuden det højtansete
Tidsskrift, <i>Quaterly Review</i>. Han var en meget
dygtig og virksom Forfatter og har udgivet
en Række Haandbøger for Studenter, samt
store encyklopædiske Samleværker over dels
klassisk, dels bibelsk Filologi: <i>Dictionary of
Greek end Roman antiquities</i> (første Gang
1840—42), <i>Dictionary of Greek and Roman biography
and mytology</i> (3 Bd, første Gang 1843—49) og <i>A
dictionary of Greek and Roman geography</i> (2
Bd, 1854—57, alle senere i ny Udgaver).
Endvidere 1860: <i>Dictionary of the Bible</i> (3 Bd);
sammen med Cheetam: <i>A dictionary of Christian
antiquities</i> (1875—80) o. s. v. Ogsaa har S.
overført Fichte til Engelsk.
<i>H. A. K.</i>
</chapter>

<chapter name="Smith, William Henry">
<b>Smith</b> [smiþ], <sp>William Henry</sp>, eng.
Statsmand (1825—91), indtraadte 1846 i sin
Faders Boghandel og Bladsalgsforretning og
udviklede denne efterhaanden til et overordentligt
Omfang (Bogsalg paa Jernbanestationerne). 1868
valgtes han i Westminster til Underhuset imod
J. St. Mill og genvalgtes indtil sin Død. Han tog
1870 ivrig Del i Drøftelsen af den ny
Folkeskolelov og blev Medlem af Londons første
Skoleraad. Allerede 1874 blev han
Skatkammersekretær og viste saa stor Dygtighed, at han
Aug. 1877 fik Sæde i Kabinettet som første
Admiralitetslord indtil det konservative
Ministeriums Afgang Apr. 1880. Da Partiet Juni 1885
igen kom til Magten, blev han Krigsminister i
7 Maaneder; han tog derefter fremragende Del
i Forhandlingerne om Gladstone's Forslag om
Irlands Selvstyre og blev Aug. 1886 paa ny
Krigsminister; forfremmedes Jan. n. A. til første
Skatkammerlord og var som saadan
Regeringens Ordfører og Leder i Underhuset. Han
røgtede dette Hverv med stor Takt, uden at være
nogen betydelig Taler, indtil sin Død. Hans
Enke ophøjedes til Peeress som Lady
Hambleden. Maxwell skrev 1896 hans Levned (2 Bd).
— Hans Søn, <sp>William Fred. Danvers S.</sp>,
f. 1868, overtog 1891 Faderens Forretning og
var 1891—1910 konservativt Medlem af
Underhuset samt arvede efter Moderens Død 1913
Peersværdigheden.
<i>E. E.</i>
</chapter>

<chapter name="Smith, William Robertson">
<b>Smith</b> [smiþ], <sp>William Robertson</sp>,
skotsk-eng. Orientalist, f. 8. Novbr 1846 i Keig
i Aberdeenshire, d. 31. Marts 1894 i Cambridge.
Han var Søn af en Præst i den skotske
Frikirke, studerede i Aberdeen og Edinburgh dels
Matematik og Naturfag, dels Teologi og
orientalske Sprog, tilbragte et Par Semestre med
teologiske og orientalske Studier i Bonn og
Göttingen og var 1868—70 Assistent hos
Professoren i <i>natural philosophy</i> i Edinburgh; fra
denne Tid stammer nogle matematiske og
fysiske Afhandlinger. 1870 blev han Prof. i
orientalske Sprog og det gl. Testamentes Exegese
ved <i>Free Church College</i> i Aberdeen. Nogle
Artikler, som han skrev i <i>Encyclopædia
Britannica</i> om bibelske Emner (bl. a. »Bibel«), vakte
stor Harme i den skotske Frikirke, fordi de
var skrevet ud fra de historisk-kritiske
Synspunkter, som da var i stærk Fremgang i det
protestantiske Tyskland og Holland. Han
anklagedes 1876 for Frikirkens <i>General Assembly</i>,
der vel ikke afsatte ham, men misbilligede
hans Standpunkt, og 1881 maatte han opgive
sit Embede. Han holdt nu fri Forelæsninger i
Edinburgh over bibelske Emner 1880—82; heraf
fremgik <i>The Old Testament in the Jewish
Church</i> (1881, 2. Udg. 1892), <i>The Prophets of
Israel</i> (1882, 2. Udg. 1895). Fra 1875 var han
Medlem af Komiteen til Revision af den eng.
Overs. af det gl. Testamente; efter sin
Afskedigelse var han Redaktør af <i>Encyclopædia
Britannica</i>, 9. Udg.; 1880—81 foretog han en Rejse
til Arabien, Ægypten, Syrien, Palæstina o. a.,
hvorved fremkom <i>A Journey in the Hejâs</i>.
1883 blev han Prof. i Arabisk i Cambridge, hvor
han blev til sin Død. Her udgav han <i>Lectures
on the Religion of the Semites</i> (1884, ny Udg.
1894, 1914) og <i>Kinship and Marriage in Early
Arabia</i> (1885, ny Udg. 1903, 1907). I de
sidstnævnte Værker har han anlagt en
sammenlignende Metodes Synspunkter paa Semiternes,
særlig Arabernes, sociale og kultiske Liv, som
han i stor Udstrækning finder forklaret gennem
»Totemismen« (s. d.). Selv om hans specielle
Synsmaade har været for snæver, har han haft
den store Bet. at paavise, at Semiternes og
dermed ogsaa det gl. Israels Kultur har været
bygget paa en helt anden Basis end de
moderne Samfunds, navnlig i Henseende til
Forholdet mellem Individet og Slægten og i Henseende
til Forholdet mellem Mennesket og Naturen.
Derved har han ogsaa bragt reale Synspunkter
af stor Rækkevidde ind i den mere formelle
Litterærkritik af det gl. Testamente, som han
overtog fra Fastlandet, og som fik stor Bet.
ogsaa for eng. Syn paa og Forskning af Bibelen.
<i>J. P.</i>
</chapter>

<chapter name="Smith, William Sidney">
<b>Smith</b> [smiþ], <sp>William Sidney</sp>, Sir,
eng. Admiral, f. 21. Juni 1764, d. 26. Maj 1840.
1777 indtraadte S. i den eng. Marine, 1780
