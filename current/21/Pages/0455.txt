gammelt Par med Armene om hverandres
Skuldre er tænkt som Gravmonument over ham
selv. Gruppen <i>L'Offrande</i>, som er opstillet i
Sorbonne-Kirken i Paris, er arbejdet under
Indtryk af Verdenskrigen. Et halvt Aar efter
hans Død blev Sømandsmonumentet paa <i>Place
de la Norvège</i>, <i>Isle de Yeu</i>, Vendée, afsløret.

Ved Siden af Skeibrok og Lexow-Hansen
stod S. som den betydeligste Repræsentant for
den Slægt af norske Billedhuggere, der brød
med den fra Thorvaldsen nedarvede Idealisme
og med fremragende Talent sluttede sig til det
realistiske Syn, som havde sit Udspring i
Frankrig og Tyskland. Under sit mangeaarige
Virke i Danmark øvede han stærk Indflydelse
paa dansk Plastik og paa Publikums Smag. Men
i det store og hele maa det erkendes, at den
utvivlsomme Kraft og Dristighed og den
dekorative Bredde, som karakteriserer hans Talent,
har været stærkere end Kravet til streng Form
og til kræsen Smag. (<sp>Litt</sp>.: »Folkebladet«
[Oslo 1890], S. 70; Biogr. Leksikon; <sp>M.
Rapsilber</sp>, »S. S.« [Berlin 1910]; <sp>Georges
Grappe</sp>, »S. S.« [Paris 1912]; <sp>Gottfried
Niemann</sp>, »S. S.« [München 1909]; <sp>Jacques
de Coussanges</sp>, »<i>S. S.</i>« [Paris 1922];
Selvbiografien »En Billedhuggers Liv« [Oslo 1921];
Nekrolog i <i>Gazette des Beaux-Arts</i> [1922]).
<i>C. W. Sch.</i>
</chapter>

<chapter name="Sinding-Larsen, Christian Magnus Falsen">
<b>Sinding-Larsen,</b> <sp>Christian Magnus
Falsen</sp>, norsk Læge, født 17. Apr. 1866, blev
Student 1884 og tog med. Eksamen 1891. Han
var ansat ved Frederiksværn Kysthospital
1892—1911 og var dets Overlæge fra 1899. <i>Dr. med.</i>
1907 med Afh.: »Beitrag zum Studium der
Behandlung der Hüftgelenkstuberkulose im
Kindesalter«. S.-L. har særligt studeret
Tuberkulosen og dennes Behandling paa Kysthospitaler,
om hvilket han har skrevet en Mængde Artikler.
Han udnævntes 1911 til Direktør for
Rigshospitalet i Oslo.
<i>J. S. J.</i>
</chapter>

<chapter name="Sinding-Larsen, Kristofer">
<b>Sinding-Larsen,</b> <sp>Kristofer</sp>, norsk Maler,
f. 3. Apr. 1873 i Oslo, blev Student 1891, gik
1893—94 paa den kgl. norske Kunst- og
Haandværksskole i Oslo samt senere paa Harriet
Backer's Malerskole. 1895 rejste han til Rom,
hvor han arbejdede ved Akademiet og blev i
Italien til Sommeren 1898. I Civita d'Antino
levede han 1896 sammen med de danske Malere
Zahrtmann og Joh. Rohde og modtog stærke
Indtryk fra disse. Han boede 1898 en Tid i
Girgenti, hvor hans begejstrede Skønhedsfølelse
fik sit Gennembrud i Billedet »Appelsintræet«,
som vakte Opmærksomhed hjemme. Vinteren
1898—99 gik han paa Krøyer's Malerskole i
Kbhvn, levede derefter i Jylland og rejste 1900
med Stipendium til Paris og studerede
Verdensudstillingens Malerkunst. Til Høsten 1901
opholdt han sig i Spanien — Madrid, i Sevilla,
hvor han tegnede ved Akademiet, i Granada —
hvor Landets Natur og Kunst virkede stærkt
paa ham. Senere har han boet vekselvis i
Danmark og Norge med gentagne Ophold i Paris,
hvor han har studeret Model. Fra c. 1920 har
han boet i Oslo og i Italien. Han maler
Landskab, Figurer og Portræt og er en udpræget
Formens Skønhedsdyrker. Hans Produktion er
stærkt præget af den danske Kunst fra
1890-Aarene og af Tidligrenaissancens
italienske Kunst. Koloristisk kan den ofte
være haard og usmeltet, men den bæres af
en egen sjælfuld Formfølelse. Linie, Omrids og
Karakter er derfor stærkt accentueret ved Siden
af klar dekorativ Holdning. Han har hyppig
udstillet paa Statens aarlige Udstilling i Oslo
efter 1898. I Paris udstillede han 1900
(<i>mention honorable</i>), i Kbhvn (paa den fri Udstilling
1901, paa Charlottenborg 1902, 1903), i Krefeld
(1902. (<sp>Litt</sp>.: <sp>J. Thiis</sp>, »Norske Malere og
Billedhuggere« II, 378, 398 ff.).
<i>C. W. Sch.</i>
</chapter>

<chapter name="Sinding-Larsen, Nils Ulrik Alfred">
<b>Sinding-Larsen,</b> <sp>Nils Ulrik Alfred</sp>,
norsk Forf., f. i Fredriksstad 1839, d. 1911.
Efter sin jur. Eksamen fik han Stilling i
Armédepartementet og blev 1877 konstitueret som
Brigadeauditør; to Aar før var han ansat som
Sekretær ved Oslo Formandskab. Fra begge
Stillinger er han i de sidste Aar traadt af.
S.-L. var desuden i en Aarrække en virksom
Sekretær i Oslo Kunstnerforening samt
Teateranmelder i »Morgenbladet« (til 1895). Et
landskendt Navn har han vundet under Pseudonymet
»Olaves Pedersen« som Forfatter af Viser med
Tema fra Folkelivet i Oslo; disse Viser, som er
udkomne i smaa Hefter nu og da med forsk.
Titler (»Familieliv i Vika«, 1860; »Fra Torvet«,
1867 og 72; »Noe hver Slag« 1870 og 71; »Mere
Smaatteri« 1872, »Lidt Julemoro« 1872), lod han
1888 udgaa i et illustreret Udvalg med Titelen
»21.'s Rapport og andet«, samt endelig til Jul
1903 i samlet Udgave som »Olaves Pedersens
Viser«, der foreligger i 5. Oplag.
<i>(C. Br.). E. S-n.</i>
</chapter>

<chapter name="Sinding-Larsen, Peter Andreas Holger">
<b>Sinding-Larsen,</b> <sp>Peter Andreas
Holger</sp>, norsk Arkitekt, f. i Oslo 5. Juli 1869. Efter
at have gennemgaaet Bygningsfagene paa Oslo
tekn. Skole og efter at have været paa et Par
Arkitektkontorer i Oslo, rejste han til Berlin,
hvor han 1892 og 1893 studerede ved Højskolen
under Prof. Volmer. Siden 1893 har han
praktiseret i Oslo. S.-L. har udfoldet en energisk
Virksomhed for at faa Bygningskunsten ført over
i et naturligt og hjemligt Spor, afpasset efter
norske Materialer og norske Forhold i det hele.
Han har derfor interesseret sig stærkt for
Middelalderens Arkitektur i Norge som i
Nordeuropa i det hele. Norges gl Træ- og
Stenbygningskunst har han grundig studeret. Han
har foretaget en Rk. Studierejser, — til
Spanien, Italien, Grækenland (1895), England og
Tyskland (1896), Paris (1900), samt 1902—1919
en Rk. Rejser til Tyskland, England og
Skandinavien for at studere Anlæg af Museer,
videnskabelige Institutter cg Fabrikker. Han var
nemlig 1907—1925 Univ.'s Arkitekt og
Bygningsinspektør og opførte som saadan de tre
naturvidenskabelige Museer paa Tøien ved Oslo
(1908—16), den ny Aula (1911), det ny
Universitetsbibliotek (1914), og Omindretningen af den
gamle Biblioteksbygning (1914—22). Har
desuden bygget en Række Privatboliger og Kirker,
saaledes Kirkerne paa Holmenkollen (1900),
Vaalerengen i Oslo (1902) og Eidsfoss (1903) o. fl.
Særlig siden 1905 har han drevet indgaaende
arkæologiske Studier paa Akershus Slot i
Forbindelse med det Opdrag, han fik at restaurere
denne Borg fra Middelalderen og Renaissancen.
Sine Resultater ang. det opr. Anlæg og dettes
Udvikling gennem de første 350 Aar har han
fremlagt i sit store Værk »Akershus«, I—II
