ført helt op til Vandlinien til et pansret Dæk.
Inden for Dobbeltbunden, i Nærheden af Skibssiden,
er anbragt et ell. fl. Længdeskodder, hvorved
der dannes smalle Rum, Kofferdamme, ud mod
Skibssiden til Beskyttelse mod
Torpedoeksplosioner. Byggemaaden fremgaar iøvrigt af Fig. 8,
der viser et Tværsnit i et
moderne Kampskib, bygget
1915.

Træ anvendes endnu som
Byggemateriale for enkelte
mindre Skibe, samt til
Skibe til specielle Formaal,
som Grønlandske Handels
Skibe, der skal sejle i svær
Is. <sp>Træskibe</sp> er
tungere og har mindre
langskibs Styrke end
Staalskibe og er derfor saa godt
som fuldstændig fortrængt
af disse. Byggemaaden for
et større Træskib til
Grønlandske Handel fremgaar
af Fig. 9.

Jernbeton blev i
Perioden umiddelbart efter
Verdenskrigen, hvor det var
vanskeligt at fremskaffe
Plader og Vinkler, anvendt
som Byggemateriale.
<sp>Betonskibene</sp> viste sig
teknisk tilfredsstillende, men
kan p. Gr. a. deres større
Vægt ikke konkurrere med
Staalskibe og bygges derfor
ikke mere. Det største
Betonskib, som er bygget i
Europa, er det danske
Betonskib »Bartels« (1920),
som lastede 1800 t d.w. og
havde en Længde af 80 m.
Byggemaaden for
Betonskibe fremgaar af Fig. 10,
der viser et Tværsnit i
Betonskibet »Bartels«.

Skrogets Byggemaade
karakteriserer de forskellige
Handelsskibstyper (se
<sp>Skibstyper</sp>).
Grundtypen for den alm.
Handelsdamper er det
enkeltdækkede, glatdækkede Skib
(Fig. 11). Denne Type blev
for at opnaa større
Sødygtighed forsynet med Opbygninger for, midtskibs
og agter, henh. <sp>Bak</sp>, <sp>Brohus</sp> og <sp>Hytte</sp>
(Poop). Et saadant Skib benævnes en
<sp>Brønddamper</sp> ell. »3 island«-Typen, idet
Mellemrummene mellem Bak og Bro og Bro og Hytte
kaldes Brønde. Brønddampere har undertiden
Bro og Hytte sammenbyggede og løftede en
halv Halvdækshøjde agter, hvorved der
fremkommer en Skibstype med løftet Agterdæk, som
benævnes »raised quarterdeck«-Typen. Lukkes
Rummet mellem Brøndene og bibeholdes (af
Maalingshensyn) en Tonnageluge, fremkommer
den saakaldte <sp>Shelterdeck</sp>-Type. Lukkes
yderligere Tonnagelugen og forstærkes Skibets
Materialedimensioner, saaledes at Skibet kan
lastes dybere ned, fremkommer det normale
todækkede Skib. I store Passagerskibe findes
fl. Dæk med Opbygninger over øverste Dæk.
Tidligere byggedes todækkede Skibe, hvor det
øverste Dæk var af en lettere Konstruktion, og
som derfor kun maatte lastes til et mindre
Dybgaaende. Disse Skibe benævnedes
spardækkede (<i>spar-deck</i>) og orkandækkede Skibe
(<i>awningdeck-vessel</i>).

<sp>Skibets Bygning</sp>. Naar Skibets
Konstruktion er færdig, og Arbejdstegningerne, som
danner Grundlaget for Materialets Bestilling,
udført, paabegyndes Arbejdet i Værkstedet. Man
afsætter først paa Spanteloftet Skibets
Spanterids i fuld Størrelse og udfører Skabeloner,
efter hvilke Spanterne bøjes. Bøjningen af
Spanterne sker paa Spanteplanen, efter at Spanterne
først er opvarmet til Rødglødhede i en
Spanteovn. Samtidig med Spantebøjningen bearbejder

<img>Fig. 9. Tværsnit i Træskib. <i>1</i> Straakøl 4″ x 14″. <i>2</i> Køl 15″ X 14″. <i>3</i>
Overkølsvin 16 x 11″. <i>4</i> Underkølsvin 16 x 16″. <i>5</i> Spunding. <i>6</i> Kølrang 7 x 15″.
<i>7</i> Bundklædning 5″. <i>8</i> Kimmingsklædning 6″. <i>9</i> Sideklædning 5″. <i>10</i>
Barkholtsrange 4″. <i>11</i> Raaholt 4″. <i>12</i> Skandæk. <i>13</i> Skandseklædning. <i>14</i>
Lønning. <i>15</i> Finkenetsklædning. <i>16</i> Finkenetslønnmg. <i>17</i> Røstjern. <i>18</i> Fast
Opstaaende. <i>19</i> Spant. <i>20</i> Ishud 2 1/2″. <i>21</i> Bjælkevægere 7″. <i>22</i>
Mellemvægere 6″. <i>23</i> Kimmingsvægere 6″. <i>24</i> Gamering 4 1/2″. <i>25</i> Luftrange. <i>26</i>
Vandløbshuller. <i>27</i> Mellemdæksbjælke 12 x 12. <i>28</i> Mellemdæksbjælkeknæ.
<i>29</i> Hoveddæksbjælke 10 1/2″ x 9″. <i>30</i> Hoveddæksbjælkeknæ. <i>31</i> Vaterbord
10 x 9″. <i>32</i> Indervaterbord. <i>33</i> Hoveddæksplanker 5 x 3 1/2″ <i>34</i> Lugekarm
7 x 16″. <i>35</i> Støtter 4 X 4″.</img>
