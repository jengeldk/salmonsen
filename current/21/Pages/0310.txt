22. Novbr 1248 erobret af Ferdinand III af
Kastilien, hvorefter 300000 af dens Indbyggere
skal være udvandrede til Granada og Afrika.
Fra 1481 hærgedes Byen af Inkvisitionen. S. fik
efterhaanden Tilgang af Folk fra Kastilien, og
saa længe den drev den sp. Handel paa Amerika,
var det en By paa c. 130000 Indb. Senere gik
den dog i yderligere Forfald. Den sp.
Centraljunta mod Franskmændene dannedes i S. 27.
Maj 1808, men flyttedes 1. Febr 1810 til Cadiz.
1823 søgte den liberale Cortes Tilflugt i S. 1843
bombarderedes Byen af Espartero, og 1873 var
den et Hovedsæde for de føderalistiske
Republikanere. Af berømte Spaniere, der er fødte i S.,
nævnes Historieskriveren Las Casas og Malerne
Murillo, Velasquez, Herrera (Fader og Søn)
samt Pacheco.
<i>(H. P. S.). C. A.</i>
</chapter>

<chapter name="Sevlijevo">
<b>Sevlijevo</b> [sæv'lijævå], <sp>Selvi</sp>, By i
Bulgarien, ligger 151 km ØNØ. f. Sofia, 194 m o.
H., i en Bakkeegn, hvor Skraaningerne
dækkes af Vinhaver. 10000 Indb. S. har endnu et
talrigt tyrk. Element og fl. Moskeer. Den driver
Handel med Korn og Vin.
<i>(H. P. S.). N. H. J.</i>
</chapter>

<chapter name="Sèvre">
<b>Sèvre</b> [sæ.vr], to vestfranske Floder. 1) <sp>S.
Nantaise</sp>, Biflod til venstre Side af Loire,
udspringer i Dept Deux-Sèvres paa
Gâtine-Plateauet, strømmer mod NV., optager Moine og
Maine og udmunder ved Nantes efter et Løb
paa 126 km, hvoraf 22 km kan besejles. 2) <sp>S.
Niortaise</sp>, Kystflod til Atlanterhavet,
udspringer i Dept Deux-Sèvres; strømmer mod V.
og afvander det sumpede Alluvialland Marais
Poitevin. Efter at have optaget de sejlbare
Smaafloder Mignon, Autize og Vendée udmunder den
efter et Løb paa 150 km i Aiguillon-Bugten. Den
er sejlbar til Niort (70 km), og Søskibe kan gaa
til Marans (17 km), hvorfra en Skibskanal fører
til La Rochelle.
<i>(M. Kr.). E. St.</i>
</chapter>

<chapter name="Sèvres (By)">
<b>Sèvres</b> [sæ.vr], By i det nordlige Frankrig,
Dept Seine-et-Oise, V. f. Paris, beliggende i en
Dalsænkning ved venstre Side af Seine, mellem
St-Cloud-Parken og Meudon-Skoven og ved
Vestbanen og de to Baner fra Paris til
Versailles, 11213 Indb. (1921). S., der er bleven berømt
for sit Porcelæn (se ndf.), har, fraset
Porcelænfabrikken, kun faa Seværdigheder. De mest
fremtrædende Bygninger er Raadhuset og
Kirken, et 1892 restaureret Palads, tidligere
tilhørende Hertugerne af Branca, og et Museum
med en righoldig Samling af Lervarer. Byen
har et Lærerindeseminarium, Stenbrud,
Blegerier, Fabrikation af Porcelæn, Glas, Vogne og
Konserves. S. er en af de ældste Byer i Paris'
Omegn.
<i>(M. Kr.). E. St.</i>
</chapter>

<chapter name="Sèvres (Porcelænsfabrik)">
<b>Sèvres</b> [sæ.vr], fr. Porcelænsfabrik (om dens
Forhistorie henvises til <sp>Porcelæn</sp>).
Fabrikken i S. blev højtidelig taget i Brug 1756, og
nogle faa Aar senere overtoges den helt af
Kongen, Ludvig XV, under Navn af <i>Manufacture
royale des porcelaines de France</i>. Der
fabrikeredes paa den Tid udelukkende det
saakaldte <i>Porcelaine tendre</i> ɔ: et blødt Porcelæn,
der, skønt egentlig ikke opfundet af S.,
dog der har naaet en Fuldkommenhed og
en Skønhed, der langt overgaar alle andre
Fabrikkers af samme Art, saa man kan sige, at
Navnet <i>Porcelaine tendre</i> i alm. Sprogbrug med
fuld Ret kun bør anvendes om S.-Porcelænet.
Det har været umuligt senere, for nogen
Fabrik, at naa til den Fuldkommenhed i teknisk
og især i kunstnerisk Henseende, som S.
naaede, særlig i Slutningen af Ludvig XV's
Regering. Porcelænets bløde, flødeagtige Tone,
Farvernes Skønhed og Glans og Udførelsens
uforlignelige Fuldkommenhed og Elegance er til
Dato uopnaaet i Porcelænsfabrikationens
Historie. Der var Frodighed og levende Fantasi
i de talentfulde og habile Maleres og
Modelereres Arbejder, som forgæves søges andetsteds.
Farverne er af en henrivende Ynde og Fasthed,
og saavel Figur- som Blomstermaleriet er
udført med en dekorativ Forstaaelse og med en
frisk og fløjelsagtig Blødhed i Penselføringen,
der beskæmmer alle senere Efterlignere. Den
berømte <i>bleu de roi</i> ell. <i>bleu de S.</i>, der er saa
ren, saa klar og dyb, anvendtes meget som
Fond, hvori udsparedes hvide Felter til
maleriske Dekorationer. Endnu mere
beundringsværdig er dog den fine kødfarvede Rosa, som
man kalder <i>rose Dubarry</i> eller bedre <i>rose
Pompadour</i>, en Fondfarve, som ingen senere
har kunnet fremstille. Boucber Vanloo og m. a.
Berømtheder gav Tegninger til de figurlige
Fremstillinger, og af Frankrigs berømteste
Billedhuggere, der arbejdede for Fabrikken, kan
nævnes Falconet Pajou, Clodion, La Rue o. fl.
Buster i naturlig Størrelse bl. a. af Kongen og
Mme Dubarry udførtes i den vidunderligt
bløde cremefarvede Bisquit, og talrige er de
Pragtvaser, <i>Surtouts</i>, o. l., der af Ludvig XV
foræredes til de mere prominente Hoffer, bl. a.
det danske. Det, som særlig udmærker det
bløde S.-Porcelæn fremfor alt andet, er den
Egenskab, Glasuren har, idet Emaillefarverne
smelter fuldstændig sammen med denne, saa
at de, i Modsætning til andet Overglasurmaleri,
har den samme Overfladeglans som Glasuren,
hvilket giver Dekoration og Porcelæn en
harmonisk stoflig Helhed, hvad det haarde
Porcelæn altid mangler. — Trods sin uomtvistede
Overlegenhed i kunstnerisk Henseende, kunde
det bløde Porcelæn dog ikke klare sig til mere
alm. Brug i Konkurrencen med det haarde
(Feldspatporcelænet). Til større Stykker var det
bløde Porcellæn ikke særlig egnet, og man
begyndte derfor 1772 paa Tilvirkningen af haardt
Porcellæn, hvilket man kaldte <i>la nouvelle
porcelaine</i>. Dog vedligeholdt man endnu
Fabrikationen af det gamle <i>porcelaine tendre</i> indtil 1800,
under den berømte Keramiker Brongniart's
Ledelse. De strenge Former, som Empiren fordrede,
egnede sig daarligt for det bløde Porcelæn. Som
altid var Moden ogsaa her ubønhørlig. Ikke
alene hørte Fabrikationen heraf snart helt op,
men alt, hvad der fandtes af hvidt
udekoreret blød Porcelæn blev solgt som ubrugeligt
til entreprenante Marskandisere og
Porcelænshandlere, der lod det dekorere, ofte af
tarvelige Haandværkere, og solgte det som ægte
gammelt S.-Porcelæn. Særlig til England, hvor
Sansen for <i>la porcelaine tendre française</i> ikke
var formindsket, eksporteredes store Mængder,
der ofte betaltes med fantastiske Priser. Rent
teknisk naaede Brongniart en overordentlig
Højde med sit ny Porcelæn. Man lavede fejlfri
Vaser paa indtil 2,40 m's Højde og lige
