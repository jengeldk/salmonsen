ikke længer skulde udmøntes en vis Mængde
Sølvmønt, men kun stadig indkøbes Sølv til
Skatkammeret som Valuta for Statsbanknoter.
Der samledes saaledes en umaadelig Beholdning
af Sølv, medens Prisen paa Sølv alligevel stadig
sank, og Guldet derimod gik ud af Landet. Da
Staten derved led store Tab, blev Loven
ophævet Oktbr 1893 efter stærk Modstand fra
Tilhængerne af Sølvet. Marts 1897 blev S.
Statssekretær (Udenrigsminister) under Mac Kinley, men
som Modstander af Krigen med Spanien tog han
sin Afsked Apr. 1898. Han udgav sine 40 Aars
politiske Minder (<i>Recollections</i>) (1895), og hans
Brevveksling med Broderen blev udg. i 2 Bd
1894. (<sp>Litt</sp>.: Biografi af <sp>Burton</sp> [1906]).
<i>E. E.</i>
</chapter>

<chapter name="Sherman, William Tecumseh">
<b>Sherman</b> ['∫ə.m<sub>ə</sub>n], <sp>William Tecumseh</sp>,
amer. General, foreg.'s Broder, f. 1820, d. 1891.
Efter at have gennemgaaet Militærakademiet i
Westpoint blev han 1840 Artilleriofficer og
deltog i Krigene i
Florida og
Mejico. Efter at
have været ude
af aktiv
Tjeneste i Aarene
1856—60 var
han i kort Tid
Forstander for
Militærakademiet i
Louisiana. Ved
Borgerkrigens Udbrud 1861
udnævntes han til
Oberst,
udmærkede sig særlig
ved Bull-Run
og ved
Shiloh (1862), efter
hvilket Slag S. blev Generalmajor. 1863 deltog
han i Indtagelsen af Viksburg, bidrog væsentlig
til Sejren ved Chattanooga og ophævede
Belejringen af Knoxville. Da Grant i Marts 1864 blev
Overgeneral, fik S. Mississippi-Arméen. Som
Fører for denne er han navnlig bekendt fra
Felttoget i Georgia, hvor han erobrede Atlanta (6.
Septbr 1864) og Savannah (22. Decbr 1864). S.
drog derefter gennem Syd- og Nord-Karolina,
erobrede Raleigh og tvang General Johnston til
Overgivelse med 28000 Mand ved Durham i
N.-Karolina (26. Apr. 1865). Efter Krigen gjorde
han sig fortjent ved Nedkæmpen af
Indianeruroligheder og forfremmedes 1866 til
Generalløjtnant. 1869 udnævntes han til højestbefalende
for Hæren, hvilken Stilling han beklædte, indtil
han 1883 trak sig tilbage. 1870—71 opholdt han
sig under den fransk-tyske Krig i det tyske
Hovedkvarter. S. havde et udmærket strategisk
Blik og erhvervede sig god taktisk Forstaaelse,
saa at han maa kaldes for en fremragende
Fører. S. har udg. <i>Memoirs of General S.</i> (New
York 1875). Efter hans Død udkom
<i>Sherman-Letters. Correspondence between General and
Senator S. from 1837 to 1891</i> (Lond. 1895).
(<sp>Litt</sp>.: <sp>Bowman</sp> og <sp>Irwin</sp>, <i>S., and his
campaigns</i> [New York 1865]).
<i>(B. P. B.). E. C.</i>

<img>W. T. Sherman.</img>
</chapter>

<chapter name="Shermann Bill">
<b>Shermann Bill,</b> se <sp>Sherman, J.</sp>
</chapter>

<chapter name="Sherry">
<b>Sherry</b> ['sjæri], se <sp>Spanske Vine</sp>.
</chapter>

<chapter name="Sherry Cobbler">
<b>Sherry Cobbler</b> ['∫er<sub>i</sub>-'kåb£ə] er en Drik,
der fremstilles af knust Is, lidt hvidt Sukker,
Appelsinskiver, Smaastykker af Ananas og
Sherry.
<i>K. M.</i>
</chapter>

<chapter name="Sherwood, Percy">
<b>Sherwood</b> ['∫əwud], <sp>Percy</sp>, engelsk-tysk
Musiker, f. i England 23. Maj 1866, men
uddannet i Dresden, i hvilken By han forblev som
Lærer ved Konservatoriet. S. vandt
»Mendelssohn-Prisen« (1889) og har skrevet en Rk.
Instrumentalværker (Symfonier, Ouverture,
Klaverkoncert, Violin- og Cellosonater etc.).
<i>W. B.</i>
</chapter>

<chapter name="Sherwood Forest">
<b>Sherwood Forest</b> ['∫ə.wud-'får<sub>i</sub>st]
(<sp>Sherwood-Skoven</sp>) strakte sig tidligere over
store Dele af det sydlige og indre England. Den
tilhørte Kronen, og til den henlægges den
folkelige Beretning om Røverhøvdingen <sp>Robin
Hood</sp> og hans Fællers Bedrifter. Af S. F. er
nu kun spredte Rester tilbage, mest i den
bakkede vestlige Del af Worcestershire.
<i>(M. Kr.). G. G.</i>
</chapter>

<chapter name="Sheshonk">
<b>Sheshonk,</b> se <sp>Scheschonk</sp>.
</chapter>

<chapter name="Shetelig, Haakon">
<b>Shetelig,</b> <sp>Haakon</sp>, norsk Arkæolog, f. i
Oslo 25. Juni 1877, blev Student 1895, studerede
1895—99 Arkæologi under O. Rygh, Dr. phil.
1907. 1901 blev han Konservator ved Bergens
Museum, 1915 Prof. Han har foretaget hyppige
Rejser i Udlandet i Studieøjemed og har udført
en Række større Udgravninger i Norge. Af hans
omfangsrige Produktion, som hovedsagelig
findes i Tidsskr (navnlig i »Bergens Museums
Aarbog«), kan nævnes hans Doktorafhandling <i>The
Cruciform Brooches of Norway</i> (»Bergens
Museums Aarbog«, 1906), »Spandformede lerkar fra
folkevandringstiden« (Aarsberetn. Foren. til
Fortidsmindesmærkers Bevaring 1904), <i>Ship Burials</i>
i <i>Saga-Book of the Viking Club</i> (1906),
»Vestlandets ældste kulturhistorie«, en Fører til Bergens
Museums Oldsamling (1909) samt »Primitive
tider i Norge« (1922), en Fremstilling af Landets
ældste Kulturformer. Siden 1910 er han
sammen med H. Fett Redaktør af Tidsskriftet »Kunst
og Kultur« og er en af Redaktørerne af det af
Staten udgivne Værk »Osebergfundet«.
<i>K. F.</i>
</chapter>

<chapter name="Shetlands-Øerne">
<b>Shetlands-Øerne</b> ['∫et£<sub>ə</sub>ndz-] (<sp>zetland</sp>),
Sagaernes <sp>Hjaltland</sp> og <sp>Hetland</sp>, eng.
Øgruppe paa Overgangen mellem Nordsøen og
Atlanterhavet, 80 km NØ. f. Orkn-Øerne, paa
samme undersøiske Landryg som disse og med
lgn. geogr. og hist. Forhold. Med Undtagelse af
den langt mod Syd, halvvejs ved Orkn-Øerne
liggende Ø <sp>Fair</sp> og den fjernt mod V. ensomt
liggende <sp>Foula</sp> danner S. en tæt samlet
Gruppe bestaaende af en langstrakt Hovedø,
<sp>Mainland</sp>, nogle mindre Øer og en Sværm af
Klipper, mellem 60 og 61° n. Br. Der er i alt 117
Øer, tilsammen 1428 km<sup>2</sup>; men kun de 27 er
beboede og havde 1921 25520 Indb. De største Øer
er den 72 km lange <sp>Mainland</sp> (938 km<sup>2</sup>)
med den langt overvejende Del af Befolkningen,
og de 3 nordligere liggende Øer <sp>Yell</sp> (212 km<sup>2</sup>),
<sp>Fetlar</sp> (43 km<sup>2</sup>) og <sp>Unst</sp> (126 km<sup>2</sup>). Øerne
er opbygget af Granit, krystallinske Skifere og
Sandsten (<i>old red</i>). Kobber findes og har været
brudt, Kalk findes ogsaa. Kysterne, der er
stærkt indskaarne, er stejle, indtil 100 m høje,
og udsatte for en stærk Brænding, der har
dannet Huler og Strandklipper. Gennem de snævre
Sunde, som adskiller Øerne, gaar der rivende
