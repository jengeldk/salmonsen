Befolkningstætheden varierer stærkt; den er mindst i
de vestlige Bjergegne. I Montenegro bor der
kun 21 pr km<sup>2</sup>; langs Kysten er Forholdene
bedre (49 pr. km<sup>2</sup>). Befolkningstætheden paa
Øerne er 55. Ø. f. Bjergene bliver Tætheden
atter større; Bosnien og Hercegovina har 37 pr
km<sup>2</sup>, medens det sydlige S. kun har 32. Med
Lavlandets Udbredelse mod NV. stiger
Befolkningstætheden til 53 i det nordlige Serbien, 63 i
Kroatien og 65 i Slavonien. Vojvodina er den
tættest befolkede Del af S. (70 pr. km<sup>2</sup>)
S. deles i 33 Departementer.
<table>
<td><td c>km<sup>2</sup><td c>Indb. (1921)
<td>Beograd (Belgrad)<td r>9581,4<td r>762493
<td>Zagreb (Agram)<td r>8162,3<td r>809483
<td>Ljubljana (Laibach)<td r>9489,0<td r>537079
<td>Maribor (Marburg)<td r>7569,0<td r>624121
<td>Primorsko-Kraijška<td r>14121,0<td r>621708
<td>Osijek<td r>13383,5<td r>775723
<td>Srem<td r>6865,9<td r>407025
<td>Bačka<td r>7267,0<td r>590500
<td>Podunavska<td r>6094,1<td r>405113
<td>Podrinska<td r>3551,3<td r>182358
<td>Valjevo<td r>2457,8<td r>133984
<td>Sumadijska<td r>3864,4<td r>241862
<td>Moravska<td r>2899,4<td r>183959
<td>Pozarevač<td r>4230,5<td r>219103
<td>Timok<td r>6352,4<td r>240506
<td>Niš<td r>7269,3<td r>422273
<td>Vranje<td r>5869,7<td r>249321
<td>Kosovo<td r>8471,9<td r>357990
<td>Skoplje (Yskyb)<td r>8849,0<td r>336423
<td>Bregalnička<td r>4956,0<td r>104460
<td>Bitolj (Monastir)<td r>11969,0<td r>341095
<td>Raška<td r>8435,8<td r>264803
<td>Uzička<td r>7555,7<td r>214271
<td>Kruševač<td r>2709,9<td r>152976
<td>Zetska<td r>13326,0<td r>348957
<td>Split (Spalato)<td r>9836,4<td r>469111
<td>Dubrovnik (Ragusa)<td r>2649,4<td r>136698
<td>Tuzla<td r>8918,0<td r>416413
<td>Sarajevo<td r>8405,0<td r>287214
<td>Travnik<td r>10116,0<td r>280709
<td>Vrbaska<td r>9018,0<td r>423240
<td>Bibac<td r>5603,0<td r>217023
<td>Jugoslavien<td r>248987,0<td r>12017323
</table>

Efter Folketællingen 1921 talte 8918423 af
Indb. Serbisk og Kroatisk, 1024761 Slovenisk og
202398 andre slaviske Sprog. 229398 var
Rumænere, 513472 Tyskere, 472409 Ungarer og
441740 Albanere. 83 % af Befolkningen er
saaledes Serber, Kroater og Slovener; disse, der
tilsammen kaldes Sydslaverne (Jugoslaverne)
danner een etnisk Gruppe med forsk. Dialekter,
der dog gaar jævnt over i hinanden. Kun
Slovenerne mod NV. afviger noget fra Serberne
og Kroaterne. Sydslaverne kom til deres nuv.
Omraade i Beg. af 8. Aarh. efter Kr. F. fra
Østeuropa. Landet var da beboet af Illyrer,
hvorfra Albanerne nedstammer, mod V., og i
Ø. af Trakier. Disse gik efterhaanden op i
Serberne. Kun mod SØ., i Vardar-Dalen,
lever smaa Rester af Efterkommere af de gl.
Trakier. Blandt de øvrige Nationaliteter bor
Tyskerne særlig langs Nordgrænsen; i
Vojvodina udgør de 22 % af Befolkningen. De
lever mest som Handelsmænd i Byerne.
Magyarerne forekommer i Vojvodina i lgn. Antal
som Tyskerne, men bor baade paa Landet og
i Byerne, som i disse Egne har stærkt ungarsk
Præg. Magyarerne og Tyskerne koloniserede
her i 18. Aarh. Rumænerne, som indvandrede
i 18. Aarh., lever i to Grupper, nemlig Banat
(80000) og Timok (96000). I det sydlige Banat
udgør de i visse Byer 90 % af Befolkningen.
I Morava-Vardar Dalen er 20 % af Indb.
Tyrkere og Albanere. Tyrkerne besatte i 16. Aarh.
den venstre Bred af Vardar, og da Serberne
forlod de sydlige Egne for at undgaa Tyrkernes
Aag, rykkede Albanerne i 18. Aarh. ind i S.

Iflg. Forfatningen er alle Religioner
ligeberettigede i S. Hovedmængden af Indb. er
gr.-ortodokse: de udgør 47 % af Befolkningen; nær op
mod dem staar de rom.-kat., der omfatter 39
%. De sidste bebor overvejende de vestlige
Egne, saaledes er særlig Kroaterne samt
Slovenerne rom.-kat. Kommer man Ø. f. en Linie, der
fra Dubrovnik gaar mod N. til Palanka ved
Donau, kommer man over i udpræget ortodokse
Omraader, som altsaa væsentlig bebos af Serbere.
Muhammedanismen er herskende bl. Tyrkerne
i Morava-Vardar Dalen, men er ogsaa meget
udbredt i Bosnien og Hercegovina bl. Serberne,
i Kredsen Sarajevo er 46 % af Indb.
muhammedanske. Til Protestanterne (2 % af Indb.) hører
Tyskerne samt Slovenerne. Maj 1914 sluttede
Serbien Konkordat med Rom, og et
Ærkebispedømme oprettedes i Belgrad, omfattende
de rom.-kat. inden for Serbien. Den serb.
ortodokse Kirke styres af en Synode af Biskopper.

M. H. t. Oplysning er S. et af de
laveststaaende Omraader i Europa. Den elementære
Undervisning er ganske vist tvungen, hvilket dog
ikke siger meget. Statistik, udvisende Antallet
af Analfabeter, mangler for den ny Stat; i det
gl. Kongerige S. udgjorde disse 1890 86% og
1900 79 % af Befolkningen. 1920 var der 5974
Folkeskoler med 12758 Lærere og 800868
Elever; af højere Skoler var der s. A. 139 med
2794 Lærere og 55636 Elever. Desuden 22
Handelsskoler med 3910 Elever, en Landbohøjskole
og tekn. Skoler. Landet har 3 Univ., henh. i
Belgrad (grundlagt 1838) med (1921) 7668
Studerende, Zagreb (Agram) med 3249 og
Ljubljana (Laibach) med 749 Studerende; dette
sidste er grundlagt 1920. I Subotica findes en jur.
Højskole og i Skoplje et filos. Fakultet. Af
Fagskoler findes i Zagreb en Veterinærskole
(grundlagt 1919).

<sp>Næringsveje</sp>. Skønt S.'s Jordbund
gennemgaaende er frugtbar, staar Agerbruget paa
et lavt Trin p. Gr. a. den ringe Kultur og de
daarlige Metoder. Ejendomsforholdene er meget
forsk. Storgodsbesiddelserne er overvejende; i
Bosnien arbejdede saaledes 112000 Bondefamilier
for 10000 Godsejere. Kun i Šumadija er de
mindre Ejendomme mest udviklede. En
Agerbrugsreform er paatænkt; herved skal Godser over
500 ha udstykkes. Sandsynligvis vil
Udvandringen, der særlig gaar til Amerika, formindskes
herved.

Agerbrugsomraaderne er af vidt forsk.
Udstrækning de forsk. Steder. Gennemsnitlig er 28
% af Arealet pløjet Jord. De rigeste Omraader
ligger mod N., særlig i Vojvodina, hvor 68 %
