eneste europ. Art er <i>S. aspera</i> L. med krummede
Torne, læderagtige og spyddannede Blade og
smaa, hvide og vellugtende Blomster, hvis
Stilke har Højblade. Den vokser i Sydeuropa og
Nordafrika og dyrkes i Koldhus. Som
Stamplanter for <sp>Sarsaparillerod</sp> (s. d.)
nævnes fl. Arter: <i>S. pseudosyphilitica</i> Kunth (se
Fig.) med cylindriske Grene og aflangt
lancetdannede Blade (den vokser i Brasilien og
Guyana), <i>S. officinalis</i> H. B. K. (Magdalene-Floden
o. a. Egne i Sydamerika) med aflangt
ægdannede og ved Grunden hjertedannede Blade, <i>S.
syphilitica</i> Willd. (Brasilien) med aflangt
lancetdannede Blade, <i>S. papyracea</i> Duham.
(Guyana og Brasilien) og <i>S. medica</i> Schlecht. et
Cham. (Meksiko) med kantet Stængel,
ægdannet—hjertedannede ell. spyddannede Blade og
røde Bær. Kun for den sidste Arts Vedk. er
det med Bestemthed afgjort, at den giver
Sarsaparille, den saakaldte Vera-Cruz-S. Alle de
nævnte Arter hører til de sumpede Urskoves
Beboere og er vanskelige at faa fat paa. <i>S.
rotundifolia</i> L. har blanke, ægdannede og i
Randen bølgede Blade og sorte Bær; den
stammer fra Nordamerika (Canada—Texas),
Mellemamerika og Vestindien og er saa haardfør,
at den kan dyrkes paa Friland i Danmark. <i>S.
China</i> L. (Østasien) er ikke klatrende; den har
afrundet ægdannede Blade og enkelte Skærme
af Blomster. Den knoldformede Rodstok
(<sp>Kinarod</sp>) var tidligere et berømt Lægemiddel i
Europa og staar endnu i høj Anseelse i Kina,
Persien o. a. Egne af Asien.
<i>A. M.</i>

<i>S. rotundifolia</i> anvendes som Slyngplante til
Dækning af Gittere o. l. Den fordrer en lunt
liggende Vokseplads og ikke for svær Jord. Den
formeres let ved Rodskud.
<i>(L. H.). P. F.</i>
</chapter>

<chapter name="Smilde">
<b>Smilde</b> ['sme£d<sub>ə</sub>]. Kommune med bymæssig
Bebyggelse i nederlandsk Prov. Drenthe ved
Drentsche Hoofd-Vaart. (1920) 6291 Indb.
<i>M. H-n.</i>
</chapter>

<chapter name="Smiles, Samuel">
<b>Smiles</b> [sma^i£z], <sp>Samuel</sp>, eng. Forfatter,
(1816—1904), studerede Medicin og blev Læge,
men var derefter i en Aarrække Redaktør af
Bladet <i>Leeds Times</i>. Senere var han Sekretær
ved forsk. Jernbaneselskaber. Fra 1866 levede
han et stille Liv paa sit Landsted, beskæftiget
med litterær Virksomhed. Af hans Værker, der
væsentlig drejer sig om Nationaløkonomi og
populær Filosofi, kan nævnes <i>Railway
Property</i> (1849), <i>Self Help</i> (1860), <i>Workmen's
Earnings, Strikes, and Wages</i> (1861), <i>Lives of
Engineers</i> (1862, 5 Bd), <i>Character, a Companion
Volume to Self Help</i> (1871), <i>The Huguenots in
Ireland and England</i> (1867), <i>The Huguenots in
France</i> (1873), <i>Thrift</i> (1875), <i>Duty</i> (1880), <i>Life
and Labour</i> (1887), <i>A Publisher and his Friends</i>
(Firmaet John Murray) (1891). Hans
Selvbiografi blev udg. 1905 af T. Mackay. Enkelte af
disse er oversatte paa Dansk.
<i>(T. L.). I. O.</i>
</chapter>

<chapter name="Smillie, Robert">
<b>Smillie</b> ['smi£<sub>i</sub>?], <sp>Robert</sp>, eng.
Arbejderfører, født i Belfast af skotske Forældre 1859,
var Minearbejder, fra han var 16, til han var
32 Aar. Fra 1878 var han virksom inden for
Fagforeningsbevægelsen, fra 1890 fast lønnet
Fagforeningsleder, var 1894—1918 Formand for
Fællesforbundet af skotske Minearbejdere og
stod 1912—21 i Spidsen for Minearbejdernes
Forbund for hele Storbritannien, en
Sammenslutning, der staar som Frugten af hans
Livsværk. 1921 maatte han p. Gr. a. Sygdom trække
sig ud af sin offentlige Virksomhed, men blev
dog n. A. paany Formand for de skotske
Minearbejdere og valgtes 1923 for første Gang til
Parlamentet. Han udgav 1924 en Selvbiografi:
<i>My life for labour</i>.
<i>H. J-n.</i>
</chapter>

<chapter name="Smilodon">
<b>Smilodon,</b> se <sp>Katte</sp>.
</chapter>

<chapter name="Sminke">
<b>Sminke,</b> Præparater anvendte til Farvning
af Huden, kan enten være tør, pulverformet, ell.
flydende, idet Farvestoffet er opslemmet i
parfurneret Vand, ell. endelig Fedtsminke, idet
Farvestoffet er blandet med Olie ell. faste
Fedtstoffer. Farvestofferne kan dels være
uskadelige, som Stivelse, Gips, Kridt, Talkum,
Vismuthvidt, Karmin, Saflor, Okker, Kønrøg o. a., dels
giftige, navnlig Bly- og Zinkfarver og Cinnober,
hvilke sidstnævnte især ved længere Brug i
Form af Fedtsminker kan virke skadelig.
<i>K. M.</i>
</chapter>

<chapter name="Sminkelapper">
<b>Sminkelapper,</b> se <sp>Bezetter</sp>.
</chapter>

<chapter name="Smintheus (Tilnavn til Apollon)">
<b>Smintheus</b> ['smentæ^us], et af de mange
Kultustilnavne til Apollon. Under dette Tilnavn
dyrkedes han i forsk. Byer i Lilleasien, i
Lindos paa Rhodos, paa Tenedos o. a. St. I Byen
Chryse i Lilleasien fandtes en Statue af ham,
staaende paa en Mus. et Arbejde af Skopas.
Rimeligvis maa Tilnavnet afledes af Ordet
σμινθος, en Mus, idet denne var et af
Symbolerne paa Spaadomskunst. Sandsynligvis er
dog denne Dyrkelse i sin Oprindelse af langt
mere primitiv Art, idet han fra først af er
bleven dyrket som den, der værnede mod
Markmusplagen. Et trojansk Sagn fortalte da ogsaa
derom. Efter et andet Sagn skulde de fra
Kreta udvandrede Teukrere, da de under
Skamandrios' Førerskab var landede i Troas, om
Morgenen have fundet deres Skjolde og
Buestrenge søndergnavede af Mus og deraf have
sluttet, at det var Apollon's Ønske, at de skulde
bosætte sig i Landet.
<i>H. A. K.</i>
</chapter>

<chapter name="Sminthus (se Mus)">
<b>Sminthus,</b> se <sp>Mus</sp>, S. 447.
</chapter>

<chapter name="Smirke, Robert (Maler)">
<b>Smirke</b> [smə.k], <sp>Robert</sp>, eng. Maler, f.
1752 i Wigton, d. 1845 i London. S., Elev af
<i>Royal Academy</i>, blev 1793 Akademimedlem.
S. var en meget omhyggelig og selvkritisk
Kunstner; derfor ikke stærkt produktiv,
1775—1834 udstillede han i alt paa <i>Roy. Acad.</i> o. a. St.
c. 35 Arbejder. Han ynder at male Grisailles
ell. i alt Fald i meget faa Farver, en Del af
hans Billeder er ogsaa malede til
Illustrationsbrug. Hans Genrestykker er prægede af en
diskret, men virkningsfuld Humor; som
Sædeskildrer staar S. i Gæld til Hogarth.
Fremragende var han i Illustrationsfaget (Cervantes,
Shakespeare); hans Malerier for Boydell's
<i>Shakespeare Gallery</i> hører herhen. Til hans
kendteste Værker hører »Don Anastatis og
Stephania«, »Narcissus«, »Sabrina« (efter
Milton), »Ungdom«, endvidere »De lystige Koner i
Windsor«, »De syv Aldere«: etc. til
»Shakespeare-Galeriet«. Arbejder af S. ses nu i S.
Kensington-Museet, i Museet i
Stoke-upon-Trent etc. Hans Søn var nedenn. Arkitekt
<sp>Robert S.</sp>
<i>A. Hk.</i>
</chapter>

<chapter name="Smirke, Robert (Arkitekt)">
<b>Smirke</b> [smə.k], <sp>Robert</sp>, Sir, eng.
Arkitekt, f. 1781 i London, d. 18. Apr. 1867 i
Cheltenham; foretog 1801—05 en Studierejse
gennem Frankrig og Tyskland, Italien og

