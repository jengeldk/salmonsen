1867. Sin første Violinundervisning fik han af
sin Fødebys Organist, derefter af E. Jæhnigen.
1885 kom han som Elev til det kgl.
Konservatorium med V. Tofte som Lærer i Violin, 1888—92
besøgte han den kgl. Hochschule i Berlin med
Jos. Joachim som Lærer, og tilbragte derefter en
Vinter i Paris. 1894—95 var han Koncertmester
i Berlin's »Konzerthaus«, 1897 i Kbhvn's Tivoli,
derefter i en længere Aarrække Musikdirigent
ved Marienlyst Bad, afvekslende med Kbhvn's
Sommerlyst. 1905—09 var han Kapelmester ved
»Musikaliska Sällskapet« i Åbo, hvorefter han
det sidstnævnte Aar blev Joachim Andersen's
Efterfølger som Dirigent i Tivoli's Koncertsal og
for Palækoncerterne i Kbhvn (det nuv.
»Filharmoniske Orkester«). Siden 1912 Dirigent for
Kommunens Koncerter. Overdirigent for Kbhvn's
Kor-Union.
<i>A. H.</i>
</chapter>

<chapter name="Schneeberg">
<b>Schneeberg</b> ['∫ne.bærk], Navn paa
adskillige Bjergpartier i de tyske, østerrigske og
bøhmiske Bjerge. 1) et mod Wienerlavningen brat
faldende Parti af de nedreøsterrigske Kalkalper.
Det naar i Kaiserstein 2061 m og i
Klosterwappen 2075 m, falder paa Nordøstsiden stejlt ned
mod Puchberger-Dalen og er mod SV. skilt fra
Raxalp ved den snævre, af Schwarzau
gennemstrømmede Höllenthal. S. besøges meget paa
Grund af de vide Udsigter, navnlig mod Wien.
2) <sp>Dienter</sp>- ell. <sp>Ewiger-S.</sp>, 1917 m, Top
i <sp>Übergossene Alp</sp>, et gletscherdækket
Parti af Salzburger-Alperne, der i Hochkönig
naar 2938 m og er en østlig Fortsættelse af
Steinernes Meer, 5 km Ø. f. hvilket det sænker
sig mod Salzach-Dalen. 3) <sp>Krainer-S.</sp>
(<sp>Snežnik</sp>), den højeste Top, 1796 m, i de
nordlige Karst-Alper, 28 km N. f. Fiume paa
Grænsen af Italien og Jugoslavien, bekendt for
sin vide Udsigt. 4) <sp>Spieglitzer-S.</sp> eller
<sp>Grosser-S.</sp>, Bjergtop i Sudeterne, 1424 m
og Kulminationspunktet i Glatzer Snebjergene,
paa Grænsen mellem Mähren og preuss.
Schlesien, med meteorologisk Station og et
Udsigtstaarn. 5) det højeste Punkt i Fichtelgebirge,
1053 m. S. f. Weiszenstadt, med fl. udsigtsrige
Punkter: Bachöfele, Drei Brüder (3
Granitklipper) og det af vældige Fjeldblokke dannede
Rudolfstein. 6) <sp>Hoher-S.</sp>, det højeste Punkt
i Elbsandstensbjergene, 721 m, i den bøhmiske
Del af sachsisk-bøhmisk Schweiz, har et Hotel
og et Taarn med vid Udsigt.
<i>(M. Kr.). O. K.</i>
</chapter>

<chapter name="Schneeberg">
<b>Schneeberg</b> ['∫ne.bærk], By i Fristaten
Sachsen, Kredsen Zwickau, 20 km SSØ. f. Zwickau,
466 m o. H., er fuldstændig sammenbygget med
Nabobyen Neustädtel, har Jernbanestation, en
smuk evangelisk Hovedkirke med Alterbillede
af Lukas Cranach, et Gymnasium, et
Lærerseminarium, Knipleskole, Handelsskole,
Tegneskole og en Amtsret samt et Rednings- og
Vajsenhus og (1923) 8439 Indb. Der drives
Maskinstrikkeri, Fabrikation af Skotøj, Kniplinger,
Korsetter og Tyl, Papir og Farver samt
Konfektionsvarer. Sølvudvindingen, der har været
drevet siden 1471, og som Byen skylder sin
Tilblivelse, ophørte i Slutn. af 16. Aarh.; nu udvindes
Kobalt, Vismut og Nikkel. I Nærheden en Sø,
Filzteich, der 1783 gennembrød sin Dæmning og
derved anrettede omfangsrige Ødelæggelser paa
de omliggende Gruber og Landsbyer, desuden
en 16 km lang, delvis i Klippen sprængt
Fløtsgrav og de dybe Skakter Fürsten og
Marx-Semler, hvortil der er Vandaftræk fra de
omliggende Gruber.
<i>(M. Kr.). O. K.</i>
</chapter>

<chapter name="Schneegans, Karl August">
<b>Schneegans</b> ['∫ne.gans], <sp>Karl August</sp>,
elsassisk Politiker, (1835—98), blev 1862
Redaktør af Bladet »Courrier du Bas-Rhin« og var
under Strasbourg's Belejring 1870 Mairen's
Medhjælper. Han drog derefter, til Schweiz og
valgtes 1871 til den fr. Nationalforsamling; stemte
mod Freden og overtog Ledelsen af et Blad i
Lyon, men vendte 1873 tilbage til Alsace, blev
Redaktør af et tysk Blad og udtalte sig i
afgjort autonomistisk Retning. 1877 valgtes han
til den tyske Rigsdag, blev 1879 Ministerialraad
i Alsace, men allerede n. A. tysk Konsul i
Messina og endelig 1885 Generalkonsul i Genova.
<i>E. E.</i>
</chapter>

<chapter name="Schneekloth, Hans">
<b>Schneekloth</b> ['∫neklot], <sp>Hans</sp>, dansk
Skolemand, f. 19. Juni 1812 i Mühbrock i Holsten, d.
11. Decbr 1882 i Kbhvn. Udgaaet fra et fattigt
Husmandshjem kom han under en sjælden
dygtig Lærers Vejledning, hvorved han tidlig
modnedes og kunde 1829 overtage Stillingen som
Hjælpelærer i en stor Landsbyskole. Efter
nogen Huslærervirksomhed kom han 1832 paa
Tønder Seminarium, hvorfra han afgik 1835 med
fortrinligt Vidnesbyrd og blev kort efter knyttet til
Skt. Petri Skole i Kbhvn, men overgik 1843 til
»Mariboes Skole«, Til dette Tidspunkt var hans
hele Udvikling gaaet i tysk Retning, og han
havde betydelige Vanskeligheder at overvinde i
sproglig Henseende; men jo mere han kom til
at arbejde i den danske Skole, des lettere gik
det ham; og hans hele Aandsretning blev stærkt
paavirket af »1840«'ernes liberale. 1854
oprettede han en Realskole paa Vesterbro, hvilken
han 1856 henflyttede i egen Bygning paa
Værnedamsvejen og udvidede til en Latin- og
Realskole, der snart opnaaede en betydelig
Anseelse. S. var en fremragende Skolemand. I
»Skolens Reform«, som han redigerede sammen
med sin senere Medbestyrer cand. theol. F. A
Milo, tog han kraftig til Orde for Frisind paa
Skolens Omraade. Som Medstifter af »Alm. dansk
Skolelærerforening« havde han ofte Ordet i dens
»Tidende« ligesom i Frølund's »Maanedsskrift«
o. fl. St. Stor praktisk Lærerdygtighed lagde
han for Dagen i sine Skolebøger: Regnebog I—II
og Tysk Læsebog I—II. I hans »Meddelelser«
fra Skolen til Hjemmet findes talrige Artikler af
blivende pædagogisk Værd.
<i>(Fr. Th.). H. A. S.</i>
</chapter>

<chapter name="Schneekoppe">
<b>Schneekoppe</b> ['∫ne.kåpa], (Riesenkoppe), den
højeste Top i Riesengebirge og det mellemtyske
Bjergland, 1603 m o. H., en nøgen
Glimmerskiferknold, der hæver sig c. 300 m over den med
forkrøblet Fyrrekrat bevoksede
<sp>Koppenplan</sp>. S. besøges meget af rejsende. Allerede
1668 rejstes et lille rundt Kapel paa det højeste
Punkt, hvorfra der er vidtrækkende Udsigt, 150
km til Synskredsen, navnlig over
Nedre-Schlesien, den østlige Del af Oberlausitz, store
Strækninger af Böhmen og Glatzer-Bjergene. Bjerget
har nu 2 Hoteller, et paa preuss. og et paa
bøhm. Grund, med Posthus, Telegraf og meteor.
Station.
<i>(M. Kr.). O. K.</i>
</chapter>

<chapter name="Schneevoigt, Georg Lennart">
<b>Schneevoigt</b> ['∫ne.fo.kt], <sp>Georg Lennart</sp>,
finsk Musiker, f. 8. Novbr 1872 i Viborg,
Finland, studerede ved Orkester skolen i Helsingfors
og Konservatoriet i Sondershausen, hvor han
væsentlig uddannede sig som Violoncellist,
