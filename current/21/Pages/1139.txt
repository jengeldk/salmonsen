for den flg. Underafdeling <i>B<sub>2</sub></i> (<i>B 2 A</i>) og <i>B<sub>8</sub></i>
. . . <i>B<sub>9</sub></i> o. s. v. Men ikke alle disse
Underafdelinger er endnu blevet repræsenteret, t.

Eks. ikke <i>B<sub>4</sub></i>, <i>B<sub>6</sub></i>, <i>B<sub>7</sub></i>, <i>A<sub>1</sub></i>, <i>A<sub>4</sub></i> o. s. v. Denne
Klassifikation er ikke alene bekvem til
Beskrivelse af Spektret, men den har en dybere Bet.,
den danner et naturligt System, hvori 99 %
af de undersøgte Stjerner uden Tvang lader
sig indordne. Det karakteristiske Kendetegn
for disse forsk. Typer er flg.:

Klassen <i>P</i> med sine 6 Underafdelinger
omfatter gasformige Stjernetaager. Spektret har
faa skarpe lyse Linier paa en meget svag
kontinuert Baggrund. Hovedlinierne er fra
Brint og ioniseret Helium (λ 4686); desuden
optræder Nebellinien λ 5007 og λ 4959 i det
grønne af Spektret samt nogle skarpe Linier,
som hidtil ikke er identificeret og muligvis
hidrører fra et ell. to ukendte Elementer.

Klassen <i>O</i>, som har 5 Underafdelinger,
omfatter alle de Stjernespektra, hvis
Hovedlinier i det blaa og gule er lyse, hidrørende
fra ioniseret Kulstof, Kvælstof og Ilt samt
neutral og ioniseret Helium. De tre første
Underafdelinger har udelukkende
Emissionsbaand og -linier, saaledes har <i>O<sub>a</sub></i> et bredt, lyst
Baand ved λ 4650 (Kulstof), <i>O<sub>b</sub></i> ved λ 4686
(ioniseret Helium) foruden lyse Linier af
Brint og af ζ Puppis Rækken ɔ: en Brintserie
forsk. fra den Balmer'ske; <i>O<sub>c</sub></i> har lyse Linier ved
λ 4686 og λ 4638 (Kvælstof), og ogsaa her er
Brintlinierne og ζ Puppisrækken
Emissionslinier. I <i>O<sub>d</sub></i> (ζ Puppis) er alle Linier
mørke med Undtagelse af Baandet λ 4686 og
λ 4638. Heliumlinien λ 4472 (normal Helium)
er saa vidt synlig; <i>O<sub>e</sub></i> viser talrige
Heliumlinier. Overgangen <i>Oe<sub>5</sub></i> til den flg. Klasse <i>B</i>
har man i Stjernen τ Canis majoris, som kun
viser Absorptionslinier. De faa Stjerner inden
for denne Type kaldes ofte for Wolf-Rayet
Stjerner.

Klassen <i>B</i>, Heliumstjernerne (ε Orionis, β
Canis minoris, Spica, Regulus) har kun
Absorptionslinier, hovedsagelig af Brint og
neutralt Helium. ζ Puppisrækken er meget svag.
»Enhanced«-Linier af Kisel, Ilt og
Kvælstof er fremtrædende, og man har svage
Antydninger til Metallinier. Baade neutralt og
ioniseret Magnesium optræder. Til denne Klasse
hører et lidet Antal Stjerner, opdaget i
Harvard, hos hvilke Brintlinierne er lyse, men
de forsk. Linier har ofte et afvigende
Udseende, saaledes <i>H<sub>α</sub></i> lys, <i>H<sub>β</sub></i> lys med en mørk
Linie i dens Midte, saa at den viser sig dobbelt,
<i>H<sub>γ</sub></i> lys i en bred mørk spaltet i to Linier.
De flg. Linier i Rækken gaar efterhaanden over
i Absorptionslinier. I nogle Tilfælde er
Intensiteten af de lyse Linier variabel. Heliumlinien
<i>D3</i> er lys hos nogle faa Stjerner. Overgangen
til Klassen <i>A</i> er karakteriseret ved, at
Brintlinierne bliver mere fremtrædende, medens
Heliumlinierne efterhaanden forsvinder, og i
<i>B9</i> har man kun Heliumlinien λ 4026.

Klassen <i>A</i>: Siriusstjerner (Sirius, Castor, Vega)
har stærkt fremtrædende brede og noget diffuse
Brintlinier, foruden nogle svage Metallinier,
fornemmelig af ioniseret Kalcium og Jern.
Overgangen til næste Klasse, <i>F</i>, tilkendegives
ved aftagende Intensitet hos Brintlinierne
og successiv Forøgelse i Intensiteten ved visse
Metallinier, specielt Kalciumlinierne <i>H</i> og <i>K</i>.
I <i>A<sub>5</sub></i> (β Trianguli) er Jern, Titan og Kalcium
fremtrædende, men Brintlinierne er overalt i
Klassen de mest iøjnefaldende.

Klassen <i>F</i> (δ Aquilæ, α Carinæ) har stærke
<i>H</i> og <i>K</i>-Linier af ioniseret Kalcium.
Metallinierne vokser i Intensitet. Procyon hører til Klasse
<i>F5</i> og staar altsaa midt imellem <i>F<sub>0</sub></i> og <i>G<sub>0</sub></i>. <i>F<sub>8</sub></i>
har et Spektrum, som adskiller sig fra
Solspektret kun ved den relative Intensitet af Brint
og ioniseret Kalcium. β Virginis tilhører denne
Type.

Klassen <i>G</i>: Solstjerner (Solen, Capella) har
det typiske Solspektrum i talrige Metallinier,
især af Jern. Brint og ioniseret Kalcium
er fremdeles fremtrædende, ligesaa
Liniegruppen <i>G</i>. Capella har et Spektrum paa det
nærmeste identisk med Solens.

Klassen <i>K</i> (Arkturus, Pollux) har et
Spektrum, som minder om Solpletternes, og
Ligheden med dette bliver endnu mere
fremtrædende, ved at man hos disse Stjerner ogsaa har
paavist den dobbelte Omvending af
Kalciumlinierne <i>H</i> og <i>K</i>. Brintlinierne er meget
svage, men Kalciumlinierne og Liniegruppen
<i>G</i> er kraftige og brede. Intensiteten af det
kontinuerte Spektrum aftager stærkt i det violette.
Aldebaran tilhører Klassen <i>K<sub>5</sub></i>. Overgangen til
Klassen <i>M</i> kommer til Syne derved, at et
Absorptionsbaand af Titanoxyd begynder at
optræde.

Klassen <i>M</i> har kraftige Kalciumlinier, og
Titanoxydbaandet dominerer mere og mere
Spektret i Klassens forsk. Underafdelinger.
Intensiteten af det kontinuerte Spektrum aftager
stærkt i det violette. I <i>Ma</i> (α Orions, Antares)
er Kalciumlinien λ 4227 den mest
fremtrædende Absorptionslinie. <i>G</i>-Gruppen er svagere end
hos <i>K</i>-Stjernerne. Baandene λ 4762, λ 4954,
λ 5168 og λ 5445, som man ser svage i
<i>K</i>-Stjernerne, er meget udprægede. I <i>Mb</i> (ρ Persei)
er de nævnte Baand ligesom Linien λ 4227
endnu stærkere, <i>G</i>-Gruppen opløser sig mere. I
<i>Mc</i> (W Cygni) er det kontinuerte Spektrum
svagere end i de to nævnte Underafdelinger,
Solspektret træder mere tilbage, Baandene er
saa stærke, at Spektret ser kannelleret ud. I
alle disse 3 Grupper optræder der
Absorptionslinier, hidrørende fra lavere Temperatur.
Til <i>M<sub>d</sub></i>,-Gruppen hører alle de <i>M</i>-Stjerner, som
har Brintserien lys ɔ: de variable af
Mira-Ceti-Typen, <i>M</i>-Stjernerne er blevne nøjere
studeret af Vogel og Dunér, Fowler har
paavist, at de nævnte Baand tilhører Titanoxyd.

Klassen <i>R</i> danner Overgangen fra Klassen <i>G</i>
til Klassen <i>N</i> og er karakteriseret ved et
Kulstofbaand, som strækker sig fra λ 4736 til c
λ 4600, foruden Linier af lav Temp.
hidrørende fra Cr, Va, Fe, Ti o. s. v.. Klassen er delt
