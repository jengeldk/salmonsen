(1854), »Chinesische Sprachlehre«,
<i>Vocabularium Sinicum</i> (1844), »Versuch über die
tatarischen Sprachen« (1836), »Zur Uigurenfrage« (2
Bd, 1874—75).
<i>V. S.</i>
</chapter>

<chapter name="Schottisch">
<b>Schottisch</b> ['∫åte∫], eng. scottish ['skåt<sub>i</sub>∫], en
Runddans, der stammer fra Midten af 19. Aarh.
og i Karakteren kommer Polka meget nær, men
danses noget langsommere.
<i>S. L.</i>
</chapter>

<chapter name="Schotts">
<b>Schotts</b> (fr. <i>Chotts</i>) arab., egl. en Udvidelse
af en Flod ell. Dal, benyttes i Nordafrika som
Betegnelse paa flade, uregelmæssige
Depressioner, der undertiden er fyldt med Saltvand,
undertiden tørrer mere ell. mindre ud. En større
Samling S. ligger paa Sydsiden af det østlige
Atlas, saaledes <sp>S. Melrir</sp>, <sp>S. Merouan</sp>, <sp>S.
el Kharsa</sp>, <sp>S. el Djerid</sp> o. a. Dette
S.-Distrikt, der ligger indtil 30 m under
Havspejlet, planlagde Roudaire at sætte under Vand ved
at grave en Kanal fra den lille Syrte, en Plan
der dog blev opgivet p. Gr. a. de store
Omkostninger. — En anden Gruppe S. ligger paa
Højsletten mellem Store- og Lille Atlas, saaledes
<sp>S. Gharbi</sp>, <sp>S. Chergui</sp>, <sp>S. el Hodna</sp> o.
a. Nogle mindre S. i Kystegnen, navnlig om
Bona, er udtørrede og har givet Plads for
frugtbart Agerland.
<i>C. A.</i>
</chapter>

<chapter name="Schou, Halvor Arntzen">
<b>Schou</b> [skä^u], <sp>Halvor Arntzen</sp>, norsk
Industridrivende og Legatstifter, f. i Oslo 11.
Maj 1823, d. i Aker ved Oslo 5. Febr 1879. S.
var Søn af en større Købmand og Ølbrygger af
dansk Oprindelse, <sp>Christian Julius S.</sp>
(1792—1874), og fik, bestemt for Handelen, en
grundig merkantil Uddannelse. Under et
Ophold i Udlandet fik han Interesse for den i
Norge dengang kun svagt repræsenterede
Tekstilindustri, og efter sin Hjemkomst anlagde han et
mindre Bomuldsspinderi ved Akerselven. Da
det gik godt, købte han 1855 Vandfaldet ved
Hjula, nær Oslo, hvor han byggede et efter
Forholdene betydeligt Væveri med tilhørende
Spinderi og Klædefabrik, et Anlæg, der undergik
yderligere Udvidelser, især efter at han, ved
1872 at erhverve Vøien Mølles Vandfald, var
kommen i Besiddelse af øget Drivkraft. Efter
Faderens Død 1874 overtog S. tillige dennes
1824 grundlagte Ølbryggeri, et af Norges største
(1898 overgaaet til et Aktieselskab). Den
flersidige Dygtighed, S. lagde for Dagen, blev
derpaa fl. Maader lagt Beslag paa af det offentlige.
Under Handelskrisen 1857 medvirkede han
saaledes til i England at optage et norsk Statslaan
paa 4 Mill. Kr som øjeblikkelig Nødhjælp, og
det flg. Aar var han med om at skaffe et
Jernhanelaan paa 12 Mill. Kr. 1859—71 var han
Medlem af Hoved- og Kongsvingerbanens
Direktion og 1873 Medlem af en kgl. Kommission ang.
Udvidelse af Hovedstadens Grænser. Sammen
med P. W. W. Kildal bidrog han pekuniært til
Oprettelse af »Oslo Handelsgymnasium« 1875.
Foruden Gaver til dette o. a. Formaal
skænkede han bl. a. sine Arbejdere 40000 Kr som
Grundfond for en Pensionsindretning, 1876 et
Legat paa 40000 Kr for trængende syge paa
Diakonisseanstalten, 1877 det efter hans Hustru
benævnte »Cecilie Schous Legat«, stort opr.
50000 Kr til praktisk Uddannelse for afdøde
Embedsmænds Døtre.
<i>(K. V. H.). Wt. K.</i>
</chapter>

<chapter name="Schou, Jacob Henrik">
<b>Schou</b> [skå^u'], <sp>Jacob Henrik</sp>, dansk
Retskyndig, f. 10. Juli 1745 i Kippinge paa
Falster, d. 10. Febr 1840 i Kbhvn. Student 1762,
1769 <i>cand. theol.</i>, 1770 Alumnus paa Borch's
Kollegium, hvor han forsvarede
Dissertationerne <i>De Probationibus Theologicis</i> (I—III,
1770—72), 1771 Decanus Ved Kommunitetet, 1773
Hovmester for Enkedronning Juliane Marie's Pager,
1778 <i>Cand. jur.</i>, s. A. surnumerær Assessor i
Kbhvn's Hof- og Stadsret, 1781 Kæmner ved
Øresunds Toldkammer i Helsingør, 1804 p. Gr. a.
svageligt Helbred dispenseret fra sine
Embedsforretninger. Opmuntret af P. Kofod Ancher
paabegyndte S. 1777 Udgivelsen af »Kronologisk
Register over de kgl. Forordninger og aabne
Breve samt andre trykte Anordninger, som fra
Aar 1670 af ere udkomne, tilligemed et nøjagtigt
Udtog af de endnu gældende, for saa vidt samme
i Almindelighed angaar Undersaatterne i
Danmark og Norge, forsynet med et alfabetisk
Register« (I—X 1777—93, 2. Udg., regnet for den
bedste, 1795, 3. Opl. 1822—23, XI-XIX
1797—1825 fortsat fra 1825 af J. L. A.
Kolderup-Rosenvinge, senere af Tage Algreen-Ussing
o. a.), de berømte »Schou's Forordninger«, den
jur. Videnskabs og Praksis' uundværlige
<i>Vademecum</i>, og et Kæmpearbejde, der med Rette
har vundet baade Samtidens og Eftertidens
varme Paaskønnelse. Sin Bogsamling skænkede
S. Universitetsbiblioteket, og han
testamenterede omtr. hele sin Formue til offentlige
Formaal. I »Hist. Tidsskrift«, IV Rk., II Bd
(1870—72, S. 693—701) offentliggjorde Fr. Schiern i sin
Afh. »Bidrag til Oplysning af Katastrofen 17.
Jan. 1772« S.'s Optegnelser herom. (<sp>Litt</sp>.: <sp>J.
F. V. Schlegel</sp> i »Hesperus« IV [Kbhvn
1821], S. 401—17; <sp>Stellwagen</sp> i »Genealogisk
og biografisk Arkiv« Nr 1—8, 1840—49, S.
389—403).
<i>Fz. D.</i>
</chapter>

<chapter name="Schou, Karl">
<b>Schou</b> [skå^u'], <sp>Karl</sp>, dansk Maler, f. i
Kbhvn 9. Marts 1870. Elev af Zahrtmann 1887.
Udstillede første Gang paa Charlottenborg 1891;
Medlem af den fri Udstilling 1896—1915. Siden
Medlem af Udstillingen »Grønningen«. Har
malt Portrætter, bl. a. et Dobbeltbillede af sine
Forældre (1914), Blomster og Opstillinger; i
Aarene 1919—23 en Rk. Landskaber og
Arkitekturbilleder fra Paris, Sydfrankrig og Italien.
Hans største Arbejde er en Vægdekoration (3
Felter med nøgne Figurer) 1914. Har deltaget
i udenlandske Udstillinger i Oslo, Göteborg,
Sthlm, Verdensudstillingen i Rom og den
skandinaviske Vandreudstilling i Amerika 1912. Af
hans Arbejder har Kunstmus. erhvervet
»Foraarsaften paa Kongens Nytorv« (1905), »En ung
Pige med en Hund« (1908), »Canale grande i
Venezia« (1910), »Foraarsdag i
Luxembourghaven« (1922) m. fl., og Faaborg Museum »En
Hønsegaard« (1902), »Have med Figurer« (1908),
»Gitte« (1909), »Seine udfor Louvre« (1912),
»Luxembourghaven med Spadserende« (1912)
o. fl.
<i>P. J.</i>
</chapter>

<chapter name="Schou, Ludvig Abelin">
<b>Schou</b> [skå^u'], <sp>Ludvig Abelin</sp>, dansk
Maler, f. i Slagelse 11. Jan. 1838, d. i Firenze
30. Septbr 1867. Malersvend 1856, Elev af
Akademiet 1855—62 og privat Elev af N. Simonsen
og Marstrand. Udstillede første Gang 1861 og
1862—64 fire Portrætter. Disse o. a. Portrætter,
hvoriblandt fl. af hans Morfader (det ene 1859 i
Hirschsprung's Mus., et andet i Kunstmus.) og
nogle Genremotiver, som »Kortspillere« allerede
