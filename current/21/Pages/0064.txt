hans Initiativ begyndte den fra 1885 at udgive
et særligt kunstindustrielt Tidsskrift, og han
gennemførte i Foreningens Jubilæumsaar den
nordiske Udstilling i Kbhvn 1888 med en rig
Repræsentation af de toneangivende Landes
Kunstindustri. Ved Siden heraf arbejdede han (fra
1874) for den tekniske Undervisning i Kbhvn, og
var fra 1899 Formand for det tekniske Selskab.
1872—78 var han Medlem af Frederiksbergs
Kommunalbestyrelse og 1881—83 Medlem af
Folketinget. Af Helbredshensyn traadte han
1902 tilbage som Direktør for Aluminia og den
kgl. Porcelænsfabrik.
<i>(C. N.). R. B.</i>
</chapter>

<chapter name="Schou, Rudolf Jacob">
<b>Schou</b> [skå^u'], <sp>Rudolf Jacob</sp>, dansk
Landøkonom, f. 27. Apr. 1862 i Kbhvn, d. 23.
Jan. 1915 i London, hvortil han var rejst for at
søge udvirket Lettelser for Foderstofindførselen
til Danmark. Han blev Landbrugskandidat 1885,
var derefter Bestyrer og senere Forpagter af
Gl. Antvorskov Teglværk og ledede samtidig et
dertil knyttet mindre Landbrug, blev Sekretær
i Landhusholdningsselskabet fra 1. Jan. 1894 til
31. Decbr 1898 og ansattes derefter, efter
Kaptajn la Cour's Død, som Landbrugsministeriets
Tilsynsførende med Landbrugets
Udførselsforhold, i hvilken Stilling han virkede energisk for
at faa gennemført en betryggende Kontrol med
Landbrugets Eksportartikler. Som Medlem af
Komiteen for Danmarks Deltagelse i
Verdensudstillingen i Paris 1900 udgav S. med
Understøttelse af Carlsbergfondet et stort Værk paa
Dansk og Fransk om »Landbruget i Danmark«,
og Aaret efter paa Landbrugsministeriets
Foranstaltning »Bestemmelser vedrørende
Indførsel af danske Landbrugsprodukter, særlig til
europ. Hovedlande«. Han redigerede »Tidsskrift
for Landøkonomi« 1899—1905 og var Formand
i »Dansk Exportforening« 1901—09.
<i>H. H-l.</i>
</chapter>

<chapter name="Schouboe, Henrik August">
<b>Schouboe</b> ['skå^ubo'], <sp>Henrik August</sp>,
dansk Maler, f. i Ringsted 16. Juni 1876,
uddannet paa Akademiet og studerede derefter fl.
Aar selvstændigt paa Modelskole. Foretog
allerede tidligt Studierejser til Paris, London,
Holland og Italien. Mest Opmærksomhed har S.
vakt ved ejendommelige Fremstillinger af nøgne
Figurer, hvor Vægten lagdes paa en poetisk
Stemningsforbindelse med landskabelig
Omgivelse og Baggrund. Ogsaa har han fl. Gange
behandlet Emner med en Reconvalescent, desuden
Interiører og Portrætter. Sine landskabelige
Motiver har han i den sidste Snes Aar hentet
fra Egnen om Mariagerfjord ved Herregaarden
Havnø ved Hadsund. Bl. hans Arbejder kan
særlig nævnes »Foraar« (1906), »Danaider«
(1907), »April« (1908), »Dryade« (1911),
»Najade« (1913), »Nymfe« (1921), »Nornerne«
(1923). Desuden har han udført Gravmæler
over Maleren Oluf Hartmann paa Holmens
Kirkegaard, Etatsraad Hammerich paa Ørslev i
Kirkegaard og Konferensraad Philip Schou paa
Frederiksberg Kirkegaard.
<i>P. J.</i>
</chapter>

<chapter name="Schousboe, Fritz (August Frederik Alexander">
<b>Schousboe</b> ['skå^u'sbo'], <sp>Fritz</sp> (<sp>August
Frederik Alexander</sp>), dansk Musiker, f.
11. Apr. 1857 i Ribe, d. 13. Maj 1898 i Köln. Som
en af E. Neupert's dygtigste Elever uddannede
han sig til en betydelig Klaverspiller, var
1874—76 Elev af Konservatoriet i Kbhvn, optraadte
ved forsk. Koncerter, drog 1882 med det
Ancker'ske Legat til Udlandet, studerede i Leipzig,
blev 1883 Lærer ved Scharwenka's
Konservatorium i Berlin, optraadte som Koncertspiller,
ansattes senere ved Konservatoriet i Genève og til
sidst ved samme Institution i Köln. Udkommet
af ham er en Del Klaverstykker og Sange.
<i>A. H.</i>
</chapter>

<chapter name="Schousboe, Peder Kofod Anker">
<b>Schousboe</b> ['skå^u'sbo'], <sp>Peder Kofod
Anker</sp>, dansk Botaniker, f. i Rønne 1766,
d. i Tanger 1832. Han blev Student 1787; da
Rottbøll blev svagelig, kom S., der havde stor
Interesse for Botanik, til at holde
Forelæsningerne i dette Fag for ham. 1791—93 foretog han
med Understøttelse af Bülow til
Sanderumgaard en Rejse til Marokko, og 1796 blev han
Konsul i Tanger, hvor han nu med megen Iver
fortsatte sine Studier over Landets Flora, dels
over Blomsterplanterne, dels over Havalgerne.
1800 udgav S. i Videnskabernes Selskab, hvoraf
han 1798 var bleven Medlem, et større Arbejde:
»Om Væxtriget i Marokko«, som Aaret efter
udkom paa Tysk, men først 1874 udgaves paa
Fransk. S.'s Studier over Havalgerne ved
Marokko's Kyst var ligeledes betydningsfulde. S.'s
Manuskript, hvortil hører et Atlas paa 431
kulørte Tavler, befinder sig for største Delen i
Paris; Thuret havde begyndt at bearbejde dette
for Videnskaben vigtige Materiale, men Bornet
fortsatte og udgav det 1892 under Titelen: <i>Les
Algues de P. K. A. Schousboe</i>. En Slægt af
Vortemælksfamilien er af Schumacher kaldet
<i>Schousboea</i> efter ham, og samme Navn har
Willdenow givet en Slægt af Combretaceerne.
<i>(V. A. P.). A. M.</i>
</chapter>

<chapter name="Schousboe, Vilhelm Carl">
<b>Schousboe</b> ['skå^u'sbo'], <sp>Vilhelm Carl</sp>,
dansk gejstlig, f. 7. Septbr 1841 i Faaborg, d.
26. Febr 1900 som Biskop i Aalborg. 1864 blev
han <i>cand. theol.</i>, 1868 Kateket og
Skoleinspektør i Viborg, 1875 residerende Kapellan ved
Garnisons Kirke i Kbhvn og 1879 Sognepræst
smst. Derfra kaldedes han 1888 til Biskop ved
Aalborg Stift. I 1870'erne havde han gentagne
Gange været Lejrpræst i Hald. S. var en meget
virksom Mand med praktisk Greb. Som Teolog
og som Pennens Mand var han ikke noget
særlig betydeligt, men i det praktiske Kirkeliv
gjorde han i alle Maader Fyldest. Uden just at
være Taler forstod han baade at fremsætte
Evangeliets Ord jævnt og gribende og kalde
Kirkefolket frem til Arbejde. I kirkelig
Henseende var han udpræget højkirkelig. I Kbhvn
virkede han bl. a. for den indre Mission og især
for Arbejdet bl. Ungdommen, og i Aalborg gav
han Stødet til Opførelsen af Vor Frelsers Kirke
og et Menighedshjem. Han har skrevet »Syv
Prædikener fra Lejren ved, Hald« (1875),
»Foredrag over de ti Bud« (1885), »Om vore Dages
kristelige Foreninger for unge Mænd« (1886),
en Postil 1887—88 og forsk. mindre Arbejder.
<i>A. Th. J.</i>
</chapter>

<chapter name="Schoutbynacht">
<b>Schoutbynacht</b> [holl. 'skå^utbæ^inakt], holl.
Benævnelse paa Kontreadmiral. Fra Holland
indførtes Ordet i andre Mariner, bl. a. i den
danske indtil 1771, da det afløstes af
Betegnelsen Kontreadmiral. I de gl. Flaader, der bestod
af tre Afdelinger: <sp>Avantgarden</sp>, <sp>Corps
de bataille</sp> og <sp>Arrièregarden</sp>, førtes
førstnævnte af en S. Ordet betegner hans
Hverv: »at skue ud, ɔ: passe paa om Natten«,
idet Avantgarden virkede som Flaadens
Spejdere.
<i>C. B-h.</i>
</chapter>
