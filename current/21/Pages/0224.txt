tvekønnede Bløddyr o. a., som udskiller Sæd og
Æg i Vandet; ogsaa her er iagttaget (f. Eks. hos
Cione) Selvsterilitet.
<i>W. J.</i>
</chapter>

<chapter name="Selvbeskatningen">
<b>Selvbeskatningen,</b> se <sp>Fædrelandets
Forsvar</sp>.
</chapter>

<chapter name="Selvbesmittelse">
<b>Selvbesmittelse,</b> se <sp>Onani</sp>.
</chapter>

<chapter name="Selvbestøvning">
<b>Selvbestøvning,</b> se <sp>Bestøvning</sp> S. 120.
og <sp>Selvbefrugtning</sp>.
</chapter>

<chapter name="Selvbevidsthed">
<b>Selvbevidsthed</b> betegner en høj, for
Individet selv behagelig og formentlig for høj
Mening om egen Værd, der ofte er forbunden
med en rank Holdning, sikker Optræden og
Uafhængighed af andres Meninger; undertiden
betegner S. kun selve det, der værdsættes
uafhængig af, om Vurderingen gaar i Retning af
Stolthed og Selvhævdelse ell. i Retning af
Ydmyghed og Selvforglemmelse. Endelig kan
Ordet betegne en ikke vurderende Bevidsthed om
egne Tilstande.
<i>Edg. R.</i>
</chapter>

<chapter name="Selvbinder">
<b>Selvbinder,</b> se <sp>Høstemaskine</sp>.
</chapter>

<chapter name="Selvdannelse">
<b>Selvdannelse,</b> d. s. s. <i>generatio
æqvivova</i>.
</chapter>

<chapter name="Selvejer">
<b>Selvejer,</b> se <sp>Bonde</sp> og <sp>Bondejord</sp>.
</chapter>

<chapter name="Selverhverv">
<b>Selverhverv</b> er, hvad en Person erhverver
ved selvstændig Virksomhed i Modsætning til,
hvad der tilfalder ham paa anden Maade, f.
Eks. ved Arv ell. Gave. Begrebet har navnlig
haft Bet. m. H. til umyndige Personer og gifte
Kvinder.

1) Umyndiges S. Herom findes Hovedreglen
i Myndighedsloven af 30. Juni 1922 § 39. Efter
denne Lovbestemmelse — der i øvrigt i det
væsentlige stemmer med tidligere gældende Ret
— har en Mindreaarig (ɔ: umyndig p. Gr. a.
Ungdom) fri Raadighed over, hvad han har
erhvervet ved selvstændig Virksomhed efter sit
fyldte 15. Aar. Samme Raadighed har en
Umyndiggjort over, hvad han paa nævnte Maade har
erhvervet efter Umyndiggørelsen. Raadigheden
omfatter ikke Adgang til Gældsstiftelse og kan
fratages de Umyndige af
Forældremyndighedens Indehaver, for saa vidt de er under 18
Aar (og ugifte), Og ellers af Værgen med
Pupilautoriteternes Samtykke. — Raadigheden
gælder ogsaa, hvad der erhverves i Stedet for det
oprindelige S., og omfatter alle Retshandler,
der ikke falder ind under Begrebet
Gældsstiftelse, altsaa Dispositioner over det allerede
erhvervede i Modsætning til Forpligtelser, der
udstrækkes til fremtidige Erhvervelser. En noget
udvidet Raaden opnaar den Umyndige ifølge
Myndighedslovéns § 41, naar han i Medfør af
§ 49 med Værgens Tilladelse udøver Næring
ell. anden Virksomhed, idet han da paa egen
Haand kan indgaa de Retshandler, som falder
ind under Virksomhedens Omraade, f. Eks. Køb
af Varer paa Kredit. — Raadighedens
Fratagelse faar først Virkning over for godtroende
Trediemand, naar Besiddelsen af Selverhvervet
er frataget den Umyndige.

2) Gifte Kvinders Selverhverv. Medens
Manden efter ældre Ret raadede over alt, hvad
Hustruen, det være sig før ell. efter Ægteskabet,
indførte i Fællesboet, indførte L. 7. Maj 1880
den allerede forinden i England og Sverige
gældende Regel, at Hustruen selv blev raadig over
sit S., for saa vidt Erhvervelsen fandt Sted
efter Ægteskabet. Reglen overførtes i det
væsentlige uforandret til L. 7. Apr. 1899 § 27. S.'et
hørte i øvrigt med til Fællesboet og blev altsaa
Genstand for Skifte ved Ægteskabets Ophør ved
Skilsmisse ell. Mandens Død. Derimod var
Mandens Kreditorer ubetinget udelukkede fra uden
Hustruens Samtykke at søge Fyldestgørelse i
S.'et, saa længe Hustruen levede, selv om
Ægteskabet ophørte inden hendes Død. — Ifølge L.
1899 § 4 kunde det ikke ved Ægtepagt ell. paa
anden Maade vedtages, at Hustruens S. skulde
være Mandens Særeje; en tilsvarende Regel
gjaldt for øvrigt om Mandens S. Hustruens
Raadighed over hendes S. var lige saa
omfattende som hendes Raadighed over hendes
Særeje. Bevisbyrden for, at en vis
Formuegenstand hørte til Hustruens S., paahvilede den,
der paastod det. — Ved L. om Ægteskabets
Retsvirkninger, hvis Ikrafttræden er fastsat til
1. Jan. 1926, bortfalder de særlige Regler om S.,
idet hver af Ægtefællerne faar Raadighed over
alt, hvad Vedk. har indført i Boet. De ældre
Regler faar dog vedblivende Bet. for
Erhvervelser, der har fundet Sted inden Lovens
Ikrafttræden, jfr. dens § 55.

3) Ifølge Konkurslovens § 5 er det, som
Skyldneren under Konkursen erhverver ved
selvstændig Virksomhed, Konkursboet
uvedkommende.
<i>A. D. B.</i>
</chapter>

<chapter name="Selvforbrænding">
<b>Selvforbrænding,</b> ɔ: Forbrænding af det
menneskelige Legeme uden Anvendelse af Ild
udefra, antoges i fordums Tid at have fundet
Sted af og til. Man mente, at Legemet kunde
antændes enten ved Udvikling og Selvantændelse
af brændbare Gasarter under sygelige Tilstande
ell. ved Selvantændelse af en af Alkohol stærkt
gennemtrængt Organisme, da det særlig var hos
Drankere, specielt fede Drankere, man havde
observeret S. Imidlertid er Muligheden for en
saadan S. for længst modbevist, og det er gjort
sandsynligt, at de i tidligere Tid beskrevne
Tilfælde af S. kan henføres til Forbrænding paa
alm. Maade ved Anvendelse af Ild, enten p. Gr.
a. Ulykkestilfælde ell. ved Forbrydelse.
<i>(A. F.). H. I. B.</i>
</chapter>

<chapter name="Selvfordøjelse">
<b>Selvfordøjelse,</b> Det har altid vakt
Fysiologers og Patologers Opmærksomhed, at
Mavesækken, som er i Stand til at fordøje selv meget
modstandsdygtige Væv, ikke fordøjer sine egne
Vægge, og Forklaringen, derpaa er heller ikke
let. Man har ment, det skyldtes
Maveslimhindens beskyttende Epitellag, ell. det cirkulerende
Blods alkaliske Beskaffenhed, ell. maaske den
Omstændighed, at Mavesaft ikke kunde fordøje
levende Væv; men dette sidste er dog
modbevist ved direkte Forsøg. Nogen fuld
udtømmende Forklaring kan ikke gives. Derimod fordøjer
Maven sine Vægge, naar disse ere sygelig
forandrede, f. Eks. ved ophævet Blodcirkulation,
hvilket maaske er Aarsagen til Dannelsen af det
saakaldte Mavesaar (<i>Ulcus ventriculi</i>). Ogsaa
efter Døden kan Mavesaften udfolde sin
fordøjende Virkning, idet det ved Obduktion er et
ikke sjældent Fænomen at finde Maveslimhinden
i større ell. mindre Udstrækning fordøjet.
<i>(A. F.). H. I. B.</i>
</chapter>

<chapter name="Selvforgiftning">
<b>Selvforgiftning</b> (<sp>Autointoksikation</sp>).
Læren om S. er udformet i 1880-erne af
Franskmanden <sp>Bouchard</sp>. Den gaar ud naa, at der
