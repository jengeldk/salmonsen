strafbar Handling. Hjælp til S. omhandles ikke
særlig i den gældende Strl., men om deraf
følger hel Straffefrihed, er ikke ganske klart; den
straffes efter den ny Strl. som Drab af en
samtykkende med betydelig Nedsættelse i den alm.
Straf for Drab. — Om Selvmordshyppigheden
henvises til Afsnittet om »Befolkning« i de forsk.
euroDæiske Lande.
<i>(H. S.).</i>
</chapter>

<chapter name="Selvpensionering">
<b>Selvpensionering</b> kaldes det System for
Pensionering, hvorefter Pensionerne udredes af
Midler, som de pensionerede selv har opsparet
gennem Afkortning i deres Løn. Dette System
var i <sp>Danmark</sp> i en Aarrække mere ell.
mindre gældende ved Pensionering af
Bestillingsmænd (se <sp>Pension</sp>, S. 1069), og ved den
nugældende Tjenestemandslov 12. Septbr 1919 er
der for alle Tjenestemænds Vedk. gjort en
begrænset Anvendelse af det, idet
Tjenestemændene selv maa bidrage til deres Pensionering
med 2 1/2 af deres Lønningsindtægt. — Om
Systemets Anvendelse i <sp>Norge</sp>, se <sp>Pension</sp>, S.
1070.
<i>P. J. J.</i>
</chapter>

<chapter name="selvregistrerende ell. registrerende">
<b>selvregistrerende</b> ell. <sp>registrerende</sp>
kaldes et Instrument, der selv angiver sin Stand
fra Time til Time ell. til alle Tider paa Døgnet.
Man har konstrueret saadanne Instrumenter til
Maaling af Barometerstanden, Barografer (se
<sp>Barometer</sp>), af Temperaturer, Termografer
(se <sp>Termometer</sp>), af Regnmængden,
Pluviografer (se <sp>Regnmaaler</sp>).
<i>(W. J-n.). H.-P.</i>
</chapter>

<chapter name="Selvregulering">
<b>Selvregulering</b> (bot). Vistnok den mest
karakteristiske Egenskab hos levende
Organismer er den, at hvert enkelt Individ udgør en
Helhed, og at de enkelte Processer, der foregaar
under Stofskifte, Vækst og Udvikling, er nøje
regulerede, saa at Helheden bevares. Som
Eksempler paa saadan S. hos Planterne kan
nævnes, at Aandedrætsintensiteten reguleres
efter det Krav, der stilles til Energi. Hurtigt
voksende Plantedele har et stærkere Aandedræt
end Plantedele i Hvile. Fremdeles reguleres det
osmotiske Tryk i Cellerne efter Størrelsen af det
osmotiske Tryk i det Medium, hvori Planterne
vokser. Under Udviklingen viser det sig, at
mange Vækstprocesser staar i gensidig
Afhængighedsforhold (Korrelation) til hinanden. Som
Eks. kan nævnes, at Bortfjernelsen af
Topskuddet hos Gran bevirker, at et af de øverste
Sideskud retter sig op og indtager Topskuddets
Plads. Hvordan S. kommer i Stand, ved man
ikke meget om. Der er maaske Grund til at
antage, at kem. Stoffer (Hormoner ell. lgn.)
spiller en ikke ringe Rolle.
<i>B. J.</i>
</chapter>

<chapter name="Selvrensning">
<b>Selvrensning</b> af naturlige Vandløb kaldes
det Forhold, at saadanne Vandløb efter kortere
ell. længere Løb tilsyneladende befrier sig selv
for de Urenheder, der fra en Kloak ell.
Spildevandsgrøft er tilført dem. S., som i fl.
Henseender minder om Forløbet af visse Metoder til
Rensning af Kloakvand (se <sp>Septictank</sp>),
skyldes i Hovedsagen forenede Virkninger af
Bundfældning, Sollys, Livsvirksomhederne hos
højere og lavere Organismer samt Luftarter og
andre Stoffer, der findes i Vandløbene. Om
Kloakers S. se <sp>Kloaker</sp>.
<i>(Fr. V. M.). A. Bj.</i>
</chapter>

<chapter name="Selvsaaning">
<b>Selvsaaning</b> er Foryngelse af et
Træsamfund derved, at de paa Afdelingen staaende
Træer selv kaster deres Frø paa Jorden,
saaledes at der dannes et Samfund af unge Planter,
hvorefter de gl Træer hugges enten efterhaanden
ell. paa en Gang. Almindeligvis maa man
forberede en S. ved at bearbejde Jorden og fjerne
de Planter, som vilde skade Opvæksten,
undertiden tillige ved at lysne mellem de gl Træer;
nogle af disse overholdes ofte en Aarrække, for
at de kan skærme Opvæksten især mod
Nattefrost.
<i>C. V. P.</i>
</chapter>

<chapter name="Selvskud">
<b>Selvskud.</b> En forældet Jagtmetode, som
anvendtes over for Rovvildt, hyppigst Ræven. En
skudfærdig Bøsse fastsurredes, rettet ind paa en
udlagt Lokkemad, der ved en Snor var i
Forbindelse med Bøssens Aftrækker. Ved at
indramme Lokkemaden med Pæle ell. Sten sikrede
man sig, at Dyret kun kunde komme til det i
Skudretningen.
<i>S. F.</i>
</chapter>

<chapter name="Selvskyldner">
<b>Selvskyldner</b> ell.
<sp>Selvskyldnerkautionist</sp> kaldes den, der kaverer for en andens
Gæld saaledes, at han ubetinget bliver pligtig
at betale, saa snart Hovedskyldneren undlader
at opfylde sin Forpligtelse. S. har altsaa ikke
som den saakaldte <sp>simple Kautionist</sp>
det Beneficium at kunne forlange, at Kreditor
først søger Hovedskyldneren ell. i hvert Fald
fører Bevis for, at Gælden ell. en Del af Gælden
ikke kan faas hos denne, før han selv betaler,
men Kreditor kan straks søge ham samtidig
med ell. i St. f. den egl. Skyldner. Da
Formodningen ved en Forpligtelses Overtagelse som
Regel maa være for det mindre, foreligger
Forpligtelse som S. kun, hvor Kautionisten
udtrykkelig har paataget sig Kaution som S., ell. hvor
en særlig Lovhjemmel ell. sædvanemæssig
Hjemmel fører dertil.
<i>K. B.</i>
</chapter>

<chapter name="Selvskyldnerkautionist">
<b>Selvskyldnerkautionist,</b> se
<sp>Selvskyldner</sp>.
</chapter>

<chapter name="Selvstyre">
<b>Selvstyre.</b> Derved forstaas en et politisk
Samfund, Kommune, Provins ell. ikke-suveræn
Enkeltstat inden for en Forbundsstat tillagt
Myndighed til under Kontrol fra en overordnet
Statsmyndighed mere ell. mindre selvstændigt
at styre sine egne Anliggender, jfr D. Grl. 1915
§ 89, hvorefter Kommunernes Ret til under
Statens Tilsyn selvstændig at styre deres
Anliggender ordnes ved Lov. Hvor et politisk
Samfund i Kraft af egen Ret og uden Kontrol fra
anden Myndigheds Side selv styrer alle sine
Anliggender, tales ikke om S., men om
Suverænitet. S. betegnes ogsaa ofte som
<sp>Autonomi</sp> (s. d.), hvorved dog særlig Vægten lægges
paa Myndigheden til selv at give Retsnormer,
hvilken Myndighed i øvrigt saa godt som altid
i videre ell. mere indskrænket Grad vil
tilkomme alle Samfund, der kan siges at have S.
<i>K. B.</i>
</chapter>

<chapter name="selvtonende Papir">
<b>selvtonende Papir</b> er fot. Papir, der paa
Bagsiden indeholder visse Stoffer, som efter
Papirets Kopiering opløses i det Fikserbad ell. den
Kogsaltopløsning, hvori Billedet lægges, og
derved danner et Tonfikserbad ell. Tonbad.
<i>C. E. A.</i>
</chapter>

<chapter name="Selvtægt">
<b>Selvtægt,</b> ɔ: at tage sig selv til Rette,
straffes efter Strl.'s § 116 med Bøder. Paatalen er
privat. Straffebestemmelsen er ældgammel i
dansk Ret og er Udtryk for Statsmagtens Kamp
mod den nedarvede Næveret og Uvilje mod at
underordne den private Hævn- og Retsfølelse
de statslige Organer. S. er altsaa uberettiget
privat Retshaandhævelse og danner for saa vidt
