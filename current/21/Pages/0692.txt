smallere Blade, er alm. ved Aa- og Søbredder, i
Tørvegrave o. l. Steder i Danmark; meget
sjælden i Norge. <sp>Nøgleblomstret</sp> S. (<i>R.
conglomeratus</i> Murr.), indtil 70 cm høj, har
Blade helt op til Blomsterstanden; ved
Søbredder hist og her i Østjylland, ellers sjælden. II.
Indre Blosterblade tandede. <sp>Butbladet</sp> S. (<i>R.
obtusifolius</i> L.), 45—100 cm høj, har Grundblade
med afrundet ell. hjertedannet Basis; alm. paa
dyrkede Steder i Danmark og Norge.
<sp>Strand-S.</sp>, <sp>Strand-Syre</sp> (<i>R. maritimus</i> L.), 15—60
cm høj, toaarig, har Grundblade med smallere
Basis; Sø- og Strandbredder, hist og her i
Danmark; sjælden i Norge. Bastarder mellem flere
af de foreg. Arter er ikke sjældne. — Følgende
Arter har særkønnede Blomster og er tvebo;
Bladenes Grund er pil- ell. spyddannet.
<sp>Rødknæ</sp>, norsk <sp>Smaasyre</sp> (<i>R. acetosella</i> L.),
15—30 cm høj og rødfarvet; Bladene er
linie-lancetdannede med hvidligt Kræmmerhus; i de
hunlige Blomster er de ydre Blosterblade
oprette, de indre mangler Vorter. Den er et meget
hyppigt Ukrudt paa magre, kalkfattige Marker
og formerer sig vegetativt ved Rodskud; selv
smaa Rodstumper, der er løsrevne med
Agerbrugsredskaberne, er i Stand til at skyde ny
Skud; ved Mergling ell. Kalkning plejer den at
forsvinde. Blomstrer i Juni—Juli. <sp>Syre</sp>, norsk
<sp>Matsyre</sp> (<i>R. acetosa</i> L.), 30—80 cm høj, har
æg-lancetdannede Blade med brunligt
Kræmmerhus; i de hunlige Blomster er de ydre
Blosterblade til sidst nedad rettede, de indre bærer
en lille nedad bøjet Vorte. I Danmark er Syre
alm. paa Enge med forsk. Slags Jordsmon og
Marker; den blomstrer i Maj—Juni. I Norge
findes den i Fjeldlier og paa Enge. Den er alm.
dyrket i Haver for Bladenes Skyld (se <sp>Syre</sp>)
og anvendes paa Island sammen med Kokleare
mod Skørbug. <sp>Duskblomstret S.</sp> (<i>R.
thyrsoides</i> Fingh.) adskiller sig fra foregaaende ved
smallere Blade og duskformet
Hunblomsterstand; alm. paa Marker i Danmark.
<i>A. M.</i>
</chapter>

<chapter name="Skræppe">
<b>Skræppe</b> er foruden for Arter af selve
Slægten S. (s. d.) Betegnelse for unge Burre-Planter
og store Bladskud af Følfod og Hestehov.
<i>A. M.</i>
</chapter>

<chapter name="Skræppenborg, Ole Peter Holm Larsen">
<b>Skræppenborg,</b> <sp>Ole Peter Holm
Larsen</sp>, dansk Bonde og Lægprædikant, f. 8.
Oktbr 1802 i Hunderup ved Odense, d. 6. Jan.
1873 i Dons ved Kolding. S. var i
Landmaalerlære, men hans Hu stod til at være Bonde, og
ved Giftermaal fik han en Gaard i
Skræppenborg ved Odense; efter denne By fik han sit
Kendingsnavn. Han blev religiøst vakt og deltog
ivrig i de gudelige Forsamlinger som
Lægprædikant rundt om i Landet, især i Jylland, efter
at han havde købt Gaard i Dons ved Kolding;
for denne sin Virksomhed blev han flere Gange
mulkteret og arresteret. S. sluttede sig til den
grundtvigske Bevægelse, og hans Hjem i Dons
blev Midtpunktet for religiøs og folkelig
Vækkelse i Sydjylland. S. var en oplyst Mand med
en vaagen national Sans og en dygtig
Landmand: hans Pung og Hjerte var altid aabne
for hvad der tjente til Folkegavn. (<sp>Litt</sp>.: <sp>L.
Schrøder</sp>, »Ole P. H. Larsen« [1875]).
<i>L. M.</i>
</chapter>

<chapter name="Skræv">
<b>Skræv,</b> Afstand fra et Fodtrin til et andet,
og Vinklen mellem Benene, er et fælles nordisk
Ord (oldn. <i>skref</i>, Skridt), hvis Grundbetydning
er: Revne (svensk <i>bergsskreva</i>, Bjergkløft), og
som er beslægtet med tysk <i>schroff</i>, stejl, og
oldhøjtysk <i>scrëvôn</i>, ridse; herhen hører ogsaa
det mellemnedertyske <i>schreve</i>, Streg, Linie,
hvoraf Udtrykket over den <i>schreve</i> »over
Stregen« (f. Eks. ved Dueller), hvilket i Dansk er
omdannet til: »over Skrævet«.
<i>V. D.</i>
</chapter>

<chapter name="Skrøne">
<b>Skrøne,</b> norsk = Løgnhistorie, i Dialekter
<sp>skrjona</sp> = Praleri; beslægtet med <sp>skryde</sp>.
<i>H. F.</i>
</chapter>

<chapter name="Skua">
<b>Skua,</b> Skue, norsk Navn for Kjover
(<i>Lestris</i>).
<i>O. H.</i>
</chapter>

<chapter name="Skud">
<b>Skud</b> (bot.) kaldes den af en Knop
udviklede Stængel med dens Blade. For
Frøplanternes Vedk. skelner man mellem <sp>florale S.</sp>,
d. v. s. saadanne, der bærer Blomster, og
<sp>vegetative S.</sp>, saadanne, der først og fremmest
tjener Ernæringen (<sp>Ernærings-S.</sp>). Selve
Blomsten er et særegent, i Forplantningens
Tjeneste staaende S. (se <sp>Blomst</sp>).
Ernæringsskuddene har en yderst forskelligartet
Udvikling og Form. Ved <sp>Lys-S.</sp> forstaar man
overjordiske S. ell. Dele af underjordiske, som
skyder op over Jordoverfladen for der at udfolde
Løvblade og frembringe Blomster. Særlig hos
Vedplanter, hvis Lysskud er identisk med en
<sp>Gren</sp>, skelner man mellem <sp>Langskud</sp>, hvis
Stængelled er lange, og <sp>Dværgskud</sp>, hos
hvilket Leddene er saa korte, at Bladene følger
næsten umiddelbart paa hinanden.
Dværggrenene hos mange af vore Træer og Buske er ofte
i overvejende Grad florale S.; hos nogle vil de
efter faa Aars Forløb fældes, hos andre kan de
blive adskillige Aar gl. <sp>Jord-S.</sp> er saadanne
S., hvis Stængel (<sp>Jordstængel</sp>) med de
derpaa siddende Lavblade er dækkede af
Jorden ell. Bunden af Vandet. De har yderst forsk.
Skikkelse, idet de kan have Form af
<sp>Rodstokke</sp>, der enten er oprette og kortleddede
og ofte stærkt grenede (<sp>mangehovedet
Skud</sp>) ell. vandrette og straktleddede
(<sp>Udløbere</sp>), <sp>Løg</sp> ell. <sp>Knolde</sp> (Stængelknold).
Se nærmere: <sp>Knold</sp>, <sp>Løg</sp> og <sp>Rodstok</sp>. —
Oprette S. er som Regel ens udviklede til alle
Sider (<sp>radiære S.</sp>). De vandret ell. skraat
stillede S. er derimod ofte i udpræget Grad
ulige udviklede, saaledes at der kan skelnes
mellem en Over- og en Underside (<sp>dorsi
ventrale S.</sp>); denne Forskel gør sig i lige høj Grad
gældende hos Frøplanter som hos højere
udviklede Sporeplanter. — I Reglen anlægges
Skuddene, for saa vidt som de ikke er
Forlængelsen af andre, i Hjørnerne af Bladene
(<sp>Sideskud</sp>); enkelte Planter (Agertidsel,
Torskemund) kan danne S. fra deres Rødder
(<sp>Rodskud</sp>).
<i>(V. A. P.). A. M.</i>
</chapter>

<chapter name="Skudaar, Skuddag">
<b>Skudaar, Skuddag,</b> se <sp>Kalender</sp>.
</chapter>

<chapter name="Skuddermand">
<b>Skuddermand</b> ell. <sp>Skullermand</sp> kaldes
i det sydlige Norge en Færgemand (i Bergen
kaldet <sp>Fløtmand</sp>). Ordet er vel dannet af
det eng. <i>sculler</i>, Færgemand.
<i>H. F.</i>
</chapter>

<chapter name="Skude">
<b>Skude,</b> tidligere Benævnelse for et mindre
Krigsskib, nu anvendt som Fællesbenævnelse for
Skibe.
<i>C. B-h.</i>
</chapter>

<chapter name="Skudenes">
<b>Skudenes,</b> <sp>Herred</sp>, Karmsund
Sorenskriveri, Rogaland Politidistrikt, Rogaland Fylke,
68,3 km<sup>2</sup> med (1920) 3107 Indb., bestaar af S.
Præstegæld med Falnes og Ferkingstad Sogne
