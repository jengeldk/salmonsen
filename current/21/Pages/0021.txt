orientalske Studier udgav han nu »Sprache und
Weisheit der Inder« (1808). Hans urolige Aand førte
ham derpaa til Wien, hvor han fik Ansættelse som
Hofsekretær og fulgte Ærkehertug Karl under
Krigen til Hovedkvarteret. Han forfattede
dennes Opraab til Hæren og redigerede desuden
sammen med Gentz og Adam Müller
»Armeezeitung« og »Der oesterreichische Beobachter«. I
Aarene 1810 og 1812 holdt han i Wien historiske
og litteraturhistoriske Forelæsninger og udgav
en Del af dem under Titlen »Vorlesungen über
die neuere Geschichte« (1811). I hans
»Geschichte der alten und neuen Literatur« (2 Bd,
1815) træder de mystiske kat. Tendenser stærkt
frem i Modsætning til hans tidligere
Standpunkter. Som østrigsk Legationsraad mødte han ved
Bundestag i Frankfurt a. M. 1815—19, blev
sidstnævnte Aar adlet af Paven, da han med
Metternich besøgte Italien. Efter sin Hjemkomst
grundlagde han i Wien det kat.
Propaganda-Tidsskr. »Concordia«, holdt 1826—27
Forelæsninger over Sprogets Filosofi og Aaret efter i
Dresden, hVor Døden indhentede hans urolige
og uligevægtige Personlighed. »Sämtliche
Werke« (10 Bd, 1822—25, 2. Opl. 15 Bd, med
Biografi af Feuchtersleben, 1845—46), »Vermischte
kritische Schriften« (1877), »F. S.'s prosaische
Jugendschriften« udg. af J. Minor (1882),
»Auswahl«, udg. af O. Walzel (1892), »Fragmente«,
udg. af F. v. d. Leyen (1904), »Briefe F. S.'s an
seinen Bruder W.«. udg. af Walzel (1890).
(<sp>Litt</sp>.: <sp>Schleiermacher</sp>, »Vertraute
Briefe über F. S.'s »Lucinde«« [1800], udg. med
»Nachwort« af <sp>J. Fränkel</sp> [1907]; <sp>J. Rouge</sp>,
»F. S.« [Paris, 1904]; <sp>Scholl</sp>, »F. S. und
Goethe« [1906]).
<i>C. B-s.</i>
</chapter>

<chapter name="Schlegel, Johan Frederik Vilhelm">
<b>Schlegel</b> ['sjle'g<sub>ə</sub>l], <sp>Johan Frederik
Vilhelm</sp>, dansk Retslærd, f. 4. Oktbr 1765 i
Kbhvn, d. 19. Juli 1836 i Søllerød, Søn af nedenn.
J. H. S., Student 1782, bestod 1783 den filosofiske,
1784 den store
filologiske, 1785
den jur.
Eksamen, samtlige
Prøver imed
Udmærkelse ell.
offentlig
Berømmelse, 1784
Vicedecanus
ved
Kommunitetet, 1786—88
videnskabelig
Udenlandsrejse
til Tyskland og
England, fik
Accessit 1787 fra
Univ. i
Göttingen for
Afhandling <i>De eo,
quod iustum
est circa emigrationem civium</i>, konkurrerede
uden Held 1788 om et Professorat ved Kbhvn's
Universitet, 1789 Adjunkt ved det jur.
Fakultet, s. A. <i>Prof. extraord.</i>, <i>Dr. jur.</i> 1790 med Afh.
<i>De discrimine inter possessionem bonæ et malæ
fidei ejusque effectu civili secundum juris
Romani principia</i>, Prof. ord. 1800, 1801
Kancellideputeret og Chef for det gejstlige Departement
i Kancelliet, men efter Kronprinsens Opfordring
traadte han 1803 tilbage til Univ., hvor han
1800—04 var <i>Referendarius consistorii</i>, 1807—17
Decanus, 1803—04, 1812—13 og 1828—29 Univ.'s
Rektor, 1791 ekstraordinær Assessor i
Højesteret, 1803 Medeforus for den Arnamagnæanske
Stiftelse, 1820 Formand for det skandinaviske
Litteraturselskab og 1831 for det kgl. nordiske
Oldskriftselskab, hvorhos han endvidere var
Æresmedlem ell. korresponderende Medlem af
talrige baade inden- og udenlandske Selskaber.
1832 Medlem af Notabelforsamlingen ang.
Stænderinstitutionen, 1834 Medlem af
Stænderforsamlingen som Repræsentant for Univ., men efter
Ansøgning 1835 fritaget for dette Hverv. Baade
som Universitetslærer og Skribent indtager S.
en fremskudt Plads i dansk Videnskabs
Annaler. I sine yngre Aar var han den af det jur.
Fakultets Prof., der regelmæssig — og ofte som
den eneste — trak hele Læsset. Med en virkelig
Begejstring foredrog han den Kant'ske Retslære,
han indførte, vistnok som den første, 1793
skriftlige Øvelser ved Retsundervisningen, men han
var ingen Banebryder, ingen original Tænker;
S.'s Viden var vistnok mere universel end
Nørregaard's og Hurtigkarl's, men ligesom han ikke
forstod den unge Ørsted, manglede han selv
dennes vældige Aandsevner, og nogen
maalbevidst Stræben efter at føre den danske
Retsvidenskab frem mærkes ikke hos ham. S.'s
Uddannelse savnede ogsaa en grundig civilistisk
Basis, og hans Ungdomsmaal var tilmed
diplomatisk Virksomhed og ikke Videnskaben. Det er
som Stats- og Folkeretslærer og som
Retshistoriker, hverken som Erkendelsesteoretiker ell.
Dogmatiker, at S.'s Navn vejer til i dansk
Retsvidenskabs Historie. Medens Nørregaard's
Naturret hvilede paa det Wolf'ske System, byggede
S. i »Naturrettens ell. den alm. Retslæres
Grundsætninger« (I—II 1798, 2. Udg. 1805) paa Kant's
Tanker med Afvisning af Fichte og Schelling; at
Ørsted ikke sejrede i Konkurrencen om en
Lærerpost ved Univ., skyldtes efter hans egen
Opfattelse hans Tilslutning til Fichte, en
Kendsgerning, som ikke kunde være S. behagelig. Af
større Værd end »Naturretten« var S.'s
»Juridisk Encyklopædi tilligemed Udsigt over den
romerske, kanoniske, longobardiske Lehnsrets,
lyske og andre vigtige fremmede Retters
Historie samt Grundlinierne i de jur. Discipliners
Litterair-Historie og Angivelse af den fornødne
Litteratur« (1825). S.'s statsretlige Arbejder
forblev en Torso. Dette gælder saaledes hans
»Statistisk Beskrivelse af de fornemste europæiske
Stater« (I, 1793, II, 1. Hæfte 1796) og hans
Hovedværk »Danmarks og Hertugdømmernes
Statsret med stadigt Hensyn til den ældre
Forfatning« (I, 1827. Oversat paa Tysk af F. H. W.
Sarauw, 1829); som en Slags Erstatning for Bogens
2. Del, der skulde omhandle Hertugdommenes
Statsret, men som aldrig udkom, offentliggjorde
S. derimod trykt som Manuskript et <i>Aperçu sur
la liaison politique entre des Duchés de Slesvig
et de Holstein et sur le droit de rassembler des
états dans ces deux provinces</i> (1816. Oversat paa
Tysk og kommenteret af N. Falck s. A.). Baade
for den preuss. og sv. Regering forfattede S.
Lovgivningsudkast, og 1814 tilstillede han

<img>J. F. W. Schlegel.</img>
