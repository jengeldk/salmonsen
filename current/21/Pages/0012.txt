<chapter name="Schivelbein">
<b>Schivelbein</b> ['∫i.f<sub>ə</sub>lba^in] (<sp>Schiefelbein</sp>),
By i den preuss. Prov. Pommern, Distriktet
Köslin, ved Rega og Jernbanerne
Stettin—Danzig og S.—Polzin, har en protestantisk og en
kat. Kirke, en Synagoge, et gl. Johanniterslot,
en Landbrugsskole og Amtsdomstol.
Fabrikvirksomheden omfatter Fremstilling af Uldvarer,
Cementvarer, Tagpap og dampsavskaarne
Bræder. Byen har (1919) 7634 Indb.
<i>(M. Kr.). O. K.</i>
</chapter>

<chapter name="Schiwe, Adam Wilhelm">
<b>Schiwe</b> ['ski.v<sub>ə</sub>], <sp>Adam Wilhelm</sp>, dansk
Søofficer, f. 25. Novbr 1827, d. 25. Febr 1901. S.,
der blev Officer 1847, steg efterhaanden til
Kontreadmiral (1836) og afgik ved Aldersgrænsen
1892. Under første slesvigske Krig gjorde han
Tjeneste i Briggen »Mercurius«, Korvetten
»Galathea«, Linieskibet »Skjold« samt (1850—51)
ved en Militærstyrke paa Femern. Efter Krigen
var S. dels i Koffardifart, næstkommanderende
ved Krydstoldvæsenet og (1858—64)
Navigationseksaminator i Slesvig og Holsten. 1864 var
S. ansat ved Søtransportvæsenet som
Stationsofficer ved Hørup Hav. Efter nogle Togter som
subaltern, senere som Skibschef naaede han
1889 og 1892 at blive Eskadrechef. Sin største
Bet. har S. haft som første og banebrydende
Chef for Søminevæsenet, som han ledede
1872-86: 1886 til sin Afsked var S. Chef for den
flydende Defension paa Kbhvn's Red.
<i>C. B-h.</i>
</chapter>

<chapter name="Schiza">
<b>Schiza</b> ['skitsa], <sp>Kabrera</sp>, Ø ved
Sydkysten af Grækenland, Prov. Messenien, ligger
12 km V. f. Cap Gallos og er 8 km lang, 3 km
bred, klippefuld og ubeboet. Sammen med
Sapienza og Venetiko udgør S. den saakaldte
oenusiske Øgruppe.
<i>(H. P. S.). N. H. J.</i>
</chapter>

<chapter name="Schizanthus">
<b>Schizanthus</b> [skit'santus], Ruiz et Pav.,
Slægt af Natskyggefamilien, nær <i>Salpiglossis</i>,
men adskilt fra denne ved endnu mere
uregelmæssige, 2-læbede Blomster. De to øverste
Kronblade danner (ved Stilkens Snoning) en
3—4-lappet Underlæbe; det nederste er enkelt
ell. kort 2-lappet og danner Overlæben; de to
sidestillede er 4-lappede. Der findes kun to
frugtbare Støvdragere. Enaarige Urter med
ofte fjerdelte Blade og Blomsterne i Kvast. 11
Arter i Chile; fl. Prydplanter (se ndf.).
<i>A. M.</i>

<i>S. Gahamii</i> Gill., purpurrosa Blomster med
orangegult, og <i>S. pinnatus Ruiz</i> et Pav.,
violetlilla Blomster med gult, begge fra Chile,
endvidere S. Wisetonensis, en Hybrid imellem de
to foregaaende, i fl. Farver, dyrkes som
enaarige Prydplanter i Haverne. Frøet saas i
Apr. paa halvvarm Bænk, og efter at være
priklede udplantes de unge Planter sidst i Maj
med Klump paa Friland omed 20—25 cm's
Afstand. <i>S. Wisetonensis</i> dyrkes tillige som
Potteplante, hvortil den p. Gr. a. sin tætte Vækst,
store Blomsterrigdom og Variation i Farver
egner sig fortrinligt. Til denne Kultur saas
omkr. 1. Septbr, prikles og plantes i smaa
Potter og overvintres i et lyst Koldhus. I Januar
omplantes i større Potter i nærende Jord, og
i Maj vil Blomstringen indtræde.
<i>(L. H.). P. F.</i>
</chapter>

<chapter name="Schizaster">
<b>Schizaster</b> [skit'sast<sub>ə</sub>r], se <sp>Søpindsvin</sp>.
</chapter>

<chapter name="Schizofreni">
<b>Schizofreni</b> ['ski-], se <sp>dementia præcox</sp>.
</chapter>

<chapter name="Schizognathæ">
<b>Schizognathæ</b> ['ski-tæ]. <sp>Huxley</sp> inddelte
efter Bygningen af Kraniets Underside Fuglene
i <i>Desmognathæ</i> (s. d.) og <i>Schizognathæ</i>, hos
hvilke <i>vomer</i> er forbundet med en anden Knogle
fortil, bagtil omfatter <i>rostrum basisphenoidale</i>.
<i>Processus maxillopalat.</i> er langstrakte og støder
ikke sammen i Midten (heraf Navnet S.).
<i>O. H.</i>
</chapter>

<chapter name="Schizolit">
<b>Schizolit</b> ['ski], et Mineral af
Sammensætning HNa(Ca,Mn)<sub>2</sub>,(SiO<sub>3</sub>)<sub>3</sub>; Krystalformen er
triklin, og der er meget kraftig Spaltelighed
efter to Retninger, der danner en Vinkel paa
85°, ligesom hos Pektolit, med hvilket Mineral
S. er nær beslægtet. Farven er lys rødlig ell.
brunlig. Det er fundet i Pegmatitgange i
Nefelinsyenitterne i Julianehaab Distrikt.
<i>O. B. B.</i>
</chapter>

<chapter name="Schizopetalum">
<b>Schizopetalum</b> [skitso-] Sims., Slægt af
Korsblomstrede, enaarige, oprette og graalig
haarede Urter med bugtet tandede ell.
fjerdelte Blade og hvide ell. purpurfarvede
Blomster, hvis Kronblade er fjerdelte. Skulperne er
lange. 5 Arter i Chile. Som Prydplante dyrkes
<i>S. Walkeri</i> Sims, c. 20 cm høj, med hvide
Blomster, der lukker sig i Løbet af Formiddagen,
men aabner sig igen mod Aften.
<i>A. M.</i>

<i>S. Walkeri</i> Sims., Chile, med hvide Blomster,
dyrkes som enaarig Sommervækst i Potter, da
den i Blomstringstiden maa beskyttes mod
Regn. Frøene saas i Marts-April paa halvvarm
Bænk, og efter at være priklede plantes de
hver i sin Potte. I Juni anbringes Planterne
paa en beskyttet Plads paa Friland, og naar
Blomstringen indtræder, stilles de i en Bakke.
<i>(L. H.). P. F.</i>
</chapter>

<chapter name="Schizophyta">
<b>Schizophyta</b> [skitso'fy-], et Fællesnavn for
<sp>Bakterier</sp> (s. d., S. 532) og <sp>Blaagrønne
Alger</sp> (<i>Cyanophyceæ</i>), (s. d., S. 355). Ligheder
i Bygningen af visse Bakterier med Blaagrønne
Alger gør det sandsynligt, at de hører sammen
i systematisk Henseende, men dette gælder ikke
alle Bakterier, og Fællesnavnet anvendes nu
ikke hyppigt.
<i>C. H. O.</i>
</chapter>

<chapter name="Schizopoda">
<b>Schizopoda</b> [ski'so'-] (Spalteføddede
Krebsdyr), Underorden af <i>Podopthalmata</i> (se
<sp>Krebsdyr</sp>), indbefattende de to Familier, <i>Mysidæ</i>
(se <sp>Mysider</sp>) og <i>Euphausidæ</i> (d. s. s.
<sp>Lyskrebs</sp>, s. d.).
<i>C. W.-L.</i>
</chapter>

<chapter name="Schiødte">
<b>Schiødte</b> ['sjøt<sub>e</sub>], <sp>Erik</sp>, dansk Arkitekt,
Søn af nedenn. J. M. C. S., f. paa
Christianshavn 26. Aug. 1849, d. 6. Decbr 1909, blev
Student 1867 og fik Afgang fra Kunstakademiet
1875. S., der var Elev af Hans Y. Holm,
foretog fl. Gange Studierejser til Udlandet (bl. a.
Italien og Paris) og blev udsendt paa fl; Rejser
for Ministeriet og Nationalmuseet, bl. a. til
Færøerne (Kirkeopmaaling) og til Bornholm
(Kirkerestauration). Af hans større
Byggeforetagender kan nævnes Fiskeribygningen paa
Udstillingen 1888, Kontorbygningen og Toldbygningen i
Kbhvn's Frihavn, Journalistforeningens
Stiftelse, foruden en Del Bygninger i Provinsen.
S. havde som Arkitekturkritiker ikke ringe Bet.,
idet hans litterære Virksomhed, saavel i
Dagblade som i Tidsskrifter, bidrog meget til at
vække Tidens Sans for Bygningskunsten.
<i>C. B-r.</i>
</chapter>

<chapter name="Schiødte, Jørgen Matthias Christian">
<b>Schiødte</b> ['sjøt<sub>ə</sub>], <sp>Jørgen Matthias
Christian</sp>, dansk Zoolog, f. 20. Apr. 1815 i
Kbhvn, d. 22. Apr. 1884 smst. Han var Søn af
fhv. Skibsfører Mons S., der levede i saa trange
Kaar, at Sønnen, som skulde have været
Student, maatte opgive det Aaret før Eksamen.
Han ernærede sig da ved Informationer, hørte
Forelæsninger i Anatomi ved kirurg. Akademi
