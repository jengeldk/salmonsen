II ell. III Klasse). — Enten har hver Halv-Kupé
sin egen Servanteindretning indbygget i
Mellemvæggen, men til at slaa ud, ell. ogsaa findes et
fælles Vaskerum for 2 og 2 sammenstødende
Halv-Kupéer. S. er i øvrigt udstyret med
megen Komfort i alle Retninger, elektrisk Lys,
Centralvarmeapparat (med egen Dampkedel),
Ringeapparater o. s. v.; de er nu til Dags altid
Bogievogne. Den første S. byggedes for
Cumberland—Valley-Banen i Pennsylvanien 1836,
men det var først <sp>Pullman</sp> (Amerika), der
1858 konstruerede rigtige S. med fuldt opredte
Sengesteder, og 1873 indførtes i Europa S.,
konstruerede af den belg. Ingeniør
<sp>Nagelmacker</sp>. For Benyttelse af S. betales en ekstra
Afgift, hvis Størrelse retter sig efter den Klasse,
man ønsker at benytte. Se iøvrigt nærmere
under <sp>Jernbanevogne</sp>, S. 16—17 og
<sp>Sovevognsselskab</sp>.
<i>G. K.</i>
</chapter>

<chapter name="Sovevognsselskab, det internationale">
<b>Sovevognsselskab,</b> <sp>det internationale</sp>
(<i>Compagnie Internationale des Wagons-Lits et
des Grands Express Européens</i>), et
Aktieselskab, hvis Formaal er international Drift af
Sove-, Spise- og Salonvogne samt Luksustog
paa Jernbanerne. Selskabets Generaldirektion
har Sæde i Paris, hvor ligeledes den tekniske
Afdelings Hovedledelse findes, medens
Regnskabsafdelingens Hovedsæde er i Bryssel. 1873
stiftede den belg. Ingeniør <sp>Nagelmacker</sp>
i Liège et Selskab med en Kapital paa 1/2 Mill.
frcs. med det Formaal at indføre Sovevogne paa
Jernbanerne i Europa, hvor det første
Sovevognsløb (med 2-akslede Vogne) etableredes
mellem Berlin og Aachen. 1876 omdannedes
Selskabet til det internationale
Jernbane-Sovevognsselskab med en Kapital paa 4 Mill. frcs.
og en Vognpark paa 53 Sovevogne, der i eet
Aar tilsammen gennemløb 5 Mill. km. 1880
ombyggede Selskabet en alm. III Klasses Vogn til
Spisevogn og indsatte den paa Ruten
Berlin—Frankfurt over Bebra, og 1883 byggede det
3-akslede Spisevogne med fuldstændige
Køkkenafdelinger; til at begynde med løb disse Vogne
paa Strækningerne Paris—Le Havre og
Nizza—Marseille, men fra 1. Juni 1883 indsattes de i
Selskabets (og Europas) første Luksustog:
»Orient-Express« mellem Paris og Wien, og
siden da har S. ført det ovf. angivne fr. Navn.
Efterhaanden indførtes Forbedringer i
Vognenes Konstruktion og Udstyrelse, saaledes 1890
elektrisk Lys, hvortil den fornødne Strøm
fremstilles under Kørslen af en Dynamo, der drives
fra en af Hjulakslerne, 1895
Centralvarmeapparater (Damp ell. varmt Vand), 1901 elektrisk
ell. mekanisk Ventilation o. s. fr.; endelig sattes
1922 Sovevogne, byggede helt af Staal, i Drift;
disse Vognes indre Arrangement er et saadant,
at hver Rejsende har sit eget Rum. I Aarenes
Løb er Driften taget enormt til, og Selskabet
har i Øjeblikket Overenskomst med
Jernbaneforvaltningerne i alle europæiske Lande,
undtagen England, Norge, Sverige, Tyskland og
Rusland; desuden i Ægypten, Palæstina og
Algier samt i Kina (Mantshuriet:
Mandschurija—Charbin—Wladiwostock, Changchoun); i
Danmark driver saaledes S. alle de indenlandske
Sove- og Spisevogne. I Italien havde det amer.
»Pullman«-Selskab opr. etableret
Sovevognsdrift, men 1886 overtoges denne af S. Allerede
før Verdenskrigen havde de preussiske
Jernbaner bestemt selv fremtidig at ville drive
Sove- og Spisevognene, efterhaanden som de
respektive Kontrakter udløb; Krigen fremskyndte
denne Ordning, og nu driver »Mitteleuropäische
Schlafwagen- und Speisewagengesellschaft« ell.
forkortet »Mitropa« de indlandske Sove- og
Spisevognsruter paa alle de rigstyske
Jernbaner, medens S. kun har de transiterende
Vogne og Luksustog. Foruden Driften af
forannævnte Vogne og Luksustog (f. T. en Snes
Ruter), har S. adskillige Hoteller i de større
Byer samt Rejsebureauer, Filialkontorer og
Agenturer, spredt over hele Europa og i
Hovedcentrerne i Asien og Afrika, ja selv i
New-York; endvidere driver S.
Restaurationerne paa adskillige Ranegaarde og om Bord paa
Damperne, der sejler paa Donau og Weichsel.
Endelig ejer S. i de fleste Lande egne
Reparationsværksteder for dets Vognmateriel, der
bestaar af c. 2000 forsk. Vogne til en samlet
Værdi af c. 138 Mill. frc; det samlede
Personaleantal er c. 12000. Ved Udgangen af 1924
drev Selskabet 114 Sovevogns- og 224
Spisevognsruter, og i nævnte Aar befordredes i alt
c. 2 Mill. Sovevognspassagerer.
Driftsoverskudet var c. 55 Mill. frc. hvoraf c. 25 Mill. frc.
benyttedes til Henlæggelser og Afskrivninger;
der udbetaltes 5 % i Udbytte. Regnskabet
balancerede med c. 490 Mill. frc. og Aktiekapital
og Reserver samt Fornyelses- og
Dispositionsfond udgjorde i alt c. 185 Mill. frc.
<i>G. K.</i>
</chapter>

<chapter name="Sovjet">
<b>Sovjet,</b> se <sp>Rusland</sp>, »Historie«.
</chapter>

<chapter name="Sovjetrusland">
<b>Sovjetrusland,</b> d. s. s. Storrusland (R. S. F.
S. R.) (se iøvrigt <sp>Rusland</sp>, S. 545).
</chapter>

<chapter name="Sovs">
<b>Sovs</b> (fr. <i>sauce</i>) spises til de fieste Retter,
dels for at vække Apetit og dels for at forhøje
Retternes Velsmag. S. inddeles i varme, kolde
og søde S. og de varme atter i lyse og brune.
Hovedbestanddelen af de lyse S. er som oftest
meget kraftig Suppe og af de brune S. Sky.
Bl. de varme S. skelnes mellem Grundsovse
(<i>sauces capitales</i>) og de saakaldte »mindre S.«
(<i>sauces de ménage</i>). Af Grundsovsene, der
danner Grundlaget for de »mindre S.«, er de mest
brugte den hvide <i>Béchamel</i> og <i>Velouté</i> samt
den brune »spansk S.«. Medens der til
Grundsovse kun henregnes 6 à 8 S., er der en stor
Mængde »mindre S.«. Af kolde S. er de mest
kendte: Mayonnaise og Remoladesovs. Bl. de
søde S. spiller Frugtsovsene og Kræmsovsen
den største Rolle.

Til S. maa ogsaa henregnes de kraftige
Essenser, der under Navn af kolde S. fabrikeres
meget særlig i England og Amerika. De
anvendes til koldt Kød, Fisk og Salat samt som
Tilsætning til forskellige Grundsovse for at give
disse en egen pikant Smag. Af saadanne S.
skal nævnes Worchestershire-S. og Harveys-S.
<i>(R. H.).</i>
</chapter>

<chapter name="Sowerby, James">
<b>Sowerby</b> ['sa^uəb<sub>i</sub>], <sp>James</sp>, eng.
Naturforsker og Maler (1757—1822), udførte
Illustrationerne til J. Edward Smith's <i>English Botany</i>
(1790—1814, 36 Bd med 2592 kolorerede
Tavler). Desuden begyndte S. Udgivelsen af <i>The
Mineral Conchology of Great Britain</i> (1812—46,
7 Bd), hvori han beskriver og afbilder en
