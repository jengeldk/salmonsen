indvendig besatte med Jernpigge. S. S. lagdes
om Delinkventens Ben, hvorefter de enten
skruedes sammen med et Snoreapparat, i hvis
Løkke en Stang var anbragt, ell. Kiler
inddreves i en uden om Cylinderen værende Ramme.
Paa Antallet af Stangens Omdrejninger ell. af
de inddrevne Kiler beroede Torturens
»Kvalitet«. I yderste Tilfælde medførte s. S. Benets
fuldstændige Knusning.
<i>A. Gl.</i>
</chapter>

<chapter name="spanske Successionskrig">
<b>spanske Successionskrig,</b> d. s. s. <sp>spanske
Arvefølgekrig</sp> (s. d.).
</chapter>

<chapter name="Spanske Sø">
<b>Spanske Sø,</b> Betegnelse for den biscayiske
ell. viscayiske Havbugt mellem Spanien og
Frankrig.
<i>E. St.</i>
</chapter>

<chapter name="spanske Trin">
<b>spanske Trin</b> er en mere dagligdags
Betegnelse for Passage (se <sp>Skoleridning</sp>).
<i>O. P.</i>
</chapter>

<chapter name="spansk Flue">
<b>spansk Flue,</b> se <sp>Cantharidæ</sp>.
</chapter>

<chapter name="Spanskflueplaster">
<b>Spanskflueplaster</b> (<i>Emplástrum
Cantharidis</i>), <sp>Kantarideplaster</sp>, benyttes som
afledende og blæretrækkende Middel. Det
tilberedes ved at blande en i Forvejen digereret
Blanding af Spanskflue (<sp>Kantarider</sp>) og
Olivenolie med smeltet gult Voks og alm.
Terpentin. Et andet, <sp>langsomt trækkende</sp>
S. (<i>Emplastrum Cantharidis cum Euphorbio</i>),
der virker mildere, tilberedes af Mastiks, gult
Voks, alm. Terpentin, pulveriseret Spanskflue
og pulveriseret Euphorbium.

<sp>Drouotsk Plaster</sp> er et med Udtræk
af Spanskflue og Kælderhalsbast overtrukket
Silketaft, der i Forvejen er præpareret med en
Husblasopløsning paa samme Maade som eng.
Hæfteplaster (s. d.).
<i>(A. B.). E. K.</i>
</chapter>

<chapter name="Spanskfluesalve">
<b>Spanskfluesalve</b> (<i>Ungvéntum Cantharidis</i>),
Kantaridesalve, fremstilles af et
Olivenolieudtræk af Spanskflue og gult Voks. <sp>Grøn S.</sp>
tilberedes af et lgn. Udtræk, gult Voks, Kolofon,
Terpentin, Faaretalg, og en mindre Mængde
Spanskgrønt.
<i>(A. B.). E. K.</i>
</chapter>

<chapter name="Spanskgrønt">
<b>Spanskgrønt,</b> se <sp>Kupriacetat</sp>.
</chapter>

<chapter name="Spanskgult">
<b>Spanskgult,</b> d. s. s. <sp>Auripigment</sp>, se
<sp>Arsensulfider</sp>.
</chapter>

<chapter name="Spanskhvidt">
<b>Spanskhvidt,</b> Betegnelsen for forsk. hvide
Farver, for Eksempel Kridt og Vismuthvidt,
navnlig naar de bruges som Sminke.
<i>(O. C.). S. P.</i>
</chapter>

<chapter name="spansk Krave">
<b>spansk Krave,</b> d. s. s. <sp>Fræse</sp>.
</chapter>

<chapter name="spansk Kridt">
<b>spansk Kridt,</b> d. s. s. Steatit, se <sp>Talk</sp>.
</chapter>

<chapter name="spansk Kørvel">
<b>spansk Kørvel,</b> se <sp>Sødskærm</sp>.
</chapter>

<chapter name="spansk Peber">
<b>spansk Peber,</b> se <sp>Capsicum</sp>.
</chapter>

<chapter name="spansk Rytter (en Slags Saddel)">
<b>spansk Rytter,</b> der i tidligere Tid blev brugt
ved Longering (s. d.), er en Slags Sadel med
2 lodrette Opstandere, c. 30 cm høje, midt i
Sadelen. I Opstanderne findes opefter en Rk.
Huller, hvorigennem kan stikkes tynde
Jernbolte, der bagtil har en Fjeder, fortil et Øje.
I Øjet spændes Hestens Tøjle. Naar Hesten
trækker i Tøjlen, bevirker Fjederen, at
Modstanden bliver jævnt voksende og ikke saa
haard som ved den alm. Longergjord. I Reglen
bruger man ved s. R. 2 Sæt Tøjler, hvert Sæt
spændt i sin Højde paa Opstanderne. Herved
kan man tvinge Hesten til at holde sit Hoved
nøje paa det Sted, man ønsker, men man kan
let gøre Skade ved denne Tvang, og
Begyndere bør i hvert Fald altid nøjes med eet Sæt
Tøjler. Nu om Stunder bruges s. R. mulig hist
og her under Cirkusdressur, men ikke under
Dressur for det praktiske Liv. Fra Hæren er
den f. Eks. ganske forsvundet.
<i>(C. G. B.). O. P.</i>
</chapter>

<chapter name="spansk Rytter (i Befæstningskunsten)">
<b>spansk Rytter</b> anvendes i
Befæstningskunsten til Spærring af Gennemgange i
Pigtraadshegn, og hvor det gælder om hurtig at
tilvejebringe en Hindring, idet man da anvender fl.
s. R. i Forlængelse af hinanden og indbyrdes
sammenbundne. Den s. R. bestaar i Alm. af en
2—4 m lang <sp>Bom</sp>, dannet af Vinkeljern, til
hvilken der med passende Mellemrum fastboltes
c. 2 m lange Fjedre, mellem hvilke der
udspændes Pigtraad. I Nødsfald kan saavel
Bomme som Fjedre laves af Træ.
<i>Sch. P.</i>
</chapter>

<chapter name="Spanskrørspalme">
<b>Spanskrørspalme,</b> d. s. s. Rotang (se
<sp>Calamus</sp>).
</chapter>

<chapter name="spansk Syge">
<b>spansk Syge,</b> se <sp>Influenza</sp>.
</chapter>

<chapter name="spansk Vin">
<b>spansk Vin</b> fremstilles i mange forskellige
Sorter og Kvaliteter. I Nordspanien
produceres betydelige Mængder hvide og røde
Bordvine, som i Reglen er haarde og mangler
Bordeaux-Vinenes fine Buket. Af de mest kendte
kan nævnes <sp>Rioja</sp>. I Mellem- og Sydspanien
fremstilles mest Likørvine, af hvilke flg. kan
nævnes. <sp>Alicante</sp>, navnlig den mørkerøde
<sp>Vino tinto</sp>, der er likøragtig med en stærkt
krydret Buket; ved lang Lagring faar den en
meget karakteristisk, pikant Smag og kaldes,
da <sp>Fondellol</sp>. — <sp>Malaga-Vine</sp> (s. d.),
hvortil hører <sp>Pedro Ximenes</sp> ell.
<sp>Jimenez</sp> (smlg. ndf.). — <sp>Tarragona</sp>, af hvilke
de bedst kendte og i stor Mængde udførte er
af Portvinstype, uden dog at naa Oporto-Vinenes.
fine Buket og Smag; de kaldes ofte <sp>sp.
Portvin</sp>. — Meget lgn. Vine fremstilles i Omegnen
af <sp>Valencia</sp>. — Størst Bet. har <sp>Sherry</sp>,
<sp>Jerez</sp> ell. <sp>Xeres</sp>, hvide Vine, der dyrkes i
Egnene mellem Mundingerne af Guadalquivir
og Guadalete i Omegnen af Jerez de la
Frontera. Druerne indhøstes sædvanlig i Beg. af
Septbr, hvorefter de henligger 24 Timer i
Solen for at eftermodnes og derpaa presses.
Mosten hensættes til Gæring i Træfade paa en
saadan Maade, at Luften har rigelig Adgang,
og ved Udgangen af Jan. ell. Beg. af Febr er
Gæringen forbi, hvorefter Vinen indeholder
12—13 % Alkohol. Gæringen standses derpaa ved
en Tilsætning af Alkohol, saaledes at det
samlede Alkoholindhold gaar op til 15—20 %, og
Vinen henlægges derpaa til Lagring i store
overjordiske Stenbygninger i Løbet af 3—4 Aar,
efter hvilken Tid den klassificeres, og de bedre
Sorter henligger derpaa ofte endnu i fl. Aar,
inden de sælges. Man skelner mellem fl. forsk.
Sorter, af hvilke flg. kan nævnes: <sp>Fino</sp> er tør,
lys og meget buketrig; naar den bliver gl,
kaldes den <sp>Amontillado</sp>. Den typiske
Sherryvin er <sp>Oloroso</sp>, der er fyldigere og
har mere Farve end Fino. <sp>Raya</sp> er temmelig
tør. Endnu mere tør og meget buketrig er
<sp>Manzanilla</sp> fra Omegnen af St Lucar. Af
Vine med megen Sødme og Buket er de mest
kendte <sp>Jimenez</sp>, der ogsaa henregnes til
Malaga-Vinene, <sp>Muskatel</sp>, <sp>Apagado</sp> og
<sp>Pajarete</sp>. <sp>Soleras</sp> er ung Vin, til
hvilken er tilsat 7—8 Aar gl Vin, hvorved den efter
en kortvarig Lagring faar en meget fin
Karakter. De unge Vine kaldes undertiden <sp>Rancio</sp>
(s. d.).
<i>K. M.</i>
</chapter>
