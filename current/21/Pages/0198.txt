»Sejlladsanvisninger« de S., som Skibe bør følge for
at drage størst mulig Nytte af disse Forhold.
<i>C. B-h.</i>
</chapter>

<chapter name="Sejlskib">
<b>Sejlskib.</b> Skibe benævnes bl. a. efter deres
Fremdrivningsmiddel. Ved et S. forstaas et
Skib, der drives frem ved Sejl i Modsætning
til Dampskib og Motorskib, der drives frem
ved Maskinkraft. Vinden anvendtes til
Fremdrivning fra de tidligste Tider. Ganske vist var
Roningen det første Fremdrivningsmiddel, selv
for store Skibe, men det varede ikke længe,
før Sejlene toges til Hjælp, og efterhaanden
ganske fortrængte Aarerne, der dog holdt sig i
enkelte større Skibe, særlig til Krigsbrug, til
den senere Middelalder, og i Kanonbaade lige
til Midten af 19. Aarh. Sejlene anbragtes paa
Master; i Beg. kun enkelt Mast, saaledes i
Vikingeskibene og de ældste Galejer. Der
anvendtes kun eet Sejl, der i Norden var
firkantet, og i Middelhavet trekantet, det
saakaldte Latinersejl; det var underslaaet til en
Raa til at hejse op langs Masten, og det
stilledes ved Hjælp af Skøder og Halse. Snart
øgedes Masternes Antal, som Regel til 3 i større
Skibe med et Raasejl paa hver Mast. Ved
senere Udvikling blev
Masterne højere og deltes i
Dele, og Sejlene deltes i
fl. Raasejl paa hver Mast.
Godset til Masternes
Forstøtning og Sejlenes
Manøvrering øgedes, og
dannede en Rejsning ell.
Rig. Senere tilkom
Sprydet, først kun til
Anbringelse af Støttestagerne til
den forreste Mast, senere
til Anbringelse af mindre
Raasejl, der ophængtes
under Sprydet —
Blindsejl — ell. paa en lille
Mast, der stod op fra
Sprydet, og til sidst
forsynedes Sprydet med
Stagsejl. De gl.
Raasejlere var, saavel paa Grund
af deres Byggemaade
(korte, høje og brede)

<img>Fig. 1. Sejlskib fra Slutningen af 15. Aarh.</img>

<img>Fig. 2. Hanseatisk Kogge (15. Aarh.).</img>

<img>Fig. 3. Sejllinieskib fra Midten af det 17. Aarh.</img>

<img>Fig. 4. Dansk Tredækker »Christianus Quintus«. 1673.</img>
