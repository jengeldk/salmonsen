hvide, sjælden gule (Fennikel, Dild, Pastinak)
ell. røde. Af Frugtblade findes 2; der er 2 Rum
i Frugtknuden med 1 hængende og omvendt
Æg i hvert. Ved de to fri Griflers Grund findes
en Honningskive (Griffelfoden ell. Griffelpuden),
og da Honningen er let tilgængelig, sker
Bestøvningen især ved Hjælp af kortsnablede
Insekter, mest Fluer. Blomsterne er hyppigst
førsthannede; de har oftest en lidet behagelig
Lugt, som øver Tiltrækning paa mange
Insekter, og bliver ved deres Sammenstilling i store
Stande iøjnefaldende. Frugten er en
Spaltefrugt; ofte bevares Bægerranden og
Griffelresterne. Den deler sig i to nødagtige
Delfrugter, som hos de fleste sammenholdes af en
tvedelt Frugtholder, der er en Fortsættelse
af Blomsteraksen. Hver af Delfrugterne har 5
Ribber, de saakaldte Hovedribber, af hvilke 2
(Randribberne) ligger langs Delfrugternes Rand,
medens de 3 ligger paa dens Rygsider
(Rygribber). Mellem disse Hovedribber kan der
yderligere findes 4 saakaldte Biribber. Paa
Tværsnit af Delfrugten ser man, at der
skiftevis med Hovedribberne, altsaa inden for
Furerne mellem disse ell. inden for Biribberne, hvis
disse findes, oftest ligger Oliekanaler, fyldte
med en æterisk Olie. Lgn. Kanaler findes ofte
paa Delfrugternes Bugside. Frøene er stærkt
sammenvoksede med Frøgemmet. Der findes en
stor Frøhvide med Æggehvidestoffer og fed
Olie. Frøhviden er paa Bugsiden helt flad (hos
<sp>fladkernede S.</sp>) eller udstyret med en
Længdefure (hos <sp>furekernede S.</sp>) eller
hul (hos <sp>hulkernede S.</sp>); det første
Tilfælde er det hyppigste. Kimen er lille.

C. 1500 Arter, der er mest udbredte i
tempererede Egne og for Tropernes
Vedkommende kun optræder i Bjergegne. De falder i flg.
Grupper. <sp>Vandnavle</sp>-Gruppen
(<i>Hydrocotyleæ</i>) med usammensatte Skærme ell. Hoveder,
medens alle de øvrige Grupper har sammensatte
Skærm-e; Oliekanaler mangler; fladkernede.
<sp>Kommen</sp>-Gruppen (<i>Ammieæ</i>) med en kort,
næsten kugleformet og fra Siderne sammentrykt
Frugt, paa hvilken der kun findes
Hovedribber; Oliekanaler forekommer; fladkernede (med
Undtagelse af Skarntyde). Hertil hører en stor
Mængde Slægter. <sp>Kørvel</sp>-Gruppen
(<i>Scandiceæ</i>) med aflang ell. linieformet og fra Siden kun
lidt sammentrykt Frugt, der foroven har et
Næb; furekernede. <sp>Fennikel</sp>-Gruppen
(<i>Seselineæ</i>) med ellipsoidisk ell. aflang, ikke
sammentrykt Frugt, der har 10 Hovedribber;
fladkernede. <sp>Pastinak</sp>-Gruppen (<i>Peucedaneæ</i>)
med en fra Ryggen stærkt sammentrykt Frugt,
der oftest har vingede Randribber; fladkernede.
<sp>Gulerod</sp>-Gruppen (<i>Dauceæ</i>) med Frugter,
som foruden Hovedribber har Biribber; disse
er hyppig kraftigere end Hovedribberne og
forsynede med Børster; dels fladkernede (Gulerod,
Foldfrø), dels furekernede (Randfrø, Fodangel),
dels hulkernede (Koriander).

Mange Arter har paa forsk. Vis økonomisk
Bet. Spiselige Dele giver Kørvel, Selleri,
Pastinak, Gulerod o. fl.; den sidste er tillige en
vigtig Foderplante. Krydderier faas af Dild,
Fennikel, Kommen, Koriander, Anis m. fl. Flere
Arter især af Slægten <i>Ferula</i> giver
Gummiharpikser. Hundepersille, Gifttyde og Skarntyde
indeholder giftige Stoffer. Endelig er et ikke
ringe Antal Arter Prydplanter (Stjerneskærm,
Bjørneklo, Mandstro o. a.). Se nærmere under
de enkelte Slægter.
<i>A. M.</i>

<img>Frugter af Skærmplanter i Tværsnit. <i>1</i> Fennikel,
<i>2</i> Pimpinelle, <i>3</i> Skarntyde, <i>4</i> Koriander.</img>
</chapter>

<chapter name="Skærmtræer">
<b>Skærmtræer</b> kaldes de Træer af en gammel
Bevoksning, som man ved Afdelingens
Foryngelse overholder forholdsvis længe for at værne
Opvæksten mod stærkt Solskin, især tidlig paa
Dagen. og undertiden mod stærk Blæst.
<i>C. V. P.</i>
</chapter>

<chapter name="Skærmydsel">
<b>Skærmydsel,</b> et lille, ubetydeligt
Sammenstød.
</chapter>

<chapter name="skærpe">
<b>skærpe</b> (Søv.), at hale i Braserne, hvorved
Ræerne bringes, saa vidt det lader sig gøre for
Rejsningens øvrige Dele, til at indtage en
langskibs Retning og Sejlene (ɔ: Raasejlene) med
dem. Denne Stilling af Raasejlene bruges altid
under »bi de Vind« Sejlads eller Krydsning.
Underraaens Vinkel med Diametralplanet
(Skibets Længderetning) vil da i Reglen være c. 28°
(ɔ: 2 1/2 Streg).
<i>C. B-h.</i>
</chapter>

<chapter name="skærpende Omstændigheder">
<b>skærpende Omstændigheder</b> betegner
saadanne Forhold, der bevirker, at en begaaet
Forbrydelse i Grovhed rækker op over Normalen
og derfor medfører, at Domstolene ved
Straffens Udmaaling maa søge op imod Maksimum
inden for den givne Strafferamme. Som
Eksempler af <sp>subjektiv Art</sp> kan nævnes:
Gerningsmandens særlige for Dagen lagte
Skadelyst, hans Ondskabsfuldhed ell. Grusomhed,
hans tidligere Levevis, der karakteriserer ham
som en raa og hensynsløs, eller særlig snedig
og udspekuleret Forbryder, at Forbrydelsen er
begaaet for Vindings Skyld eller er et Led i
en forbrydersk Trafik, at den er begaaet med
Overlæg og efter forudlagt Plan, at
Gerningsmanden stod i et særligt Forpligtelsesforhold
til den Forurettede, efter sine Forhold og sin
Opdragelse burde staa den paagældende
Forbrydelse særlig fjern o. l. Som s. O. af
<sp>objektiv</sp> Art kan nævnes: at Gerningen har
medført omfattende ell. blivende Skade, er udført
under særlig farlige Omstændigheder i
Henseende til Tid, Sted og Udførelsesmaade eller
paa Omraader, hvor netop særlig Omhu og
Paapasselighed maa være alm. Borgerpligt o. l.
Ofte vil Lovbudet selv fremhæve en eller flere
s. O. og foreskrive skærpet Straf herfor, men
i saa Fald taler man ikke længere om s. O.,
