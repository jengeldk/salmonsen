udføres af Familiens Medlemmer. Der er tillige en
trappeformet Forhøjning med Bænke og Borde,
fra hvilke Eleverne kan følge Lærerindens
Arbejde, naar hun tilbereder en ell. anden Ret
ved Forevisningsbordet, et aflangt Bord forsynet
med Gasledning. Enkelte Steder er S. indrettet
som et Laboratorium med lange Diske med
ensartede Arbejdspladser (een til hver Elev)
forsynet med Gasledning, Gasapparater og de
nødvendigste Brugsgenstande. Et saadant Køkken
kaldes Forberedelseskøkken og benyttes til
Indøvelse i de elementære Arbejder: Kogning af
Vand, Mælk — Mælkeretter — Kartofler, Æg
o. s. v., og tillige hver Gang en ny Grundtype
indøves, f. Eks. Æltning og Udrulning af Dejg
som Grundtype for en Række Brødsorter: Horn,
Gifler, Klejner o. s. v. Begge Køkkentyper kan
kombineres i samme Lokale. — Maalet for
Undervisningen i S. er at give Eleverne et
Grundlag for de Arbejder — herunder ogsaa Vask —
der forekommer i et Hjem, særlig i Køkkenet.
Det gælder at udvikle deres Ordens- og
Renlighedssans samt at give dem Forstaaelse af
Hygiejne og Økonomi, at lære dem at bruge alle
Redskaber paa den mest praktiske Maade samt
at indøve dem i Rengøringens Teknik.
Madlavningen skal omfatte jævne daglige Retter, der
maa tilberedes med Omhu, saa de vinder i
Velsmag og Fordøjelighed. — S. er af ny Dato.
Det første S. oprettedes i Kbhvn 1893 i en privat
Fortsættelsesskole. 1899 indrettede Kbhvn sit
første S. (Kommuneskolen ved Østre Gasværk)
og har nu 37, i hvilke alle Kommuneskolens
Piger fra de øverste Klasser faar Undervisning.
Frederiksberg og alle større Provinsbyer og
flere Landkommuner har S. (Frederiksberg
indrettede 1897 et Køkken i Godthaabsvejens
Skole). Undervisningen er obligatorisk i alle større
Byer. Elever i 6. og 7. Normalklasser, i 8.
Klasse, i 4. Mellemskoleklasse og ofte i Realklassen
deltager i Undervisningen. Denne er som al
anden Undervisning gratis, og Eleverne spiser
den tilberedte Mad ved Familiebordene —
herved indøves de tillige i Anretning og Servering.
Mange af Eleverne fortsætter i Ungdomsskolen
og i de kommunale Fortsættelsesskoler.
Undervisningen i Barne- og Ungdomsskolen er knyttet
sammen med Undervisningen i
Næringsmiddellære med smaa illustrerende kem. Forsøg, med
Sundhedslære — derunder for
Ungdomsskolens Elever Syge- og Barnepleje —
Husholdningsregning og skriftlig Besvarelse af forsk.
Spørgsmaal vedrørende Arbejdet. Hvor
Forholdene tillader det, har S. en lille Køkkenhave.
— Ungdoms- og Fortsættelsesskolen er stærkt
søgt — særlig om Aftenen — af unge Piger, der
om Dagen er beskæftiget i Fabrikker, Kontorer
og Forretninger, ved Syning og Husgerning.
Undervisningen, der er gratis, gives 2 Gange
ugentlig i Vinterhalvaaret. Det er ret alm., at
Eleverne deltager i Undervisningen 2 à 3 Aar i
Træk. Enkelte Dagkursus med Undervisning 5
Dage om Ugen er oprettet paa Frederiksberg og
i København. Til denne Undervisning er knyttet
— foruden ovennævnte Fag — Kjolesyning,
Mønstertegning, Modersmaalundervisning,
Samfundslære og Gymnastik. — S. er indrettet i
næsten alle højere private Pigeskoler i Kbhvn
og større Provinsbyer, og Elever fra 9. og 10.
Klasse faar som Folkeskolens 4 Timers
Undervisning om Ugen. Ved de sociale Kursus i N.
Zahles Skole indtager Husgerning som Fag en
stor Plads. I Husholdnings- og Husmoderskoler
er Køkkenerne indrettet som S., og i en enkelt
— Den Suhr'ske — findes tillige vel indrettede
Laboratorier og Forberedelseskøkkener.
— Lærerindeuddannelsen foregaar for Folkeskolens
Lærerinder paa Statens Lærerhøjskole og for
Husmoder- og Ungdomsskolens Lærerinder paa
3 af Staten understøttede Skoler: Fru
Suhr-Mailand's, Fru Berg Nielsen's og »Ankerhus«,
Sorø. — S. findes i næsten alle europ. Lande og
i U. S. A. S. oprettedes først i Tyskland,
Belgien og England, særlig i de store
Fabrikcentrer, hvor den kvindelige Ungdom allerede i 12
Aars Alderen fik Arbejde i Fabrikkerne og
derved var saa godt som uden Indsigt i husligt
Arbejde, naar de senere fik eget Hjem.
Undervisningen er indgaaet som Led i Barneskolens
øverste Klasser og er bl. a. i München blevet
Centralfag i de fortsættende Klasser (Barnets
13.—14. Aar) og i Ungdomsskolen (14.—18. Aar).
— I Sverige og Norge oprettedes S. herh. 1889
og 1890. Undervisningen staar i begge Lande
meget højt; den er indført saa godt som i alle
Kommuner, ogsaa paa Landet, særlig i
Sverige, efter at den tvungne Ungdomsskole er
indført. I Sthlm, Upsala og Göteborg findes
ypperlige Uddannelsesanstalter for Lærerinder, og
ved flere Folkeskoleseminarier finder ligeledes
Uddannelse Sted. Norge har bygget en stor
Fagskole — Stabæk — til Uddannelse af
Husstelslærerinder, særlig til Ungdoms- og
Husholdningsskoler. Der er planlagt Uddannelse af
S.-Lærerinder ved flere Folkeskoleseminarier, og
Staten opretter, naar det skønnes nødvendigt.
Kursus til Uddannelse af
Skolekøkkenlærerinder.
<i>Sofie Rasmussen.</i>
</chapter>

<chapter name="Skolelæge">
<b>Skolelæge.</b> Ved enhver kommunal Skole i
Kbhvn (og paa Frederiksberg) er ansat en S.,
som foruden at være Skolens sanitære
Raadgiver undersøger alle nyankomne Elever og
opnoterer Resultatet af Undersøgelsen paa et
Helbredskort, som opbevares for hver Elev under
Skoletiden. Desuden undersøger han paa
Skolen de til ham fra Lærerpersonalet sendte syge
Børn, som under hans Vejledning kan tages
under Behandling af
<sp>Skolesygeplejersken</sp> (hvoraf der f. T. er 6 i Kbhvn) i et paa
Skolen dertil indrettet Lokale,
<sp>Sygeplejerskestation</sp>. I Spidsen for
Skolelægevæsenet staar en Overskolelæge. Foruden i Kbhvn
og paa Frederiksberg er (1925) ansat
Skolelæger ved 24 Købstadkommuners Skolevæsen. —
Se endvidere <sp>Skolesygdomme</sp>.
<i>P. H.</i>
</chapter>

<chapter name="Skolelærereksamen">
<b>Skolelærereksamen,</b> se <sp>Lærer</sp>.
</chapter>

<chapter name="Skolemulkt">
<b>Skolemulkt,</b> se <sp>Skolepligt</sp>.
</chapter>

<chapter name="Skolemuseum">
<b>Skolemuseum.</b> Trangen til at anlægge
Samlinger, hvori det beslægtede, ensartede,
sammenhørende fremstilles i sin Mangfoldighed,
men dog saaledes, at det er muligt at danne sig
et Helhedsbillede, kom sent frem paa Skolens
Omraade. Det første S. blev oprettet 1851 i
Stuttgart, og Tyskland har saaledes Æren af
at have kaldt S. til Live. — Et S.'s Opgave er
at anskueliggøre Skolemateriellets og
Undervisningsapparaternes historiske Udvikling og
vise, paa hvilket Standpunkt Skolen i denne
