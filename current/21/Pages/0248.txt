Embedsmænd en Slags Indenrigsminister, hvorhos han
ikke sjælden anvendtes som Dommer i den kgl.
Hofret. Indehaverne af Embedet søgte at gøre
dette arveligt, men Tendenserne hertil
standsedes ved Ludvig VI's Afsættelse af Etienne de
Garlande som S. 1127, og siden 1191 undlod
Philip August endog helt at besætte det, hvad
hans Efterfølgere fortsatte med, saa at
Stillingen som S., skønt aldrig formelig ophævet,
faktisk forsvandt. Foruden de fr. Konger havde i
Lenstiden ogsaa Lensfyrsterne hver sin S. med
lgn. Funktioner som Kongens, og endelig
brugtes Ordet i det sydlige og vestlige Frankrig om
rent provinsielle Embedsmænd svarende til
dem, der ellers kaldtes Bailli (s. d.).
<i>P. J. J.</i>
</chapter>

<chapter name="Senecio">
<b>Senecio</b> L. (<sp>Brandbæger</sp>, norsk
<sp>Svineblom</sp>), Slægt af Kurvblomstrede
(Asters-Gruppen), Urter, Buske ell. Træer af meget forsk.
Ydre, ogsaa i Henseende til Kurvenes Form og
Størrelse. Svøbet er mangebladet og bestaar
som Regel dels af et ydre Svøb af smaa Blade,
dels af et indre af længere. Blomsterne er
gule ell. sjældnere af anden Farve; undertiden
findes kun rørformede Blomster. Frugten er
ribbet, uden Næb og udstyret med hvid Fnok.
1200 Arter over hele Jorden. Af nordiske Arter
nævnes først nogle enaarige. <i>S. vulgaris</i> L.
(<sp>Almindelig Brandbæger</sp>,
<sp>Aker-Svineblom</sp>) er et yderst hyppigt Ukrudt
i Haver og andre Steder; den har
fjerfligede Blade; Kurvenes Svøb er valseformet,
de ydre Blade er sorte i deres halve Længde;
Kurvene indeholder omtrent ingen ell. slet
ingen tungeformede Randkroner. Den blomstrer
næsten hele Aaret og kaldes ogsaa Stolt
Hendrik. Hos <i>S. silvaticus</i> L.
(<sp>Skov-Brandbæger</sp>, <sp>Skog-Svineblom</sp>) og
<i>S. viscosus</i> L. (<sp>Klæbrig Brandbæger</sp>,
<sp>Klebe-Svineblom</sp>) er de ydre
Svøbblade grønne eller kun sortplettede i
Spidsen, og tungeformede Randkroner findes. Den
første vokser ofte i Mængde paa
Ryddepladser i Skove, nylig opbrækket Hede o. l. St.
Den sidste, som let kendes fra de to
foregaaende ved sin Klæbrighed, vokser derimod ved
sandede Strandbredder, men er ej alm. hverken
i Norge ell. Danmark. Begge de sidste
blomstrer i Eftersommeren. <i>S. vernalis</i> W. & Kit.
(<sp>Vaar-Brandbæger</sp>) har i Modsætning til
de foregaaende et klokkeformet Svøb; de
fjerlappede Blade er tillige med Stænglen mere ell.
mindre spindelvævhaarede. Den har i de senere
Aar bredt sig overordentlig stærkt paa
Græsmarker i Jylland; blomstrer Maj—Juni. <i>S. jacobæa</i>
L. (<sp>Eng-Brandbæger</sp>, <sp>Eng-Svineblom</sp>)
er fleraarig, 0,30—1 m høj og har fjersnitdelte
Blade; Kurvenes Svøb er klokkeformet, og
Randblomsternes Krone har en tungedannet og
udstaaende Krave; dens Frugter er glatte, medens
Skiveblomsternes er dunhaarede. Alm. paa
Enge, ved Veje og Gærder. Til en lille Gruppe,
som ogsaa er henført til Slægten <i>Cineraria</i> L.
(<sp>Fnokurt</sp>), hører den i Tørvegrave alm. <i>S.
palustris</i> (L.) DC.; den er enaarig, indtil 1 m
høj, klæbrig behaaret, med lancetdannede Blade
og Kurvene i Top. Nær beslægtet er den under
Navn af <i>Cineraria hybrida</i> dyrkede <i>S. cruentus</i>
(Masson) DC. fra Canarerne (se <sp>Cineraria</sp>).
— Af S. dyrkes desuden en Del Arter som
Prydplanter. <i>S. elegans</i> L. (Kap) er enaarig og har
purpurfarvede Randkroner. Fleraarige er
følgende: <i>S. (Ligularia) clivorum</i> Maxim., indtil
1 m høj, med store hjertedannede Blade og
orangegule Blomsterkurve i Halvskærm. Japan
og Kina; blomstrer i Aug. <i>S. Wilsonianus</i> Hemsl.
og <i>S. Veitchianus</i> Hemsl. ligner hinanden meget,
bl. a. derved, at Kurvene sidder i et langt Aks;
hos den første er Blomsterne guldgule, hos den
sidste lysegule. De er begge over 1 m høje
Stauder med hjertedannede Blade; stammer fra
Kina. <i>S. Kæmpferi</i> DC. (<i>Ligularia Kæmpferi</i>
Sieb. & Zucc.) har Blade, der meget minder om
Følfodens; Formen aureo-maculata er
gulplettet og blank, den dyrkes som Bladplante
(ogsaa under Navn af <i>Tussilago japonica</i> L. og
<i>Farfugium grande</i> Lindl.) og stammer fra
Japan. <i>S. tanguticus</i> Maxim., 1,5 m høj, med
Udløbere, dybt indskaarne Blade og smaa
lysegule Blomsterkurve. <i>S. cineraria</i> DC. (<i>Cineraria
maritima</i> L.), c. 60 cm høj, med graafiltede og
fjerlappede ell. fjersnitdelte Blade; stammer fra
Middelhavslandene.
<i>A. M.</i>

Foruden <i>S. cruentus</i> (se <sp>Cineraria</sp>)
dyrkes af enaarige Arter <i>S. elegans flore pleno</i>,
40—60 cm, med fyldte Blomster i forsk. Farver,
hvide, kødfarvede, lilla, rosa og mørkerøde, paa
Rabatter og til Afskæring, <i>S. elegans nanus flore
pleno</i>, 20—30 cm, i Blomsterbede og til
Indfatning. De saas i kold Bænk med Udplantning i
Maj ell. paa Blivestedet. Af fleraarige S. dyrkes
som Stauder <i>S. clivorum</i>, <i>S. Veitchianus</i>, <i>S.
Wilsonianus</i> og <i>S. tanguticus</i>, der alle er
dekorative Planter og særlig egner sig for fugtige
Steder, som Vandbredder. De formeres ved Frø
ell. Deling. P. Gr. a. nogen Variering ved
Frøudsæd maa der foretages Udvalg af de

<img><i>Senicio Wilsonianus</i>.</img>
