Edinburgh. Han vandt her snart Navn som
Portrætmaler; hans Portræt af Walter Scott gjorde
saa megen Lykke, at han skal have malet det
20 Gange. S.'s Portrætter er malede med tynd
Farvepaasætning og meget fin Gennemførelse.
Værker af ham findes i Londons og Edinburghs
<i>Nat. Port. Gall.</i> og i <i>Glasgows Gallery</i>.
<i>A. Hk.</i>
</chapter>

<chapter name="Smith, Frederik Edwin">
<b>Smith</b> [smiþ], <sp>Frederik Edwin</sp>, Sir,
fra 1919 udnævnt til Lord <sp>Birkenhead</sp>, født
12. Juli 1870 i Birkenhead, studerede i Oxford,
deltog meget i Folkeuniversitetsbevægelsen, blev
Sagfører, valgtes 1906 som Konservativ til
Parlamentet. Han ydede efter Verdenskrigen den
liberale Regering beredvillig Støtte, var en Tid
Chef for dens Pressebureau, deltog derefter i
Verdenskrigen, blev Juni 1915 <i>Solicitorgeneral</i>
(samt adledes som <i>Knight</i>), var fra
November samme Aar indtil 1919
<i>Attorneygeneral</i>, derefter indtil 1922 Lordkansler. S. har
baade Ordet og Pennen i fremragende Grad
i sin Magt og har udgivet Skrifter om
juridiske, historiske og politiske Emner,
saaledes <i>International Law</i> (4. Udg. 1911) og <i>My
american visit</i> (1918, om en Rejse, foretaget for
Krigspropaganda s. A.).
<i>H. J-n.</i>
</chapter>

<chapter name="Smith, George (Maler)">
<b>Smith</b> [smiþ], <sp>George</sp>, kaldet <sp>S. of
Chichester</sp>, eng. Maler fra Chichester
(1714—76). S. nød stort Ry for sine Landskaber, der
ganske byggede paa Overleveringen fra Claude
Lorrain og Poussin; de gengaves i Stik af
Kunstnere som Woollett, Vivares m. fl.; S.
udførte en Del af sine Arbejder i Fællesskab med
Broderen John S. (1717—64). G. S. var en
alsidig Natur, var dygtig Musiker og optraadte
som Digter (Pastoraler). En anden Maler
<sp>George S.</sp> (1802—38) malede historiske
Arbejder.
<i>A. Hk.</i>
</chapter>

<chapter name="Smith, George (Assyriolog)">
<b>Smith</b> [smiþ], <sp>George</sp>, eng. Assyriolog,
f. 26. Marts 1840 i London, d. 19. Aug. 1876 i
Aleppo i Syrien. S., hvis Forældre levede i
meget trange Kaar, nød som Barn kun en
yderlig tarvelig Skoleundervisning. Som Voksen
fik han Arbejde ved Stikning af Banknoter. Fra
en tidlig Tid havde han næret levende
Interesse for Udgravningerne i Assyrien. Den Tid,
han havde fri midt paa Dagen til
Middagsmaaltid, anvendte han i British Museum til at
studere og afskrive Kileindskrifter, alle sine
Sparepenge udgav han til Indkøb af Bøger om
Assyrien og om Kileindskrift, som han flittig
studerede. Man blev opmærksom paa ham i
British Museum, og særlig Sir Henry
Rawlinson forbausedes højlig over hans grundige
Kendskab til Kileskriften. Han lod i Museets
Arbejdsværelser S. undersøge en Samling af
Papiraftryk af Indskrifter, som Layard,
Rawlinson selv o. a. Rejsende havde taget i
Assyrien, og i disse fandt S. snart vigtige Ting,
som ingen før ham var blevet opmærksom paa.
Bl. a. opdagede han i Indskrifter, der stammer
fra Tiglath Pilesar's under hans Efterfølgere
nedbrudte Palads, Navne paa fl. Konger i
Israel's og Juda Rige: Pekah, Hoseas, Jakhas
(d. e. Akhas) og Asarja. Rawlinson udvirkede,
at han 1866 blev ansat som midlertidig
Assistent ved Museets ass. Afdeling, og han gjorde
ham til sin Medarbejder ved Udgivelsen af det
3. Bd af <i>Cuneiform Inscriptions of Western
Asia</i>. 1870 blev han fast ansat ved Museet,
hvorpaa han 1871 udgav <i>History of Assurbanipal
from Cuneiform Inscriptions</i>, over 3000 Linier
Tekst med Gengivelse af Udtalen af Ordene og
med eng. Overs. nedenunder. De store Udgifter
ved dette Værks Trykning bestredes af
Bankieren Bosanquet, der selv syslede med ass.,
bab. og bib. Tidsregning. Det Hverv, der især
paalaa S. i Museet, var at samle de
sammenhørende spreute Smaastykker af de fra
Assurbanipal's Bibliotek i Ninive stammende, men
ofte i tusinde Stumper knuste Tavler af brændt
Ler, som Museet besad. Med rastløs Iver
arbejdede han her og samlede efterhaanden større
Stykker, som han oversatte, og hvis Indhold
nan meddelte Offentligheden. Det mærkeligste
Fund stammer fra 1872, da det lykkedes ham
at sammensætte en Tekst, der, som han
paaviste, indeholdt en Fortælling om Syndfloden,
der i mange Punkter mindede om den bib.
Fortælling. Andre Tavler indeholdt, hvad man
kunde kalde Skabelseshistorier o. s. v. Disse store
Opdagelser m. m. meddelte S. i det nylig
stiftede <i>Society of Biblical Archæology</i>. Da han
havde bemærket, at der i næsten alle Tavler
manglede Stykker, som ikke fandtes i
Museet, og da han formodede, at det manglende
var at finde i Ninives Ruiner, sendte Bladet
<i>Daily Telegraph</i> ham 1873 til Assyrien og
forsynede ham med Midler til at foretage
Udgravninger. Han fandt virkelig meget værdifuldt
Materiale, som Bladet straks skænkede den
britiske Nation. Snart efter hans Hjemkomst
sendte British Museum ham paa ny til
Assyrien, hvorfra han atter hjembragte talrige
mærkelige Indskrifter. Disse Rejser beskrev han i
sin <i>Assyrian Discoveries</i> (7. Udg., 1883),
ligesom han samtidig udgav <i>The Chaldean Account
of Genesis</i> (1875, 6. Udg. 1880; overs. paa Tysk
med fl. Tillæg af Delitzsch). 1876 sendtes han
atter til Østen, men paa Hjemrejsen naaede han
kun til Aleppo, hvor en voldsom Feber gjorde
Ende paa hans Liv. Foruden de omtalte Skr
har S. bl. a. udg. <i>Assyria from the earliest
times to the fall of Ninive</i> (1875), <i>Phonetic
values of the Cuneiform Characters</i> (1871).
Efter hans Død udkom <i>History of Babylonia</i>
(1877) og <i>History of Sennakherib translated
from the Cuneiform Inscriptions</i> (udg. af Sayce
1878). S. har ogsaa Æren for at have
dechiffreret den kypriske ell. kypriotiske Skrift, som
man hidtil ikke havde kunnet tyde. Sproget
befandtes at være græsk.
<i>(V. S.).</i>
</chapter>

<chapter name="Smith, Goldwin">
<b>Smith</b> [smiþ], <sp>Goldwin</sp>, eng. Historiker
og Politiker (1823—1910), studerede i Oxford
og blev 1850 Sekretær ved den
Undersøgelseskommission ved Univ., hvis Arbejde førte til
betydelige Reformer. Han fik derpaa
Ansættelse som Prof. i nyere Historie i Oxford, men
flyttede senere til Amerika, hvor han en Tid
var Prof. ved det nyoprettede Univ. i Ithaka i
New York. hvorfra han 1871 flyttede til
Toronto i Kanada. Han er Forf. af en lang Rk.
betydelige hist. Værker, af hvilke kan nævnes:
<i>Irish History and Irish Character</i> (1861; ny
Udg. 1885), <i>Lectures on modern History</i> (1861),
<i>Relations between England and America</i> (1869),
<i>Three English Statesmen: Pym, Cromwell</i>,
