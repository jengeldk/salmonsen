<chapter name="Sherardisering">
<b>Sherardisering</b> ['sje-] er en efter
Opfinderen, <sp>Sherard Cowper-Coles</sp>, opkaldt
Metode til Overtrækning af Metalgenstande,
særlig saadanne af Jern, med et tyndt Zinklag; S.
træder altsaa i St f. Galvanisering. Den udføres
ved at pakke Genstandene ned i lufttæt lukkede
Jernbeholdere sammen med Zinkstøv og ophede
i nogle Timer til c. 250—300°. Zinken, som jo
har et forholdsvis stort Damptryk, vil gaa over
i Dampform, til Trods for at Temperaturen
ligger væsentlig under Zinkens Smeltepunkt, og
som Damp vandre over til Metalgenstandens
Overflade og slaa sig ned her. Metoden har
visse Fordele i Udførelsen lige over for den alm.
Galvanisering, navnlig naar det drejer sig om
at behandle store Mængder af ganske smaa
Genstande, men giver ikke et saa
modstandsdygtigt Zinklag som denne.
<i>C. J.</i>
</chapter>

<chapter name="Sheraton, Thomas">
<b>Sheraton</b> ['∫er<sub>ə</sub>t<sub>ə</sub>n], <sp>Thomas</sp>, engelsk
Møbelkunstner, f. 1751, d. 1806. Paavirket af R.
Adam, hvis Medarbejder han var, blev han en
af sin Tids mest fremtrædende Snedkere, især
bekendt ved sin Forbilled-Publikation <i>The
Cabinet makers and upholsterers drawing book</i>
(1791, ogsaa i tysk Udg.). Denne Bog efterfulgtes
1803 af <i>The Cabinet Makers Dictionary</i>, og efter
hans Død udkom hans efterladte Udkast under
Titlen <i>Designs for Household Furniture</i> (1812).
I de senere Arbejder nærmer han sig
Empirestilen, men den Møbelstil, som bærer hans Navn,
tilhører ligesom Hepplewhite's Arbejder den
særlige eng. Nyklassicisme, og hans ofte noget
fantastiske Udkast naar et Højdepunkt af
elegant og formsikker Spinkelhed.
<i>C. A. J.</i>
</chapter>

<chapter name="Sherborne">
<b>Sherborne</b> ['∫ə.bå<sub>ə</sub>n ell. -bən], By i det
sydlige England, Dorsetshire, 75 km V. f.
Southampton, med Silkespinderier og
Handskefabrikker. Den er i Stilstand, (1921) 5446 Indb.,
men var i Oldtid og Middelalder en af de
betydeligste Byer i England. S. var saaledes
Bispesæde 705—1075 og har en interessant gl
Klosterkirke, der afspejler den kirkelige
Bygningsstil fra Normannertiden til Henrik VII,
desuden en Borgruin, et Slot og en
Latinskole, begge opførte i 16. Aarhundrede.
<i>(M. Kr.). G. G.</i>
</chapter>

<chapter name="Sherbrooke">
<b>Sherbrooke</b> ['∫ə.bru.k], By i Dom. of Canada,
Prov. Quebec, ligger 128 km ØSØ. f. Montreal
ved Magogs Udløb i St Francis River, er et
vigtigt Jernbaneknudepunkt og betydelig
Industriby med Tekstil-, Skotøjs- og
Trævarefabrikker. (1921) 23515 Indb. Byen er Sæde for en kat.
Biskop.
<i>G. Ht.</i>
</chapter>

<chapter name="Sherbrooke">
<b>Sherbrooke</b> ['∫ə.bru.k], se <sp>Lowe, R.</sp>
</chapter>

<chapter name="Sheridan, Philipp Henry">
<b>Sheridan</b> ['∫er<sub>i</sub>d<sub>ə</sub>n], <sp>Philipp Henry</sp>,
nordamerikansk General, f. 1831, d. 1888. Efter at
have gennemgaaet Militærakademiet i Westpoint
blev han 1853 Løjtnant ved Fodfolket. Kort
efter Borgerkrigens Udbrud udnævntes han til
Oberst, deltog i Felttoget i Kentucky,
udmærkede sig ved Murfreesborough og senere som
General og Divisionschef i Ohio-Hæren ved
Chickamauga og Chattanooga. 1864 blev han
Chef for et Rytterkorps paa 25000 Mand, med
hvilket han med Dygtighed opererede i Ryggen
paa den fjendtlige Hær. 19. Septbr og 22. s. M.
slog han General Early ved Opequan og Fishers
Hill, og 19. Oktbr tilintetgjorde han den
fjendtlige Shenandoah-Hær ved Cedar Greek. 2. Febr
1865 vandt han atter en Sejr over General Early
ved Fishersville, forenede sig i Marts med Grant
og bidrog ved sin Sejr ved Five-Forks til
Indtagelsen af St Petersborg. Under Forfølgningen
af General Lee tvang han denne til Overgivelse
ved Apponiatox-Courthouse. Efter Krigen kom
han i Spidsen for forsk. Militærdepartementer og
blev 1869 Generalløjtnant. 1883 udnævntes han
til højestbefalende for Hæren og blev 1888
General, efter at Kongressen alene for hans Skyld
havde genindført denne Grad; et Bevis paa hans
fremragende Dygtighed. (<sp>Litt</sp>.: <i>Persona
memoirs of Philipp Henry S.</i> [New York 1888]).
<i>(B. P. B.). E. C.</i>
</chapter>

<chapter name="Sheridan, Richard Brinsley">
<b>Sheridan</b> ['∫er<sub>i</sub>d<sub>ə</sub>n], <sp>Richard Brinsley</sp>,
eng. Digter og Statsmand, f. i Dublin 30. Septbr
1751, d. i London 7. Juli 1816. Han var Søn af
en kendt Skuespiller og Ordbogsforfatter, der
satte ham i
den ansete
Skole i
Harrow. Derefter
skulde han have
studeret i
Oxford; men da
hans Fader
ikke havde
Raad til at
holde ham der,
tog han
Sønnen hjem for
selv at
fuldende hans
Opdragelse. S. fik
nu
Undervisning i alt, hvad
der hørte sig
til for en
Gentlemann og
førte i Bath, hvor Familien dengang boede, et
frisk og muntert Ungdomsliv. Her forelskede
han sig i den skønne, stærkt ombejlede
Sangerinde Miss Linley, hvem han bortførte til
Frankrig, hvor han giftede sig med hende. Derefter
drog han til London, hvor han til Trods for
sine slette økonomiske Kaar førte et stort Hus
og gjorde Bekendtskab med mange
fremragende Mænd. 1775 blev hans første Lystspil, <i>The
Rivals</i>, opført, og endnu s. A. fulgte den lystige
Farce <i>St Patrick's Day, or The Scheming
Lieutenant</i> og den komiske Opera <i>The Duenna</i>, der
blev opført 75 Gange i Træk. Han købte nu
sammen med to andre Drury Lane Teatret, og
her blev hans flg. Stykker spillede: <i>The School
for Scandal</i> (1777), hans bedste Lystspil; <i>The
Critic; or, A Tragedy Rehearsed</i>, hans bedste
Farce, til hvilken Ideen er hentet fra
Buckingham's <i>The Rehearsal</i>. 1780 blev S. Medlem af
Parlamentet, og kom til at spille en ikke ringe
Rolle som politisk Taler. Hans berømteste Tale
er den saakaldte <i>Begum speech</i> i Processen
mod Warren Hastings, om de af denne mod
Fyrstinderne (<i>begums</i>) af Audh begaaede
Uretfærdigheder. Som Lystspildigter hører S. til de
betydeligste; han benytter vel til Dels ældre
Skuespil, men han fornyer dem ganske ved sit
spillende Vid og sin rammende Satire. Hans

<img>R. B. Sheridan.</img>
