Hilda, Raadhuset, Biblioteket med Mus.,
Navigationsskolen. S. S. har meget store
Skibsværfter, Kedelsmedier og Maskinfabrikker; desuden
tilvirkes Sejldug, Tovværk, Kemikalier og især
Glasvarer. Havnen er Hjemsted for en stor
Handelsflaade og er en af Englands vigtigste
Eksporthavne for Kul (fra Durham-Feltet).
Dampfærger forbinder S. med North S. og
Tynemouth. Allerede Romerne havde befæstet
S. S., hvad betydelige Fund viser.
<i>G. G.</i>
</chapter>

<chapter name="Shifnal">
<b>Shifnal</b> ['∫ifn<sub>ə</sub>£], By i det mellemste
England, Shropshire, 38 km NV. f. Birmingham, en
smuk Kirke og Jernværker. (1921) 7666 Indb.
<i>G. G.</i>
</chapter>

<chapter name="Shiisme">
<b>Shiisme</b> [sji-], den ene af de to Hovedsekter,
hvori den muhammedanske Verden er delt (se
<sp>Sunnisme</sp>). S. opstod i Islam's 1. Aarh. som
en politisk Sekt, <sp>shîat-Alî</sp>, Alî's Tilhængere i
Kampen mod de andre Prætendenter til
Kalifværdigheden. Partiet knyttedes fastere sammen
ved Alî's og hans to Sønners Hasan's og Husein's
Mord. For de legitimistisk sindede Persere
maatte Alî som Profeten Muhammed's Svigersøn
staa som den rette Kalif og Abu Bekr, Omar og
Othman som Usurpatorer. S. vandt derfor
særlig Indgang i Persien og knyttedes til den pers.
Nationalbevidsthed ved en Tradition om, at Alî's
Søn Husein havde ægtet en Datter af den sidste
Sasanidekonge Jezdegerd III. Meget tidlig fik
religiøse Særmeninger Indpas i S., og bl. disse
findes mange gammeliranske. Alî æredes næsten
i samme Grad som Muhammed; han og hans
aandelige Efterfølgere, Imâm'erne, til hvem den
samme Guddomsaand havde forplantet sig, blev
ufejlbare Ledere. Det blev efterhaanden en alm.
Tro, at den sidste Imâm, den saakaldte Mahdî,
paa en hemmelighedsfuld Maade var bleven
rykket bort fra Jordelivet og holdtes skjult i
Bjerget Ridhva til den yderste Dag. De specifikt
shiitiske Teorier støttedes ved en Mængde
opdigtede Traditioner, og den Sammensmeltning
mellem Islam og fremmede Troslærdomme, som
gik for sig i S., lettedes ved Teorier om en
allegorisk Fortolkning af Koranen. Bl. de mange
shiitiske Sekter i Middelalderen var de vigtigste
»de 7 Imâm'ers Lære« ell. <sp>Ismailismen</sp> (s.
d.), som i fl. Aarh. spillede en meget betydelig
Rolle i Persien og Forasien, og »de 12 Imâm'ers
Lære«. Denne sidste blev Persiens Statsreligion,
da Sefiden Ismaîl c. 1500 e. Kr. atter samlede
det pers. Rige til en Enhed. I Modstrid med
Islam's Aand har der uddannet sig et fast Hierarki
inden for S. <sp>Shiitterne</sp> har deres egne
Valfartssteder i Nedjef, hvor Alî er begravet,
Kerbela, hvor Husein ligger begravet, og Meshhed,
hvor en Gravmoské er bygget for den
forsvundne Mahdî. De har tillige deres egne Fester; ved
den største af disse, Muharremsfesten, opføres
der over hele Riget Passionsskuespil, hvor
Hasan's og Husein's Lidelseshistorie fremstilles
under umaadelig Deltagelse. (<sp>Litt</sp>.: <sp>Arthur
Christensen</sp>, »Schiismen«, [»Nord.
Tidsskr.«, 1903] S. 655 ff.).
<i>A. C.</i>
</chapter>

<chapter name="Shiitter">
<b>Shiitter</b> [sji-], se <sp>Shiisme</sp>.
</chapter>

<chapter name="Shikarpur">
<b>Shikarpur</b> [∫i-], Hovedstad i Distriktet af
s. N., Prov. Sindh, Præsidentskabet Bombay,
ved Jernbane forbunden med Kandahar. (1911)
53944 Indb. Bekendt Fabrikationssted af Tæpper
og grove Bomuldstøjer.
<i>M. V.</i>
</chapter>

<chapter name="Shikoku">
<b>Shikoku</b> ['∫i-], en af de jap. Øer, se <sp>Japan</sp>.
</chapter>

<chapter name="Shildon">
<b>Shildon</b> ['∫i£d<sub>ə</sub>n]. By i det nordlige England,
Durham County, 37 km S. f. Newcastle, med store
Jernbaneværksteder (i New S. ell. East
Thickley). I Omegnen findes Kulgruber og
Jernværker. (1921) 14165 Indb.
<i>G. G.</i>
</chapter>

<chapter name="Shilka">
<b>Shilka</b> ['Si£ka], Amurs nordlige Kildeflod i
den russ.-sibiriske Prov. Transbaikalien, opstaar
ved Foreningen af Floderne Ingoda og Onon og
bliver ved Nertshinsk sejlbar. Den er 1200 km
lang og meget fiskerig.
<i>M. V.</i>
</chapter>

<chapter name="Shilling">
<b>Shilling</b> ['∫i£<sub>i</sub>ŋ] (forkortet <i>s.</i> og <i>sh.</i>),
Underenhed af Sterlingvalutaen. 1/20 £ = 12 Pence =
90,8 Øre (Pariværdi).
<i>(N. J. B.). Th. O.</i>
</chapter>

<chapter name="Shillong Peak">
<b>Shillong Peak</b> ['∫i£åŋ-'pi.k], se
<sp>Khasia-Bjergene</sp>.
</chapter>

<chapter name="Shilluk">
<b>Shilluk</b> ['∫iluk], den største og nordligste
Negerstamme i anglo-ægypt. Sudan, hvor den
lever i de sumpede Egne paa Vestbredden af
den Hvide Nil. Sprogligt tilhører S. den
nilotiske Æt. De synes at være indvandret fra N. og
dannede tidligere et kraftigt Kongedømme, som
strakte sig indtil Khartum. Flere nu
selvstændige Stammer (<sp>Djur</sp>, <sp>Shuli</sp> o. a.) skal opr.
være løsrevne S.-Grupper. S. er fortrinsvis
Kvægavlere og Fiskere, men dyrker ogsaa
Durra, Majs, Bønner, Sesam m. m. Hytterne
er kegleformede, og Mændene gik tidligere
fuldstændig nøgne, hvorimod Kvinderne bar et
Forklæde af Kalveskind. Efter 1864 at være
kommet under Ægypten, løsrev S. sig under
Mahdist-Oprøret, men staar nu under engelsk
Herredømme.
<i>K. B.-S.</i>
</chapter>

<chapter name="Shimabara">
<b>Shimabara</b> ['∫i-], By i Japan, paa Vestkysten
af Øen Kiushiu, ved S.-Bugten, ligger ved Foden
af Vulkanen Onsenga Take paa en Halvø, der
er forbunden med Hovedmassen af Øen ved en
smal Tange. (20000 Indb.). Byen er bekendt fra
Kristenforfølgelsen i 17. Aarh.
<i>M. V.</i>
</chapter>

<chapter name="Shimonoseki">
<b>Shimonoseki</b> ['∫i-] (<sp>Simonoseki</sp>,
tidligere <sp>Akamagaseki</sp>), Havnestad i Japan,
ligger ved S.-Strædet ikke langt fra Vestspidsen
af Øen Hondo, har en fortrinlig Havn og er
Endepunkt for Jernbanen, der fra Tokio fører
mod V. gennem Hondo. (1920) 72300 Indb. Der
udføres Kul. Her sluttedes Freden mellem Kina
og Japan 1895. I Krigen mellem Rusland og
Japan, 1904, var S. det vigtigste Udskibningssted
for jap. Soldater.
<i>M. V.</i>
</chapter>

<chapter name="Shin, Loch">
<b>Shin, Loch</b> ['£åk-'∫in], en af de betydeligste
Søer i det nordlige Skotland, Sutherlandshire,
er 27 km lang, men kun 1/2—2 km bred. Den
udfylder Midtpartiet af den fra Dornoch Firth
(ved Nordsøen) udgaaende dybe Sænkning, der
gennemskærer Landet fra SØ. til NV. Loch S.
har gennem <sp>Floden S.</sp> Afløb til Oykell, der
udmunder i Dornoch Firth.
<i>(M. Kr.). G. G.</i>
</chapter>

<chapter name="Shingava">
<b>Shingava</b> ['∫in-], en af Tokios sydlige
Forstæder.
</chapter>

<chapter name="Shinnin">
<b>Shinnin</b> ['∫i-], i Japan Betegnelse for de
højeste Embedsmænd, modsat <sp>Chokunin</sp>, højere
Embedsmænd, <sp>Sonin</sp>, lavere Embedsmænd,
<sp>Hannin</sp>, Bestillingsmænd.
<i>M. V.</i>
</chapter>

<chapter name="Shinto, Shintoisme">
<b>Shinto, Shintoisme,</b> se <sp>Sintoisme</sp>.
</chapter>

<chapter name="Shipley">
<b>Shipley</b> ['∫ip£<sub>i</sub>], By i det nordlige England,
Yorkshire, 4 km N. f. Bradford, ved Aire og
Foreningspunktet for Leeds-Liverpool-Kanalen
og Bradford-Kanalen, har Fabrikation af
