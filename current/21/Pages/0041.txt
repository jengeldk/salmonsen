vedrører Blaagrønne Alger og Bakterier; 1899
skrev han en større Afh. om Danmarks
Blaagrønne Alger I, og omtr. samtidig udgav han
i Forening med <sp>Fr. Weis</sp> en Lærebog om
»Bakterierne« (1899—1901). Vinteren 1899—1900
foretog han sammen med Zoologen <sp>Th.
Mortensen</sp> en videnskabelig Ekspedition til Øen
Koh Chang i Siam-Bugten; de botaniske
Resultater heraf er dels S.'s Disputats (»Bidrag til
Kundskab om Skuddene hos den gamle Verdens
Mangrovetræer«), dels en Serie af Afh. <i>Flora of
Koh Chang</i>, for største Delen udarbejdede af
udenlandske Videnskabsmænd. Fra sin
Ekspedition hjembragte han en Samling Plankton fra
Troperne, og ved Bearbejdelsen af denne førtes
han ind paa marin Biologi og var 1901—02
Assistent ved den danske biologiske Station,
hvorefter han 1903 blev ansat som Assistent ved
»Kommissionen for Havundersøgelser«'s
Fiskeriafdeling; siden 1909 er han Leder af
Kommissionens Fiskeriundersøgelser ved Island og
Færøerne og Medlem af Kommissionen. Hans
oceanografiske Virksomhed har bragt ham frem
i første Række, særlig har hans fortræffeligt
tilrettelagte og dygtigt gennemførte
Undersøgelser over den alm. Aals Biologi vakt alm. Opsigt:
Opdagelsen af Aalelarverne, <i>Leptocephalus
brevirostris</i>, ude i Atlanterhavet V. f. Europa
i 1904 og senere den paa et meget stort
Materiale opbyggede Paavisning af, at Aalens
Yngleplads er et Omraade af det dybe Atlanterhav
(Sargassohavet) mellem Vestindien og
Bermudas-Øerne, og at den ikke yngler andetsteds i
Atlanterhavet og ej heller i Middelhavet. En
lang Række af Publikationer fra 1906—24
vedrører denne Sag. I »Meddelelser fra
Kommissionen for Havundersøgelser« har han skrevet
mange Bidrag til Kundskaben om Fiskeunger,
særlig Nyttefiskenes pelagiske Stadier, og 1909
offentliggjorde han en stor og vigtig
Afhandling om Udbredelsen af Torskefiskenes Yngel
og Æg i Nordatlanterhavet (<i>The Distribution of
the pelagic Fry and the Spawning Regions of
the Gadoids in the North Atlantic from Iceland
to Spain</i>). S. har siden 1903 forstaaet de
danske Havundersøgelsesskibes »Thor«'s og
»Dana«'s Togter ved Island og Færøerne og i
Atlanterhavet (»Fiskeriundersøgelser ved
Island og Færøerne i Sommeren 1903« [1904]
og flere Afhandlinger). I Vinteren 1908—09
og i Sommeren 1910 har S. med Understøttelse
hovedsagelig fra Carlsbergfondet foretaget to
oceanografiske Togter til Middelhavet med
»Thor«. Der er fra disse Togter hjembragt et
meget betydeligt videnskabeligt Materiale, som
publiceres i en statelig Serie: <i>Reports on the
Danish Oceanographical Expedition 1908—10</i>,
hvoraf der hidtil er udkommet 8 Bd. I
Vinteren 1913—14 opholdt S. sig i Vestindien og
paabegyndte oceanografiske Undersøgelser dér.
Disse fortsattes senere med »Dana« paa flere
Undersøgelsestogter, hvoraf det største var
Ekspeditionen 1921—22, der ogsaa naaede ud i
Pacifikhavet gennem Panamakanalen. Som
Forstander for Carlsberglaboratoriet har S. dels
beskæftiget sig med Undersøgelser over Humle
(<i>Humulus lupulus</i>), dels foretaget omfattende
Studier over Raceproblemer (avisbiologiske
Arbejder over Fisk) af meget vidtrækkende
teoretisk Betydning.
<i>C. H. O.</i>
</chapter>

<chapter name="Schmidt, Ferdinand">
<b>Schmidt</b> [∫met], <sp>Ferdinand</sp>, tysk Forf.
(1816—90), var 1834—90 Lærer i Berlin og
virkede i denne Stilling for Oprettelsen af
Folkebiblioteker og i det hele for Arbejderklassens
kulturelle Udvikling. Han blev en meget yndet
populær Forf., hvis »Jugendbibliothek«
foreligger i over 50 Bd. Han har ogsaa udgivet en
preussisk Historie og en Verdenshistorie for
Hjem og Skole og skildret »Kaiser Wilhelm und
seine Zeit«. Af hans øvrige Arbejder maa
nævnes »Kalendergeschichten« (1852),
»Volkserzählungen« (4 Bd, 1865) og »Berliner Bilder«.
(<sp>Litt</sp>.: <sp>H. Jahnke</sp>, »F. S.« [1886]).
<i>C. B-s.</i>
</chapter>

<chapter name="Schmidt, Franz">
<b>Schmidt</b> [∫met], <sp>Franz</sp>, ung. Musiker, f.
22. Decbr 1874, studerede i Wien og var en
Aarrække Cellist i Hofoperaens Orkester; kendt
som Komponist af Symfonier (af hvilke en er
opført i Kbhvn), Operaen <i>Notre Dame</i> m. m.
<i>W. B.</i>
</chapter>

<chapter name="Schmidt, Frederik">
<b>Schmidt,</b> <sp>Frederik</sp>, norsk (Præst og
Digter, f. i Asminderød Præstegaard paa Sjælland
27. Maj 1771, d. i Himmeløv 16. Febr 1840, kom
ved Faderens Udnævnelse til Biskop over det
daværende Akershus Stift til Oslo, blev Student
1787, <i>cand. theol.</i> 1791. Allerede det flg. Aar
blev han Præst ved Tugthuset i Oslo,
forflyttedes 1797 til Eiker og var fra 1808 Provst i
Kongsbergs Provsti. Han var Medlem saavel af
Rigsforsamlingen paa Eidsvold som af det første
overordentlige Storting 1814. Forsk. Forhold
efter Foreningen med Sverige gjorde ham
misfornøjet med hans Stilling i Norge, og efter et
Besøg i Danmark og Italien tog han 1819
Afsked fra Eikers Sognekald og udn. det flg. Aar
til Sognepræst til Himmeløv og Roskilde
Jomfrukloster; 1826 fik han den teologiske Doktorgrad.
Foruden en Del Prædikener og Lejlighedstaler
samt Sange, Kantater og Hymner til Fester
udgav han et Par Digtsamlinger 1811 og 1835 og
redigerede de syv første Hefter af Tidsskriftet
»Hermoder« (1795—97). Af Vigtighed for
Norges Konstitutionshistorie er hans 1868 af N.
Hancke i Uddrag udgivne Dagbøger, der ogsaa
giver os en uforbeholden Karakteristik af den
rigt udrustede Mand.
<i>(O. A. Ø.). Wt. K.</i>
</chapter>

<chapter name="Schmidt, Frederik Theodor">
<b>Schmidt,</b> <sp>Frederik Theodor</sp>, dansk
Anatom, f. 19. Septbr 1825 i Aalborg, d. 25.
Decbr 1880 i Kbhvn. S. tog med. Eksamen 1850,
blev anat. Prosektor 1856—60 og Reservekirurg
ved Frederiks Hospital 1857—59. Han studerede
derefter Anatomi i Udlandet og vandt stor
Anseelse ved nogle Undersøgelser over Hjernens
Udviklingshistorie, udførte hos Kölliker i
Würzburg og trykte i »Zeitschr. f. wiss. Zoologie«,
XI. Efter Ibsen's Død (1862) konstitueredes S.
som Lektor i Anatomi og tog s. A.
Doktorgraden (»Det follikulære Kirtelvæv i Mundhulens
og Svælgets Slimhinde«). Han fik 1865 Titel af
Prof., blev Aaret efter ordinær Prof. og
Medlem af Konsistorium. Fra 1865 sad han i
Sundhedskollegiet, hvor han spillede en meget
betydelig Rolle som Referent for Justitssager. Som
Universitetslærer var han berømt for sin
Grundighed, sin fuldendte Form og for sit
Tegnetalent. Han indvalgtes i Kommissionen ang. det
med. Studiums Reform og i Kommissionen ang.
