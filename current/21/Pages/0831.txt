<chapter name="Smith, Joachim Becher">
<b>Smith,</b> <sp>Joachim Becher</sp>, dansk
Billedhugger, f. 15. Marts 1851 i Kbhvn, var Elev af
Akademiet 1869—74 og arbejdede fl. Aar i
Jerichau's Atelier, en Tid som Medhjælper saavel
ved Modeleringen som ved Marmorhugningen.
Paa Udstillingen 1872 debuterede han med en
Portrætmedaillon. Aaret efter indbragte
Gruppen »En Dreng med sin Hund« ham den
Neuhausen'ske Præmie, og Aaret efter fik han den
mindre Guldmedaille for en Statue »Paris,
udæskende Grækerne til Kamp«. 1879 rejste han i
Udlandet med det Ancker'ske Legat, fik 1886
den store Guldmedaille for Relieffet »Sokrates
tømmer Giftbægeret« og opholdt sig derpaa
1887—89 i Syden med Akademiets store
Rejsestipendium. Til hans smukkeste Arbejder, der
ligesom de tidligere nævnte og nogle Buster
(deriblandt Julius Lange's) viser Paavirkning
af Jerichau, hører Relieffet »Odysseus hos
Faiakerne« (1878). S.'s noget tunge Temperament
ledede ham til for længere Tid at opgive
Kunsten og at arbejde som Kontorist under
Fængselsvæsenet.
<i>(S. M.). P. J.</i>
</chapter>

<chapter name="Smith, Johannes Lem">
<b>Smith,</b> <sp>Johannes Lem</sp>, Assessor i
Politiretten, f. 1789 i Kbhvn, d. 1849 smst., oprettede
ved sin Død de Smith'ske Legater for yngre
Videnskabsmænd under Bestyrelse af
Universitetets Konsistorium.
</chapter>

<chapter name="Smith, Josef">
<b>Smith,</b> <sp>Josef</sp>, se <sp>Mormoner</sp>.
</chapter>

<chapter name="Smith, Laurids">
<b>Smith,</b> <sp>Laurids</sp>, dansk Teolog og Filosof
(1754—94), blev som ung Lærer i Filosofi ved
Landkadetakademiet, derefter Rektor i
Nykjøbing paa Falster, senere i Trondhjem; han
havde efter 1785 forsk. Præstekald, blev teol.
Doktor og døde som Slotspræst for Fredensborg. S.,
der var en polemisk Natur og ivrig tog Del i
Tidens teol. og filos. Kampe, har udgivet en
Mængde Skr om de forskelligste Emner. Hans
Hovedværk er en ganske interessant
Dyrepsykologi: 1) »Tanker om« (1789) og 2) »Lærebygning
om Dyrenes Natur og Bestemmelse« (1791,
udvidet Udg. 1800). Hans Selvbiografi findes i
Sorø Akademis Program (1874—75).
<i>(A. T-n.).</i>
</chapter>

<chapter name="Smith, Ludvig August">
<b>Smith,</b> <sp>Ludvig August</sp>, dansk
Genremaler, f. i Kbhvn 22. Novbr 1820, d. 12. Novbr
1906, Elev af Kunstakademiet og af Eckersberg,
udstillede 1839—94 en Mængde Portrætter og
Genrestykker, af hvilke Kunstforeningen købte
flere; enkelte Gange forsøgte han sig ogsaa som
Historiemaler. Størst Opmærksomhed vakte han
1861 med sit »En københavnsk Familie«, hvori
han lagde et vist satirisk Lune for Dagen, og
som i litografisk Gengivelse blev kendt i vide
Kredse.
<i>(S. M.). P. J.</i>
</chapter>

<chapter name="Smith, Robert Payne">
<b>Smith</b> [smiþ], <sp>Robert Payne</sp>, eng.
Orientalist, særlig udmærket Syriolog, f. 7. Novbr
1819, d. 31. Marts 1895. S. studerede i Oxford
Teologi, klassiske og østerlandske Sprog, blev
Fellow i <i>Pembroke College</i> i Oxford 1843 og
lod sig s. A. ordinere til Præst. Ved Siden af
sin gejstlige Virksomhed fortsatte han sine
østerlandske Studier, blev 1847 Forstander for
en lærd Skole i Edinburgh, hvorfra han 1853
lod sig fortsætte til en lgn. Skole i Kensington,
en Del af London. Her anvendte han al sin
Fritid til Studiet af de syriske Haandskrifter,
Cureton havde samlet i Østerlandene. 1857 blev
han ansat som Underbibliotekar ved det
Bodleian'ske Bibliotek i Oxford, i hvilket han
udarbejdede en fortræffelig Katalog over de
syriske Haandskrifter i Biblioteket. Den udkom
1864—65; ligeledes udgav han (1859) en eng.
Oversættelse af en syrisk Kommentar til Luk.
Evang., forfattet af den hellige Kyril, og 1860
en eng. Oversættelse af Johannes fra Efesos,
hvis Historie Cureton havde udgivet paa Syrisk.
1865 blev han udnævnt til <i>Regius-Professor</i> i
Oxford, en Stilling, som han 1871 ombyttede
med en høj gejstlig Værdighed, idet han blev
<i>Dean af Canterbury</i>. Under sine syriske
Studier opdagede han snart, at de syriske
Ordbøger, der havdes, var yderst mangelfulde, og
han besluttede derfor at udarbejde en ny syrisk
Ordbog, <i>Thesaurus Syriacus</i>, som tryktes i
Oxford i <i>Clarendon Press</i>, og som udkom i Aarene
1868—84. S. var foruden en udmærket Kender
af Syrisk tillige vel bevandret i Hebraisk og
Arabisk og har udgivet fl. gode Afhandlinger
saavel om egl. orientalske som om teologiske
Emner.
<i>V. S.</i>
</chapter>

<chapter name="Smith, Sidney (Forfatter)">
<b>Smith</b> [smiþ], <sp>Sidney</sp>, eng. Forf.
(1771—1845), studerede Teologi i Oxford og kom
derefter til Edinburgh, hvor han sammen med
Jeffrey og Brougham begyndte Tidsskriftet
<i>Edinburgh Review</i> (1802). Han var en ivrig
Whig og kæmpede for alle frisindede
Bestræbelser baade i Skrift og Tale. Af hans Værker
kan nævnes hans berømte Breve: <i>Letters on
the Subject of the Catholics, to my brother
Abraham, who lives in the Country, by Peter
Plymley</i> (1808), der i Løbet af 30 Aar oplevede
21 Oplag. Det er en sand Guldgrube af Vid og
dialektisk Færdighed og fik stor Betydning. I
en Rk. andre aabne Breve til forsk. Stormænd
udtaler han sig om Tidens kirkelige
Spørgsmaal. Desuden kan nævnes, at han 1804—06
i London holdt Forelæsninger over Moralfilosofi,
udgivne efter hans Død som <i>Elementary
Sketches of Moral Philosophy</i>. Hans samlede
Værker er oftere udgivne, saaledes en Etbinds
Udgave 1869. (<sp>Litt</sp>.: <i>Life of S. S. by Lady
Holland</i> [hans Datter] [1855, ny Udg. 1874]; <i>Life
of S. S. by Stuart J. Reid</i> [1884]; <sp>G. W. E.
Russel</sp>, <i>S. S.</i> [<i>English men of Letters</i>, 1905]).
<i>(T. L.). I. O.</i>
</chapter>

<chapter name="Smith, Sidney (Klaverspiller)">
<b>Smith</b> [smiþ], <sp>Sidney</sp>, eng. Klaverspiller
og Komponist (1839—89), var en fremragende
Virtuos og anset Lærer (i London). Han udgav
en Mængde Klaverstykker i brillant Salonstil.
<i>W. B.</i>
</chapter>

<chapter name="Smith, Thomas">
<b>Smith</b> [smiþ], <sp>Thomas</sp>, Sir, stor engelsk
Købmand, saakaldt <i>Merchant Adventurer</i>, d. 4.
Septbr 1625. Han var Medlem af <i>Muscovy
Company</i> og havde en væsentlig Del i Oprettelsen
af <i>East India Company</i>, hvis første Guvernør
han var. Denne Stilling indtog han i henved 20
Aar. Han blev adlet i Tower 1603 af Jakob I.
S. opmuntrede maritime Foretagender og
Opdagelser, ikke alene for Gevinstens Skyld, men
for sit Lands Ære. Han udsendte mange
arktiske Opdagelsesrejser, særlig for at opdage
Nordvest-Passagen, saaledes Hudson, Button,
Bylot og Baffin. Det umaadelige Opsving, som
Englands Handel antog paa den Tid, skylder
Landet i første Række S. Han var en Type paa
en oplyst og patriotisk <i>Merchant Adventurer</i>.

