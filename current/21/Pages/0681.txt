at øve et Tryk paa Typelegemets indre Masse i
Støbningsøjeblikket, saa denne bliver saa tæt som
muligt. — Efter at Støbeinstrumentet er
»tilrettet«, d. e. naar alle Maal for Kegle, Højde,
Vidde og Skriftlinie er i Overensstemmelse
med Opgaven, stilles det i Støbemaskinen,
hvori ogsaa
Matricen anbringes
som Bund i
Instrumentets
Støbeaabning. Naar
Maskinen sættes i
Gang, foregaar
Støbningen ved en
Række afmaalte
Bevægelser. I det Øjeblik, Støbeaabning og
Munden paa en i en Smeltekedel værende
Trykpumpe staar lige ud for hinanden, sprøjtes
en Straale flydende Metal ind paa Matricen,
Instrumentet gaar atter tilbage, aabner sig og
kaster den støbte Type ud, lukker sig og
fortsætter uafbrudt paa samme
Maade, saa længe Maskinen
er i Gang. Metallet i den
tragtformede Del af
Støbeaabningen størkner sammen
med det egl.
Typelegeme som en
konisk Tap
(Støbetappen, Gussen).
Efter fuldbragt Støbning maa Typer, der
er støbt paa Haandstøbemaskiner, endnu
underkastes en tidsspildende Efterbehandling,
inden de er færdige til Brug. Støbetappen
brydes fra, tilbageværende Ujævnheder
bortfjernes ved Høvling, Støbegraderne afslibes
paa Smergel, hvorefter Typerne stilles sammen
i lange Rækker og endnu gennemgaar en Række
nøjagtige Undersøgelser af »Færdigmageren«,
der er ansvarlig for alle Mangler, som senere
maatte vise sig.

En meget betydelig Tidsbesparelse yder
Komplet-Støbemaskinerne, af hvilke den første
praktisk brugbare konstrueredes af Englænderne
<sp>Johnson</sp> og <sp>Atkinson</sp> 1862, men senere
har faaet betydelige Forbedringer, bl. a. af
<sp>Foucher</sp> i Paris, <sp>Küstermann</sp> i Berlin
o. m. a. De enkelte Kompletmaskiner leverer
indtil 6000 fuldt færdige Typer pr. Time, de
nyeste komplicerede Støbemaskiner, der kan
frembringe indtil fire forskellige Typer
samtidigt, selvfølgelig betydelig mere. Fænomenale
Præstationer yder den af <sp>Frederick
Wick</sp> i London 1895 konstruerede
Kompletmaskine, der ved en Række forskellige
Matricer paa en omdrejende Cylinder kan levere
henved 60000 fuldt færdige, men ikke særlig
holdbare Typer i Timen.

Paa hosstaaende Afb. af en Type viser A . . . B
<sp>Keglen</sp>, C . . . D <sp>Tykkelsen</sp>; de fede
Linier i Skriftbilledet (4) kaldes
<sp>Grundstreger</sp>, de fine (2) <sp>Haarstreger</sp>, de korte,
afsluttende foroven og forneden (3)
<sp>Skraveringer</sp> (forvansket til Schatteringer); 1 er
den Fordybning inden for Skriftbilledet, som
frembringes med Kontrastempler ved Patricens
Gravering; 5 kaldes
<sp>Slæbet</sp>, 6
<sp>Skuldrene</sp>; 7 er en lav
Fordybning paa den ene
Kegleflade under Typens
Hoved, som fremkommer
ved en tilsvarende Tap
i Støbeinstrumentet, og
hvis Formaal er at
fastholde Typelegemet i en
bestemt Stilling i
Støbningseøjeblikket, 8 er
<sp>Signaturen</sp>, en ell.
flere Render paa den
Side af Typens
Tykkelsesflade, som under Sætningen skal
vende fremefter; Signaturen har en dobbelt Bet.
for Sætteren, først ved at alle til een Skrift
hørende Skrifttegn har nøjagtig den samme
Signatur paa samme Sted og derved tjener som
Kendemærke for Skriften, dernæst fordi
Sætteren ved Hjælp af Signaturerne under Arbejdet
kan <sp>føle</sp>, om Typen staar rigtig; 9 er en
høvlet Rende paa det Sted, hvor Støbetappen
(Gussen) har siddet; 10 er Typens Fod.

S. er det bærende Princip i

<img>Fig. 3. Støbeinstrument.</img>

<img>Fig. 4. Bruce's Skriftstøbningsmaskine.</img>

<img>Fig. 5. Amerikansk enkelt Kompletmaskine.</img>

<img>Fig. 6. Færdig Bogtryktype.</img>
