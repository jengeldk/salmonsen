Bryggerier. 1795 kom den til Preussen og 1807 til
Rusland.
<i>(H. P. S.). N. H. J.</i>
</chapter>

<chapter name="Sokolov, Nikolai">
<b>Sokolov</b> [sa'kå£<sub>å</sub>f], <sp>Nikolai</sp>, russ.
Komponist (1858—1922), Elev af Rimsky-Korssakov
og Johannsen, virkede fra 1896 som Lærer ved
Konservatoriet i Petrograd. S., der hører til
den nyrussiske Skole, har navnlig skrevet
Kammermusik (Strygekvartetter og -kvintetter) samt
Orkesterserenader, Balletter og Sange.
<i>W. B.</i>
</chapter>

<chapter name="Sokoto">
<b>Sokoto,</b> Fellatahstat i det mellemste Sudan,
den betydeligste af de ved det store
Fellatahriges Opløsning (1817) opstaaede Stater. I Beg.
strakte det sig fra Timbuktu til Tsad-Søen, men
Rorno og Adamaua løsrev sig snart, og senere
fulgte andre Landskaber (Gando, Nupe)
Eksemplet, saa at Sultanen af S. kun beholdt
Herredømmet over Landskaberne Katsena, Kano,
Gbari og Serra. Befolkningen bestaar
overvejende af Haussa-Negre og Fellataher; spredt
findes desuden Mandingoer, Tuaregs, Arabere
og Kanuri. Hele Befolkningen anslaas til c.
10—12 Mill. — 1885 sluttede Sultanen en
Overenskomst med det britiske Niger-Kompagni,
hvorved dette fik Handelsmonopol paa begge
Nigers Bredder; efter den fr.-eng. Traktat af
1890 kom S. under den eng. Interessesfære. Da
Kompagniet 1900 afstod sine Rettigheder til den
britiske Krone, nægtede de nordlige
Landskaber, deriblandt S., at anerkende den ny
Tingenes Orden, og først efter at Kano og S. 1903
var blevet erobret af eng. Tropper, anerkendte
Sultanen den britiske Myndighed. S. udgør nu
sammen med Gando en Provins i
Northern-Nigeria. Slavehandelen blev forbudt 1900, og
det blev bestemt, at alle Børn, født efter 1900,
skulde være fri. 1917 forordnedes fuldstændig
Ophævelse af alt Slaveri. — <sp>Byen</sp> S. ved en
Biflod til Niger var tidligere en mægtig
Hovedstad, men er nu kun en By paa c. 8000
Indb. Betydeligere er Kano, Vurno og Senga.
<i>C. A.</i>
</chapter>

<chapter name="Sokotora">
<b>Sokotora</b> (<sp>Sokotra</sp>), britisk Ø, ligger i
det ind. Ocean 230 km Ø. f. Ras Hafun,
Afrikas Østspids, 3579 km<sup>2</sup>, 12000 Indb. Øen
bestaar væsentlig af Kalksten, der hviler paa
Granit og krystallinske Skifere og danner et
Plateau, som i Djebel Haggier naar en Højde
af 1419 m. Dybe Kløfter skærer sig ind i
Plateauet. Fra Oktbr til Apr., medens
Nordøstmonsunen blæser, er Vejret køligt, i den
øvrige Del af Aaret hedt og meget ubehageligt.
Regn falder mest ved Monsunskifterne, og
Rækkene forvandler sig da til rivende Strømme. I
Lavlandet har Jan. en Middeltemperatur af c.
21°, de hede Maaneder mere end 30°. Paa
Højsletten er Klimaet køligere. Højlandet er i
den kolde Tid hyppig indhyllet i Taage, og
om Natten falder stærk Dug. I Højlandet er
Klimaet sundt, i Lavlandet er Feberen farlig,
særlig i Regntiderne. I Henseende til
Plantevækst ligner S. de omliggende Lande:
Somali-Landet og Arabien. Højlandet er bevokset med
xerofilt Krat, medens Lavlandet er en
ørkenagtig Steppe. I Krattene findes <i>Dracæna ombel.</i>,
<i>Aloe socotrina</i>, Arter af <i>Balsamodendron</i>,
<i>Dendrosicyos</i> o. s. v. I Dalene muliggør kunstig
Vanding noget Agerbrug. Indbyggerne er
Arabere, mere ell. mindre blandede med Negre og
Somalier. De lever overvejende i Indlandet af
Kvægavl, ved Kysten af Fiskeri. Hovedstaden
<sp>Tamarida</sp> paa Nordkysten har en god Red.
S. kaldtes i Oldtiden Dioskorides, besattes 1506
af Portugiserne, kom i 17. Aarh. under Maskat,
senere under Sultanen af Keshin i Sydarabien.
1886 tog Englænderne Øen i Residdelse og
indlemmede den i det indiske Rige. S. styres af
en Sultan under britisk Protektion. Den britiske
Overhøjhed udøves gennem Regeringen i Aden.
Øen er af strategisk Bet., da den behersker
Søvejen til Indien.
<i>M. V.</i>
</chapter>

<chapter name="Sokrates (gr. Filosof)">
<b>Sokrates</b> [gr. -'krate.s], gr. Filosof, f. i
Athen omtr. 469, d. 399 f. Kr. Blandt alle gr.
Filosofler indtager han en ganske særlig
Stilling, dels ved den ejendommelige Maade,
hvorpaa han fremførte sine Lærdomme, dels ved
den overordentlige Indflydelse, som han fik paa
hele Eftertidens Tænkning. I sin Ungdom skal
han efter sin Faders Eksempel have lagt sig
efter Billedhuggerkunsten, men fik snart
Interesse for Filosofien og beskæftigede sig derefter
udelukkende med den. Men han optraadte paa
en ganske anden Maade end andre Filosoffer:
han grublede ikke i Ensomhed over filos.
Problemer, og han skrev heller ingen Bøger og
gav ikke nogen egl. Undervisning, men han
færdedes — med Tilsidesættelse af sine huslige
Anliggender — uafladelig paa Gaderne og paa
Torvet i Athen og indlod sig i Samtale med
alle og enhver, fortrinsvis med de unge, paa
hvem han trods sit afstikkende Ydre udøvede
en overordentlig Tiltrækning. I Modsætning til
de tidligere Filosoffer indlod han sig ikke paa
Spekulationer over Naturen, men talte alene
om de menneskelige Forhold og drøftede etiske
Problemer. I sine Samtaler herom gik han ud
fra den Grundsætning, at intet Menneske kan

<img>Sokrates.</img>
