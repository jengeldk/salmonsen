højt, og Aftrækket er ordnet saaledes, at Røgen
stadig kan trække hurtigt bort, saa at frisk
Røg fra Brændselsmaterialet (Ellebrænde og
Savsmuld) kommer til. Undertiden anvendes
endog elektriske Ventilatorer i Ovnene for at
fjerne Røgen hurtigt.
<i>F. D.</i>
</chapter>

<chapter name="Silde Røn">
<b>Silde Røn</b> er en for mindre Skibe meget
farlig Grund, der ligger tæt til 6 m-Kurven paa
Flakket S. f. Læsø. Den bestaar af fem
Stenrøser, af hvilke der paa den lægeste er c. 1/2 m
Vand. S. er afmærket med en Vager samt en
Lystønde, der viser hvidt Et-Lyn, men
inddrages fra 20. Maj til 20. Juli.
<i>G. F. H.</i>
</chapter>

<chapter name="Sildesalat">
<b>Sildesalat</b> er en sammensat Salat, hvis
Hovedkrydderi er Spege- ell. Kryddersild i
Forbindelse med skarpe Krydderier som Sennep,
Peber og eng. Sauce e. l. — Man skelner
mellem tre Grupper af S. efter Saucene, som
anvendes dertil: 1) Marinade, 2) Mayonnaise ell.
afbagt, lieret Sauce, og 3) Flødesauce og giver
derefter Salaten Tilnavne som fr., ital., russ.
o. s. v. efter Blandingsforhold og Farve.
<i>R. H.</i>
</chapter>

<chapter name="Sildesaltning">
<b>Sildesaltning,</b> se <sp>Saltning</sp>.
</chapter>

<chapter name="Sildevrager">
<b>Sildevrager,</b> se <sp>Vragning</sp>.
</chapter>

<chapter name="Silding">
<b>Silding,</b> d. s. s. <sp>Smelt</sp>, se <sp>Laksefisk</sp>.
</chapter>

<chapter name="Sildre">
<b>Sildre,</b> d. s. s. <sp>Bergsildre</sp>, se
<sp>Saxifraga</sp>.
</chapter>

<chapter name="Sildringer">
<b>Sildringer,</b> Navn for Friserne paa Øen Sild.
Ligesom hos Føringerne paa Før og Amringerne
paa Amrum er Frisernavnet egl. siden
Middelalderens Udløb gaaet af Brug hos S.; det
folkelige Navn for Sproget er <sp>Sildringsk</sp>. Nu er
dog Frisernavnet gennem Skolerne kommet i
alm. Brug.
<i>G. S-e.</i>
</chapter>

<chapter name="Silen">
<b>Silen,</b> d. s. s. <sp>Seilenos</sp>.
</chapter>

<chapter name="Silene">
<b>Silene</b> (<sp>Limurt</sp>, norsk <sp>Smelle</sp>), Slægt
af Nellikefamilien (Nellike-Gruppen), en- ell.
fleraarige Urter af meget forsk. Ydre.
Blomsterne har oftest Bikrone, 10 Støvdragere og en
af 3—5 Blade dannet Støvvej med en forneden
3-rummet Frugtknude og 3 Grifler. Kapselen
har 6 ell. 10 Tænder og er af fast Konsistens;
den indeholder talrige Frø. C. 300 Arter, de
fleste i Middelhavsomraadet. En Del i Norden,
alle blomstrende i Højsommeren. <i>S. vulgaris</i>
(Moench) Garcke (<i>S. inflata</i> Sm.,
<sp>Blæresmelde</sp>, norsk <sp>Eng-Smelle</sp>) er fleraarig
og har en opret, 15—45 cm høj og glat Stængel
med lancetdannede Blade; Bægeret er oppustet
og netaaret; Kronen hvid. Den vokser langs
Veje, Grøfter og Diger og er hyppig i Danmark
og Norge. Paa Strandbredder varierer den med
nedliggende Stængler og smallere og tykkere
Blade (<i>maritima</i> Lam.). Hos de flg. Arter er
Bægeret ikke oppustet, men ligesom hos foreg.
er Kronbladene tvedelte. <i>S. noctiflora</i> L.
(<sp>Nat-Limurt</sp>) og <i>S. dichotoma</i> Ehrh.
(<sp>Gaffelgrenet Limurt</sp>), der begge har en enkelt
Kvast af henholdsvis rødlig hvide ell. hvide
Blomster, optræder som Ukrudt i Sæden; de
er enaarige, men medens den første er sjælden,
er den sidste i Danmark ret hyppig i
Kløvermarker (siden 1900) og kan undertiden optræde
som ondartet Ukrudt. Af de øvrige i Norden
vildtvoksende Arter skal nævnes <i>S. nutans</i> L.
(<sp>Nikkende Limurt</sp>, norsk
<sp>Nikke-Smelle</sp>) med nikkende Blomster i en af
Kvaste sammensat Top; den er fleraarig og
vokser hist og her paa Bakker o. l. tørre St.
i Danmark, sjælden i Norge (sydlige). <i>S.
Armeria</i> (<sp>Knippeblomstret Limurt</sp>) har
en tæt Kvast af røde Blomster, hvis Kronblade
ligeledes er hele; den stammer fra Mellem- og
Sydeuropa og dyrkes som Sommerplante i
Haver (se ndf.); derfra forvildet i Danmark og det
sydligste Norge. Et Par Fjeld-Arter (<i>S.
rupestris</i> L. og <i>S. acaulis</i> L.) har ogsaa hele
Kronblade; den første kvaststillede, hvide Blomster,
den anden enlige og røde, gerne særkønnede
Blomster. Af andre i Haver dyrkede Arter skal
nævnes flg.: <i>S. compacta</i> Fisen. (Kaukasus),
toaarig, indtil 70 cm høj og med blegrøde
Blomster (i Juli). <i>S. pendula</i> L. (Middelhavslandene),
enaarig, med slap Stængel, 15—25 cm høj,
indtil 50 cm lang og med spateldannede Blade;
Blomsterne er hængende, har 2-kløvede og hos
Stamformen rosenrøde Kronblade. <i>S. Schafta</i>
Gmelin fleraarig, 10—15 cm høj, med rødligt
ru behaaret Bæger og rosafarvede Kronblade
(Juli—Septbr).
<i>A. M.</i>

<i>S. Armeria</i> L. og <i>S. pendula</i> L. med
Varieteter er enaarige Sommervækster, der saas i Apr
ell. Maj paa Blivestedet, og Planterne udtyndes
til 15—20 cm's Afstand. De fleraarige, som <i>S.
Schafta</i>, formeres ved Deling ell. ved Frø, der
saas i Potte ell. paa kold Bænk i Apr.—Juni,
prikles og udplantes det paafølgende Foraar,
og er særlig anvendelig i Stenpartier.
<i>(L. H.). P. F.</i>
</chapter>

<chapter name="silentium">
<b>silentium</b> (lat.), Tavshed.
</chapter>

<chapter name="Silfium">
<b>Silfium,</b> et i Oldtiden berømt Plantestof, der
anvendtes som Krydderi og Lægemiddel. Det
udførtes navnlig fra Kyrene (nærmere se
<sp>Kyrenaika</sp>).
<i>H. A. K.</i>
</chapter>

<chapter name="Silfverstolpe">
<b>Silfverstolpe</b> ['silv<sub>ə</sub>r-], sv. adelig Slægt, hvis
første kendte Stamfader var Sognepræst i
Hesselskog i Värmland Brynolphus Andree. Dennes
Sønnesøn adledes 1751 under Navnet S. —
1) <sp>Axel Gabriel S.</sp>, Digter og Politiker
(1762—1816), blev kendt som Forf. af »Äreminnen«,
optoges 1794 i det sv. Akademi, ved hvilken
Lejlighed hans Indtrædelsestale mishagede
Regeringen og gav Anledning til det sv. Akademis
Ophævelse. S. var 1809 Medlem af
Forfatningsudvalget og deltog i Udarbejdelsen af de ny
Grundlove. I Egenskab af Digter er S. mest
bekendt som Didaktiker efter den fr. Skoles
Mønster. (<sp>Litt</sp>.: <sp>Ljunggren</sp>, »Svenska
vitterhetens häfder efter Gustaf III's död«, II). —
2) <sp>Fredrik Samuel S.</sp> (1769—1851) var først
Diplomat, men har faaet sin væsentligste Bet.
som Præsident i Kunstakademiet, i hvilken
Egenskab han ganske vist viste stor Dygtighed og
admin. Evne, men tillige fremkaldte stor
Spaltning inden for Kunstkredsen ved sin
Opposition imod »Götiska förbundets Principper. —
3) <sp>Gudmund Leonard S.</sp> (1815—53) var en
fremragende poetisk Forf., der udmærkede sig
ved Aandrighed og stort Herredømme over
Formen. Hans Digte udkom 1851—52 og i ny
Udgave 1860. — 4) <sp>Carl Gudmund S.</sp>, hist.
Forf. og Udgiver (1840—99), var Arkivar ved
Rigsarkivet. S. har bl. a. udg. »Svenskt
Diplomatorium« (fra og med Udgivelsesaaret 1875) og
redigerede 1875—80 »Historisk Tidskrift«. Han
har forfattet bl. a. i »Hist. Bibl.« »Klostret i
Vadstena« og overhovedet samlet mange Bidrag til
Vadstena-Klostrets Historie.
<i>(A. S.). G. C.</i>
</chapter>
