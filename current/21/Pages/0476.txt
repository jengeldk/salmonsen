paa samme Sted som den af Tiber grundlagte
By, der under Septimus Severus fik Navnet
<i>Flavio Septimia Sissia</i>, og har rom.
Oldtidslevninger. Den rom. Fæstning smeltede sammen med
en By i Nærheden til en By, som kaldtes <i>Siscia</i>.
<i>N. H. J.</i>
</chapter>

<chapter name="Sisal (se Agavetrævler)">
<b>Sisal,</b> se <sp>Agavetrævler</sp>.
</chapter>

<chapter name="Sisal (By)">
<b>Sisal,</b> <sp>Sizal</sp>, By i Mexiko, Stat Yucatan,
ligger 50 km NV. f. Mérida paa den lange
Sandtange, der skiller Lagunerne langs Nordkysten
af Halvøen Yucatan fra Havet. S. har c. 4000
Indb., en aaben Red og et Fort og udfører
Tovværk samt Hamp, der faas af en Agave og
benævnes Sisalhamp efter S.
<i>(H. P. S.). M. V.</i>
</chapter>

<chapter name="Sisalhamp">
<b>Sisalhamp,</b> se <sp>Agave</sp>.
</chapter>

<chapter name="Siscia">
<b>Siscia,</b> By i Øvrepannonien i Oldtiden, nu
<sp>Sisak</sp> i Kroatien. Tæt op ad den laa
<sp>Segestica</sp>, der i Tidens Løb voksede sammen
med den til een By. Den blev under Augustus'
Regering erobret af Tiberius og var fra den
Tid et af Romernes vigtigste Støttepunkter i de
Egne.
<i>H. H. R.</i>
</chapter>

<chapter name="Sise">
<b>Sise,</b> gl dansk Forvanskning af <sp>Accise</sp>.
</chapter>

<chapter name="Sisenna, Lucius Cornelius">
<b>Sisenna,</b> <sp>Lucius Cornelius</sp>, rom.
Historieskriver, deltog i Roms politiske Liv og
døde 67 f. Kr. som Pompejus' Legat i
Sørøverkrigen. Han skrev sin egen Tids,
Forbundsfællekrigens og Borgerkrigens, Historie i
en livlig Stil og med Fremhævelse af det
sensationsvækkende. Hans Værk er tabt paa
enkelte Brudstykker nær. Desuden oversatte han
Aristeides' milesiske Fortællinger fra Græsk.
<i>H. H. R.</i>
</chapter>

<chapter name="Sisera">
<b>Sisera,</b> de israelitiske Stammers Modstander
i Deboraslaget, som paa sin Flugt blev dræbt af
en Kvinde, Jael (Dom. 4—5).
<i>J. P.</i>
</chapter>

<chapter name="Siserønnike">
<b>Siserønnike,</b> se <sp>Irisk</sp>.
</chapter>

<chapter name="Sisik">
<b>Sisik</b> (norsk), d. s. s. <sp>Sisken</sp>.
</chapter>

<chapter name="Sisken">
<b>Sisken</b> kaldes nogle smaa Spurvefugle
tilhørende to forsk. Slægter af Finker.
<sp>Grønsisken</sp> (norsk: Sisik) (<i>Chrysomitris spinus</i> L.),
er en af de mindste Finker. Hannen er gulgrøn
paa Undersiden, grøn med mørkere
Længdestriber paa Oversiden. Pande og Isse, Hage og
Kinder er sorte, ligeledes nogle Længdestriber
paa Siderne. Svingfjerene er sorte med lyse
Rande, nogle af Vingedækfjerene gule, saa at
Vingen faar et noget spraglet Udseende.
Fjerene i den stærkt kløftede Hale er gule, med
mørk Farve i den Del, der ikke skjules af
Overhaledækfjerene. Hunnen og de unge Fugle er
ikke saa kraftigt grøngule, har saavel paa
Oversom Undersiden talrige mørke. Længdepletter.
Grønsisken bebor det meste af Europa og Asien,
saa langt der findes Naaletræer, men optræder
meget uregelmæssigt, saa at en Egn et Aar kan
huse mange, et andet næsten ingen. Efteraar og
Vinter strejfer den mod S. efter Føde. I Norge
yngler den ret alm. i de sydligere Egne op til
Trondhjemsfjorden, i Danmark vides den kun
sikkert at have ynglet enkelte Gange, træffes
derimod alm. om Vinteren ofte i store Flokke,
er en selskabelig Fugl, der uden for Yngletiden
næsten altid færdes flokkevis i Træer, særlig
Ælle- og Naaletræer, hvis Frø udgør dens
Yndlingsføde. Den har en pibende Stemme og en
kvidrende Sang; i Parringstiden opfører
Hannerne en Slags »Leg«, idet en lille Flok fra
Toppen af et højt Træ foretager ejendommelige
Flyveøvelser, ledsagede af en Sang, der afviger
fra den, de alm. lader høre; Reden bygges
oftest i en Gren af et Naaletræ, Æggenes Tal er
5. Grønsisken finder sig let i Fangenskab og
yngler ofte herunder. En ret nærstaaende Art
er den i Mellem- og Sydeuropa levende
<sp>Citronsisken</sp>, og Slægten tæller i det hele et
halvhundrede Arter, hvoraf en Del i
Nordamerika.

Til en anden Slægt (<i>Linota</i>) hører
<sp>Graasisken</sp>, se <sp>Irisk</sp>.
<i>O. H.</i>

<img>Grønsisken (<i>Chrysomitris spinus</i>).</img>
</chapter>

<chapter name="Sisley, Alfred">
<b>Sisley</b> [si'zlæ], <sp>Alfred</sp>, fr. Maler, f. 30.
Oktbr. 1839 i Paris, d. 28. Jan. 1890 i
Moret-sur-Loing. Han var 1860—63 (sammen med Monet
og Renoir) Elev af Gleyre; malede i Beg. smaa
Landskaber under kendelig Indflydelse fra
Corot's Kunst. Senere blev hans Malemaade
endnu bredere, hans Farve mere lysende (dens lila
Tone et iøjnefaldende Træk), og midt i
Halvfjerdserne var han den fuldblods Impressionist
(i Lysvirkning under Indflydelse fra Monet) og
et af den fr. Impressionismes bedste Navne og
vel den, det store Publikum hurtigst gjorde sig
fortrolig med, saa ærligt, ligetil og lysskønt han
stillede sine Motiver op. Han malede især
Omegnen af Paris, saaledes atter og atter
naturfriske Seine-Partier; især dvælede han i Morets
Natur (S. kaldes ogsaa ofte <i>peintre de Moret</i>);
enkelte Motiver hentede han fra Sydengland.
Gennem Caillebotte-Samlingen fik S.'s Kunst
Indpas i Luxembourg-Mus., der snart ligesom
Louvre fik mange af hans Værker. »Alleen«, der
regnes for hans ypperste Arbejde,
testamenteredes til Staten. S. raderede ogsaa. Paa den fr.
Kunstudstilling i Kbhvn 1888 saas »St. Mammès
ved Seine«, »Bondegaard«, »Prospekt af St.
Mammès« m. m., andre meget smukke Arbejder
paa den franske Udstilling 1914, ogsaa mange
paa Udstillingen 1918 i Kbhvn. I Ny Carlsberg
Glyptotek bl. a. »Oversvømmelsen« (1872, fra
Udstillingen 1914), (mange Arbejder af S. kom
til Ordrup-Saml.), i Sthlm's Nationalmus.
»Loing-Kanalen«. (<sp>Litt</sp>.: <sp>G. Coquiot</sp>, <i>Des peintres
maudits</i> [Paris 1924]).
<i>A. Hk.</i>
</chapter>
