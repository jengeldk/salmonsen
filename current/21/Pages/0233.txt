Litteraturhistorie« 1858, 1861, 1869, 1878), et Værk,
der nærmest maa betegnes som en kortfattet
Fortsættelse af Jungmann, »Historie literatury
české«; det er ejendommeligt ved, at han
ganske har udeladt Hankas »Rukopis zelenohorský«,
idet han i Striden om dette Haandskrift
afgjort stillede sig paa Gebauer's Side som
Modstander af dets Ægthed. Bl. hans populære Skr
kan nævnes »Vpád Mongolů do Moravy«
(»Mongolernes Indfald i Mähren«, 1841) og »Popis
Moravy a Slezska« (»Mährens og Schlesiens
Beskrivelse« 1863 og 1869). Han udgav
endvidere forsk. Kalendere med populært Indhold
og deltog i Redaktionen af »Moravské noviny«
(»Mährisk Tidende«).
<i>E. D-H.</i>
</chapter>

<chapter name="Sembrancher">
<b>Sembrancher</b> [sãbrã'∫e], <sp>Saint Branchier</sp>,
Landsby i Schweiz, Kanton Wallis, ligger 720
m o. H. i en frugtbar Egn paa venstre Bred af
Drance og har (1920) 641 Indb. Paa en
skovklædt Højde over S. ligger Kirken <sp>St. Jean</sp>
samt Ruinerne af en ældre Borg. I Omegnen
Vinavl og betydelige Stenbrud.
<i>(H. P. S.). O. K.</i>
</chapter>

<chapter name="Sembrich, Marcella">
<b>Sembrich</b> ['zæmbrek], <sp>Marcella</sp> (egl.
<sp>Praxede Marcellini Kochanska</sp>),
Sangerinde, Koloratursopran, f. i Lemberg 18.
Febr 1858, fik som Barn Undervisning baade i
Klaver- og Violinspil, studerede ved
Konservatoriet i Lemberg, bl. a. under Pianisten <sp>Wilh.
Stengel</sp>, med hvem hun senere blev gift,
derefter i Wien hos Epstein, men da hendes
Stemme tegnede til noget ualmindeligt,
foretrak hun at lade den uddanne hos Lamperti i
Milano. 1877 debuterede hun i Athen, blev 1878
engageret til Hofteatret i Dresden, hvortil hun
var knyttet i 1 1/2 Aar (Lucia, Zerlina, Susanna,
Martha o. s. v.); 1880 gik hun til London,
foretog senere under store Ovationer omfattende
Koncertrejser og optraadte dels paa Scenen,
dels i Koncertsalen i næsten alle de store
Musikbyer i Europa og Amerika. Nu bosat i
Berlin.
<i>S. L.</i>
</chapter>

<chapter name="Semecarpus">
<b>Semecarpus</b> L. f., Slægt af <i>Anacardiaceæ</i>,
Træer med hele Blade og polygame Blomster
i Top; Frugten er en hjerte- ell. nyreformet
Stenfrugt, der sidder oven paa den skive- ell.
topformede efter Blomstringen udvoksende
Blomsterakse. C. 40 Arter i Ostindien. <i>S.
Anacardium</i> L. fil. bliver indtil 10 m højt og har
omvendt ægdannede, stilkede Blade,
grønliggule Blomster og temmelig store Frugter. Det
lever i det nordvestlige Indiens bjergrige Egne.
Frugterne (<sp>ostindiske Elefantlus</sp>)
gaar i Handelen og tjener til Fremstilling af
Blæk og en Fernis, der bruges ved Lakering;
inden for Stenen indeholder de en skarp og
ætsende Saft, som ogsaa har haft ell. endnu
har med. Anvendelse mod Hudsygdomme etc.
<i>A. M.</i>
</chapter>

<chapter name="Semele">
<b>Semele</b> var Datter af <sp>Kadmos</sp>, en af
Thebens Sagnkonger. Hun elskedes af Zeus,
men blev af den skinsyge Hera lokket til at
forlange af ham, at han skulde vise sig for hende
i al sin Vælde, med Torden og Lynild. Da Zeus,
bunden af et givet Løfte, maa opfylde hendes
Bøn, fortæres hun af Flammerne; det ufødte
Foster gemmer Zeus i sin Bug, til Tiden var
omme, og Sønnen, <sp>Dionysos</sp>, kunde fødes
til Lyset.
<i>H. A. K.</i>
</chapter>

<chapter name="semel emissum volat irrevocabile verbum">
<b>semel emissum volat irrevocabile verbum</b>
(lat.), »et en Gang udtalt Ord flyver af Sted
og kan ikke kaldes tilbage«, Citat efter Horats
(Epist. I, 18, V. 71).
<i>H. H. R.</i>
</chapter>

<chapter name="Semen">
<b>Semen,</b> se <sp>Semologi</sp>.
</chapter>

<chapter name="Semen">
<b>Semen</b> (lat.), Frø. <i>S. Amygdali amarum,
dulce</i>, bitre og søde Mandler, <i>S. Cacao</i>,
Kakaobønner, <i>S. Calabar</i>, <i>Physostigmatis</i>,
Kalabar-Bønne, <i>S. Colchici</i>, Tidløsefrø, <i>S. Cydoniæ</i>,
Kvædekerner, <i>S. Foeni græci</i>, Bukkehornfrø,
<i>S. Hyoscyami</i>, Bjulmeurtfrø, <i>S. Lini</i>, Hørfrø, <i>S.
Myristicæ</i>, Muskatnødder, <i>S. Nucis vomicæ</i>,
Rævekager, <i>S. Qvercus</i>, Agern, <i>S. Qvercus
tostum</i>, Agernkaffe, <i>S. Sabadillæ</i>, Lusefrø, <i>S.
Sinapis albæ, nigræ</i>, hvid og sort Sennep, <i>S.
Stramonii</i>, Pigæblefrø, <i>S. Strophanthi</i>,
<i>Strophanthus</i>-Frø.
<i>E. K.</i>
</chapter>

<chapter name="Semendria">
<b>Semendria,</b> se <sp>Smederevo</sp>.
</chapter>

<chapter name="Semeni">
<b>Semeni,</b> se <sp>Devol</sp>.
</chapter>

<chapter name="Semenov">
<b>Semenov</b> [sjæ'mjån<sub>å</sub>f], <sp>Ssemjonov</sp>, By i
storrussisk Guv. Nishnij Novgorod, ligger 57 km
N. f. Nishnij Novgorod paa venstre Bred af
Sanachta. 4000 Indb. S. er beliggende paa en
Slette og omgives af fl. Landsbyer, der driver
Husindustri. S. selv har Tilvirkning af
Træskeer og forsk. andre Trævarer samt af
Rosenkranse af Læder, der forsendes over hele
Rusland saavel som til Tyrkiet og Østerrig-Ungarn.
S. blev Købstad 1779 og nedbrændte 1889.
<i>(H. P. S.). N. H. J.</i>
</chapter>

<chapter name="Semester">
<b>Semester</b> (lat. <i>sex</i>, seks, <i>ménsis</i>, Maaned),
Tidsrum af 6 Maaneder, halvaarligt
Universitetskursus.
<i>H. H. R.</i>
</chapter>

<chapter name="Semgallen">
<b>Semgallen</b> (»Lavlandet«), Landskab paa
Østersøens østlige Kyst (i Kurland), Genstand
for Nordboers Vikingetog, ofte nævnt paa sv.
Runestene; jfr <sp>Sember</sp>.
<i>(A. O.). G. K-n.</i>
</chapter>

<chapter name="semi">
<b>semi</b> (lat.), halv (hyppig i Sammensætninger).
</chapter>

<chapter name="Semiarianere">
<b>Semiarianere,</b> se <sp>Arianske Strid</sp>.
</chapter>

<chapter name="Semidiapente">
<b>Semidiapente,</b> lat. Benævnelse paa den
formindskede Kvint.
<i>S. L.</i>
</chapter>

<chapter name="Semiditonus">
<b>Semiditonus,</b> lat. Benævnelse paa den lille
Terts.
<i>S. L.</i>
</chapter>

<chapter name="Semi-Emaillemetode">
<b>Semi-Emaillemetode</b> [-e'malj<sub>ə</sub>-] er en
Fremgangsmaade, der i Fotografien anvendes for at
eftergøre indbrændte Emaillefotografier. Paa
Brocher, Manchetknapper, Brevpressere o. l.
lægges et Fotografi af passende Størrelse og
over dette en Celluloidhinde. Ved Hjælp af en
lille Presse ell. et Klæbemiddel fastgøres
Billedet og Hinden til Brugsgenstanden.
<i>C. E. A.</i>
</chapter>

<chapter name="Semien">
<b>Semien,</b> <sp>Semen</sp>, <sp>Samen</sp>, Landskab i
Abessinien, hører til Amhara og omflydes i Ø.
og N. af Takazze. S. er det højeste og vildeste
Bjerglandskab i Abessinien. Bjergene er dels
af vulkansk Natur, dels langs Floden byggede
op af Skifer og Sandsten. De højeste Toppe er
Ras Daschan (4620 m) og Buahit (4510 m), men
fl. andre Toppe naar over Snegrænsen, der er
c. 4300 m. S. er tyndt befolket. Det højeste
beboede Sted er Barna (3595 m). Endnu 4060
m o. H. kan Byggen trives.
<i>C. A.</i>
</chapter>

<chapter name="Semikolon">
<b>Semikolon,</b> se <sp>Skilletegn</sp>.
</chapter>

<chapter name="Semilor">
<b>Semilor,</b> se <sp>Similor</sp>.
</chapter>

<chapter name="Seminara">
<b>Seminara,</b> By i Syditalien, Prov. Reggio di
Calabria, ligger 4 km SØ. f. Palmi paa en Højde,
hvorfra man ser tid over Bugten ved Gioja.
(1911) 6055 Indb. S. driver Handel med Oliven
