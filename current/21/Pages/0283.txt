<chapter name="Sergius og Bacchus">
<b>Sergius</b> og <sp>Bacchus</sp>, to syriske Helgener,
højtstaaende Officerer under Kejser Maximinus
Daja, der for deres Tros Skyld blev Martyrer
c. 310. Deres Dag er 7. Oktbr.
<i>L. M.</i>
</chapter>

<chapter name="seriale Knopper">
<b>seriale Knopper</b> er lodret rækkestillede
Tillægsknopper (se <sp>accessoriske
Organer</sp>).
</chapter>

<chapter name="Seriba">
<b>Seriba</b> (arab. ɔ: Indhegning) var Betegnelsen
for de gamle Handelsstationer i Sudan, der ofte
blot bestod af en indhegnet Plads; særlig Bet.
havde de som Oplagssteder for Elfenben.
<i>J. Ø.</i>
</chapter>

<chapter name="Sericin">
<b>Sericin,</b> se <sp>Silke</sp>.
</chapter>

<chapter name="Sericit">
<b>Sericit,</b> se <sp>Glimmer</sp>.
</chapter>

<chapter name="Serie">
<b>Serie</b> (lat.), Nummerrække, Suite; saaledes
i Laaneforhold, hvor Obligationer udstedes i
forsk. S. med samme Rente, Amortisations- og
Ansvarsvilkaar m. m. for Obligationerne inden
for een og samme S.; medens der inden for
samme S. kan være solidarisk Ansvar, staar
de forsk. S. uafhængige af hinanden.
<i>J. Th.</i>
</chapter>

<chapter name="Seriema">
<b>Seriema.</b> Under Tranernes (<i>Gruidæ</i>) Orden
henregnes en Slægt, <i>Cariama</i>, kun bestaaende
af 2 i Sydamerika levende Arter, af Størrelse
som Hejrer, højbenede med et rovfugleagtigt
Næb og en opret Fjerbusk paa Panden. De
færdes paa Jorden, lever af Insekter og smaa
Pattedyr, ogsaa af Krybdyr og Slanger; ofte
holdes de halvtamme som Vogtere af
Hønsegaarde. S. (<i>C. cristata</i> L.) bebor en Del af
Brasilien og Paraguay. <sp>Tschunja'en</sp> (<i>C.
burmeisteri</i> Hartl) er alm. i det nordlige
Argentina.
<i>O. H.</i>
</chapter>

<chapter name="Seriemaskine">
<b>Seriemaskine,</b> se <sp>Dynamo</sp>.
</chapter>

<chapter name="Serifos">
<b>Serifos,</b> <sp>Serphos</sp>, <sp>Serfo</sp>, <sp>Serfanto</sp>,
Ø i det ægæiske Hav, hører til det gr. Nomos
Kykladerne og ligger 36 km SV. f. Syra. S.
har en Størrelse af 78 km<sup>2</sup> med 3900 Indb. S.
har en stærkt indskaaren Kyst og et øde
Kalkstensterrain, hvis Kulminationspunkt er 483 m.
Agerbruget er ringe, og der avles kun lidt Vin
og Løg. Derimod har S. fra Oldtiden været
berømt for sin Malmrigdom, og der findes
Kobber-, Bly-, Zink- og Jernmalme. De første
Forsøg paa (Udvinding strandede 1869 og 1874; men
i de senere Aar er Malmudførslen ikke saa
ringe. De to Hovedbyer er Panagia og S. eller
<sp>Livadion</sp> (2500 Indb.), der ligger paa
Østkysten. 8 km NØ. f. S. ligger Øen
<sp>Serifopulon</sp>. Øen S. omtales i Perseus-Myten. Den var
en ionisk Koloni og tog livlig Del i
Perserkrigene. Under de rom. Kejsere var den
Forvisningssted. 1537 blev den erobret af Tyrkerne.
<i>(H. P. S.). N. H. J.</i>
</chapter>

<chapter name="Sérignan">
<b>Sérignan</b> [seri'n<sub>j</sub>ã], By i det sydlige Frankrig,
Dept Hérault, SØ. f. Béziers, ved Orb og 4 km
fra Middelhavet, 3400 Indb. S. har en Kirke fra
11.—14. Aarh. Brændevinsbrænderi og
Vinhandel, Søbade ved Mundingen af Orb.
<i>(M. Kr.). E. St.</i>
</chapter>

<chapter name="Serika">
<b>Serika</b> var Grækernes og Romernes Navn
paa en Del af det nordlige Kina, væsentlig
Landet omkr. Hoang-ho. Ordet betyder egl.
»Silkelandet«.
<i>H. H. R.</i>
</chapter>

<chapter name="Serimeter">
<b>Serimeter,</b> Garndynamometer (se <sp>Garn</sp>),
særlig bestemt til Undersøgelse af Silke.
<i>K. M.</i>
</chapter>

<chapter name="Serin">
<b>Serin,</b> se <sp>Silke</sp>.
</chapter>

<chapter name="Sering, Max">
<b>Sering</b> ['ze.reŋ], <sp>Max</sp>, tysk Socialøkonom,
f. 18. Jan. 1857, blev 1885 Prof. i Bonn,
forflyttedes 1889 til Landbrugshøjskolen i Berlin,
til hvis Univ. han siden 1897 er knyttet. S.
har navnlig befattet sig med Landbrugsvæsen
og Socialpolitik. Han har bl. a. udgivet: »Die
landwirtschaftliche Konkurrenz Nordamerikas«
(1887), »Arbeiterausschlüsse in der deutschen
Industrie« (»Schriften des Vereins für
Sozialpolitik«, Bd 46, 1890), »Die innere Kolonisation
im östlichen Deutschland« (»Schr. d. Ver. f.
S.«, Bd 56, 1893), hvorhos han var Medudgiver
af det store, efter offentlig Foranstaltning
udgivne Samleværk: »Die Vererbung des
ländlichen Grundbesitzes im Königreich Preussen«
(14 Bd, 1897—1910); heraf har S. skrevet 7.
Bd: »Erbrecht und Agrarverfassung in
Schleswig-Holstein« (1908).
<i>(K. V. H.). Sv. N.</i>
</chapter>

<chapter name="Seringapatam">
<b>Seringapatam</b> (<sp>Sriringapatna</sp>), By i
den indobritiske Vasalstat Maisur med 9000
Indb. Forhen var S. af Bet. som Hyder Ali's
og Tippu Sahib's Residens. Der findes Hyder
Ali's Mausoleum og Ruiner af et mægtigt Fort.
<i>M. V.</i>
</chapter>

<chapter name="Serino">
<b>Serino,</b> By i Syditalien, Prov. Avellino, ligger
22 km NØ. f. Salerno ved Jernbanelinien
Salerno—Benevento. (1911) 5475 Indb. Silke- og
Vinavl. Silkevæverier. Fra den lille Flod S.
føres Drikkevand til Neapel.
<i>C. A.</i>
</chapter>

<chapter name="Serinus">
<b>Serinus,</b> se <sp>Kanariefugl</sp>.
</chapter>

<chapter name="Serio">
<b>Serio</b> [sær<sub>i</sub>o], Flod i Norditalien, udspringer
i Prov. Bergamo paa Bergamasker-Alperne,
strømmer med sydlig Retning gennem <sp>Val
Seriana</sp>, der er kendt for sin tætte
Befolkning og sin Industri, og udmunder i Provinsen
Cremona i venstre Bred af Adda. S. er 124 km
lang.
<i>C. A.</i>
</chapter>

<chapter name="serioso">
<b>serioso</b> (ital.), mus. Foredragsbetegnelse:
alvorlig.
<i>S. L.</i>
</chapter>

<chapter name="seriøs">
<b>seriøs</b> (ital.: <i>serioso</i>), alvorlig, højtidelig.
</chapter>

<chapter name="Serjania">
<b>Serjania</b> Schum., Slægt af <i>Sapindaceæ</i>,
Lianer, der klatrer ved Klatretraade, er
forsynede med Mælkesaft og har en yderst
ejendommelig og fra det normale afvigende
Stængelbygning. Bladene er oftest dobbelt 3-koblede.
Blomsterne, der sidder i topformede Stande,
har en hvid, gul ell. rødlig Krone. Frugten er
en 3-vinget Spaltefrugt. C. 172 Arter i
Amerikas tropiske Dele. Nogle Arter anvendes i
Væksthuse. Af de olierige Frø fremstilles Olie.
Andre Arter har Ord for at være giftige.
<i>A. M.</i>
</chapter>

<chapter name="Serjeant at arms">
<b>Serjeant at arms</b> ['sa.<sub>ə</sub>dз<sub>ə</sub>nt-<sub>ä</sub>t-'a.<sub>ə</sub>mz] er
Benævnelsen for en Formanden i det eng.
Underhus — <i>the speaker</i> — underordnet
Tjenestemand, der beskikkes af Regeringen, men kan
afskediges efter Formandens Forslag af
Underhuset. Det er hans Hverv at bistaa Formanden
ved Ordenens Overholdelse; han paaser
saaledes, at Tilhørerne fjernes, naar der er givet
Ordre til Dørenes Lukning; det er hans Sag at
indlade Overhusets Sendebud (<i>Black-rod</i>), naar
Underhuset af Suverænen kaldes til Møde for
Overhusets Skranke for at overvære Trontalens
Oplæsning ell. Parlamentets Slutning; han
bærer Køllen — Symbolet paa Underhusets Vælde
— foran Formanden — naar denne begiver sig
i Procession til Lordernes Kammer i en ell.
anden officiel Anledning, og det paahviler ham
efter særlig Paalæg at fængsle Medlemmer, som
