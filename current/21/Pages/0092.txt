<chapter name="Schut, Cornelis">
<b>Schut</b> [skøt], <sp>Cornelis</sp>, flamsk Maler og
Kobberstikker, f. i Antwerpen 1597, d. smst. 1655,
Elev af Rubens ell. gennem længere Tid hans
Medarbejder. Hos de samtidige nød han megen
Anseelse og var navnlig efter Rubens' Død en
af de mest beskæftigede Kunstnere i
Antwerpen; for Nutidens Øjne forsvinder han dog i
Skyggen af Rubens. I Museet og forsk. Kirker
i Antwerpen findes en Rk. Figurkompositioner
af ham; i Museet i Kbhvn en Skitse: Maria's
Kroning. Han har udført talrige Raderinger,
der ikke er synderlig betydelige, i en let Manér,
aabenbart under Indflydelse fra Italien.
<i>L. S.</i>
</chapter>

<chapter name="Schuvalov">
<b>Schuvalov</b> ['∫uv<sub>ə</sub>£<sub>å</sub>f], russisk Adelsæt med
Grevetitel, af hvis Medlemmer skal nævnes: 1)
<sp>Paul S.</sp> (1777—1823), udmærkede sig særlig
under Suvorov i Polen og Italien samt i den
finske Krig 1809, hvorefter han blev
Generalløjtnant og Generaladjudant hos Kejser
Alexander I. Han ledsagede denne under Krigen
1813—15 og havde 1814 det Hverv at føre
Napoleon I til Fréjus paa Vej til Elba. — 2)
<sp>Peter S.</sp> (1827—89), foreg.'s Sønnesøn, blev 1864
General, var 1866—73 Chef for det hemmelige
Politi, blev 1874 Sendemand i London og
brugtes i vigtige diplomatiske Hverv, særlig efter
San-Stefano-Freden 1878 og ved
Berlin-Konferencen. — 3) <sp>Paul S.</sp>, russ. Diplomat
(1830—1908), foreg.'s Broder, gjorde som Officer
Tjeneste i Krim-Krigen 1854—55 og medvirkede
som Departementsdirektør i
Indenrigsministeriet 1861 til Livegenskabets Afskaffelse. 1866
blev han Stabschef ved Hærkorpset i
Petrograd og udmærkede sig 1877—78 i Krigen mod
Tyrkerne. 1885 blev han Sendemand i Berlin
indtil Udgangen af 1894 og fik ved sin Afgang
en særlig Takskrivelse af Kejser Nikolaj II,
fordi han dygtig havde støttet dennes
Fredspolitik; han var derefter Generalguvernør i
Polen indtil 1897.
<i>E. E.</i>
</chapter>

<chapter name="Schuylkill">
<b>Schuylkill</b> ['∫u.£k<sub>i</sub>£ ell. 'sku.£k<sub>i</sub>£], Flod i U.
S. A., Pennsylvania, udspringer NØ. f.
Pottsville i en kulproducerende Egn strømmer mod
SØ., gennembryder Blue Mountains og danner
oven for Philadelphia Vandfald, hvorefter den
i Nærheden af denne By udmunder i højre
Bred af Delaware. S. er 240 km lang og
ledsages fra Philadelphia til Pottsville af en 176
km lang Kanal. En anden Kanal, den 126 km
lange Union Canal, forer fra Reading ved S. til
Susquehannah. S.'s Dal med Kanal og
Jernveje betegner den store Forbindelsesvej mellem
de pennsylvanske Kulgruber og Philadelphia og
Havet.
<i>G. Ht.</i>
</chapter>

<chapter name="Schuylkill Haven">
<b>Schuylkill Haven</b> ['∫u.£k<sub>i</sub>£ eller sku.£k<sub>i</sub>£-
'he<sub>i</sub>v<sub>ə</sub>n], By i U. S. A., Pennsylvania, ligger
7 km SSØ. f. Pottsville ved Floden Schuylkill.
(1910) 4747 Indb. S. er Centrum for en
betydelig Kulproduktion og Kulhandel.
<i>G. Ht.</i>
</chapter>

<chapter name="Schwab, Gustav">
<b>Schwab</b> [∫va.p], <sp>Gustav</sp>, tysk Digter, f. i
Stuttgart 19. Juni 1792, d. smst. 4. Novbr 1850.
Han studerede Teologi, Filosofi og Filologi i
Tübingen 1809—14, foretog 1815 en Rejse til
Nordtyskland, paa hvilken han besøgte
Chamisso, Fouqué og Goethe, blev derpaa Prof. i de
gl. Sprog ved Gymnasiet i Stuttgart og
redigerede i en Aarrække »Morgenblatt« sammen
med Chamisso; endvidere »Musenalmanach«,
hvor han støttede den unge Digtning. Allerede
1813 havde han sammen med Uhland og
Kerner udgivet »Deutscher Dichterwald«. 1837 blev
S. Præst i Gomaringen, 1841 ved St
Leonhardkirken i Stuttgart, udnævntes 1845 til
Oberkonsistorialrat, <i>Dr. theol.</i> 1847. Han er efter
Uhland den betydeligste Digter af den
schwabiske Skole, og hans Romaner og Sange har
vundet stor Popularitet (f. Eks. »Das Gewitter«,
»Bemooster Bursche zieh' ich aus«, med Musik
af Methfessel). Han har udgivet »Das neue
deutsche allgemeine Kommers- und
Liederbuch«, »Deutsche Volksbücher«, »Die schönsten
Sagen des klassischen Altertums«, vandt ogsaa
Navn som Literaturkritiker og Oversætter, bl. a.
af Lamartine's Værker. Bl. hans Arbejder kan
fremdeles nævnes »Romanzen aus dem
Jugendleben des Herzogs Christoph von
Württemberg«, »Gedichte« (2 Bd 1828—29, udg. med
Indledning af Klee, 1882, hos Reclam 1641),
»Wanderungen durch Schwaben«, »Schillers
Leben«, »Erinnerungen an G. S., herausg. v.
Hartmann«, »Kleine prosaische Schriften«, udg.
af K. Klüpfel (1882). (<sp>Litt</sp>.: <sp>Klüpfel</sp>, »G. S.
in Leben und Wirken« [1858]; <sp>Samme</sp>, »G. S.
als Dichter und Schriftsteller« [1881];
<sp>Christopher Th. Schwab</sp>, »G. S.'s Leben
[1883]).
<i>C. B-s.</i>
</chapter>

<chapter name="Schwabach">
<b>Schwabach</b> ['∫wa.bak], By i den tyske
Fristat Bayern, Regeringsdistrikt Mittelfranken, 15
km S. f. Nürnberg ved <sp>Schwabach</sp> og
München—Bamberg-Banen; (1919) 11035 Indb. Byen
har 4 Kirker og en Synagoge, Latinskole,
Lærerseminarium, en jødisk Talmud-Skole, et
Statsvajsenhus, en Amtsret og et Handelskammer.
Af industrielle Etablissementer findes flere store
Naalefabrikker, mange Ølbryggerier,
Metalvarefabrikker og Fabrikker for Sæbe, Farver,
Fajance og Majolika samt Trikotage. Byen er i
Historien bekendt for et 1529 afholdt Konvent,
et Led i de fra Luther og hans Venner
udgaaede reformatoriske Bestræbelser.
<i>(M. Kr.). O. K.</i>
</chapter>

<chapter name="Schwabacher">
<b>Schwabacher</b> ['sva.bak<sub>ə</sub>r] (<img></img>)
kaldes en Bogtrykskrift, som hører under
Frakturformerne (gotisk Skrift). S. findes i
mange nord- og sydtyske Tryk fra 15. Aarh.'s
Slutning. I 18. Aarh. var S. alm. som
Fremhævningsskrift i Fraktursats paa samme Maade
som Kursiv i Antikvasats. Efter henved
hundrede Aars Hvile kom S. atter frem for en
Menneskealder siden, men har kun fundet alm.
Udbredelse i de tysktalende Landes Typografi.
Der vides intet nærmere om, hvorfra Navnet
hidrører.
<i>E. S-r.</i>
</chapter>

<chapter name="Schwabe">
<b>Schwabe</b> ['∫va.b<sub>ə</sub>], <sp>Heinrich Samuel</sp>,
tysk Amatørastronom (1789—1875). S. overtog
sin Bedstefaders Apotek, som han solgte
allerede 1829 for udelukkende at sysle med
Astronomi og Botanik. 1826 begyndte S. sine
regelmæssige Observationer af Solpletterne, hvorved
han 1843 opdagede deres Periodicitet. Ved
Siden heraf nævnes hans Observationer af Saturn
og Halley's Komet. (<sp>Litt</sp>.: <sp>T. Arendt</sp>, »H.
S. S. der Entdecker der Sonnenfleckenperiode.
Sein Leben und Wirken« [Dessau 1925]).
<i>J. Fr. S.</i>
</chapter>

<chapter name="Schwaben">
<b>Schwaben</b> ['∫wa.b<sub>ə</sub>n], et forhenværende
Hertugdømme i det gl. tysk-rom. Rige,
begrænsedes mod N. af Pfalz og Franken, mod Ø. af
Lech-Floden, mod S. af Schweiz, Boden-Søen og
Vorarlberg og mod V. af Rhinen. Det kaldtes
