Baner — Signalreglementet af 1890 — blev
Vingerne paa Stationssignalet drejet til højre for
Mastens, men de tre Signaltegn bevaredes i øvrigt
uforandret, og Distancesignalet bibeholdtes som
Skivesignal med de opr. Signalfarver. Som det
samtidige tyske havde Systemet den Mangel,
at det grønne »Kør«-Lys ved Forsignalet blev
anvendt i Bet. »Forsigtig«, men endnu væsentligere
var det, at det meget vigtige Mastesignal »Kør
igennem« i Mørke gaves ved det
udtryksløse hvide Lys. En saa ringe Ting
som et brudt Signalglas kunde da
bevirke, at det røde »Stop«-Signal for Øjet
fremtraadte som det hvide Lys for
Gennemkørsel. Af Hensyn til disse Forhold
foretoges ved Aarhundredskiftet en fuldstændig
Omordning af Signalsystemet, der fremtraadte i det
nye Signalreglement af 1903. For
Distancesignalet, der i Danmark alm. benævnes <sp>det
fremskudte Signal</sp>, indførtes (Fig. 1) et
Vingesignal i Lighed med det eng., med
svalehaleformet Split, men med gult Lys for
»Forsigtig« (svarende til Hovedsignalets »Stop«) og
grønt Lys for »Kør« (svarende til Hovedsignalets
»Kør«-Signaler). Stationernes Tre-Stillings
Indkørselssignal blev erstattet med et
Dobbeltvingesignal (Fig. 2) med en <sp>Hovedarm</sp>, der giver
alm. »Stop« og »Kør«, og en
<sp>Gennemkørselsarm</sp>, der i løftet Stilling sammen med
Hovedarmen giver Signal for Gennemkørsel.
Gennemkørselsarmen har samme Vingeform og
Signalfarver som det fremskudte Signal og er i
Virkeligheden at betragte som et
Udkørsels-Forsignal svarende til det bayerske, der har været
Forbilledet, men efter eng. Mønster anbragt paa
Hovedsignalets Mast. Det danske
Gennemkørselssignal opfattes dog ikke som en
Sammensætning af to Signaler — et Indkørselssignal og et
fremskudt Signal — men fremtræder som et
Enhedsbegreb, og saa meget naturligere som
Udkørselssignaler i mange Tilfælde mangler. —
I de sidste Aar har Statsbanerne paabegyndt en
gennemført Anvendelse af Blinklys i de
fremskudte Signaler, der derved faar et Særpræg,
som kan ophæve Betænkelighederne ved Brugen
af det gule Lys.

f. <sp>Dag-Lyssignaler</sp>. Belysningsmidlernes
Udvikling har i den seneste Tid ført til
Fremstilling af Lyssignaler, der er synlige om Dagen,
og dermed har der aabnet sig nye Muligheder
for Signalteknikken. Maaske vil saadanne
Dag-Lyssignaler i Fremtiden fortrænge
Vingesignalerne, saaledes at Signalsproget ved Dag og
Nat bliver det samme. Det er forsøgsvis indført
paa forsk. Baner, bl. a. i Norge paa Linien
Oslo—Drammen.

3. <sp>Haand- og Standsignaler</sp>.
Signaliseringen paa Steder, hvor Strækningen
midlertidigt er spærret ell. midlertidigt ikke kan
befares med den sædvanlige Hastighed — af
Hensyn til Sporarbejder, indtrufne Uheld o. l.
— kræver Anvendelse af lettere Signalmidler,
saaledes at Signaldækningen kan tilvejebringes
uden nævneværdig Forberedelse. Paa saadanne
Steder bruges derfor stadig Haandsignaler, ell.
disse erstattes med let anbringelige
Standsignaler, med Tegn for de tre Signalbegreber
»Stop«, »Forsigtig« og »Kør«.

I England har man bibeholdt de opr.
Haandsignaler med Signalflag og Lygter, rødt Lys og
rødt Flag for »Stop«, grønt Lys og grønt Flag
for »Forsigtig«. Der er herved det
ejendommelige og uheldige, at den grønne Farve endnu
bruges i Bet. »Forsigtig«, skønt den ved
Mastesignalerne gælder udelukkende som »Kør«.
Signalet skal gøres kendeligt ved, at Lygten, ell.
Flaget, bevæges frem og tilbage i Retning paa
tværs af Sporet; grønt Lys ell. grønt Flag, der
holdes stille i Haanden, gælder i visse Tilfælde
— hvor et Mastesignal er i Uorden — som
Signal for »Kør«. Skal »Forsigtig« signaliseres
gennem et længere Tidsrum, anvendes
Standsignaler med en grønmalet Skive og i Mørke to Lys,
et grønt og et hvidt, anbragt ved Siden af
hinanden.

I Tyskland brugtes opr. de faste
Tilstandssignaler i Forbindelse med Haandsignaler, og ved
Signalreglementet af 1876 fastsloges herfor de
samme Signalfarver som i England, rødt for
»Stop«, grønt for »Forsigtig« og hvidt for »Kør«.
Ved det paafølgende Signalreglement af 1892,
<img>Fig. 1. Fremskudt Signal paa de danske
Statsbaner. Den vandrette Armstilling
betyder ikke »Stop«, men »Kør langsomt« og
angiver, at Hovedsignalet maa ventes at
vise »Stop«. Ved Armene er angivet,
hvilken Farve de paagældende Signallys har.</img>

<img>Fig. 2. Stationssignal paa de danske Statsbaner.
Ved Stationer, der ikke har gennemkørende Tog,
udelades den inderste Arm, og Signalet viser da
kun »Stop« og »Kør« (»Kør frem«).</img>
