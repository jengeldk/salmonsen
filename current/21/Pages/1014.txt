Mængde Forsteninger; dette Arbejde fortsattes
efter S.'s Død af hans Søn, <sp>James de Carle
S.</sp> (1787—1854).
<i>J. P. R.</i>
</chapter>

<chapter name="Sowerby Bridge">
<b>Sowerby Bridge</b> ['sa^uəb<sub>i</sub>-'bridз], By i
Mellemengland, Yorkshire, West Riding ved Calder
og Lancashire og Yorkshire-Jernbanen, 6 km
SV. f. Halifax. (1921) 11452 Indb. Tekstilindustri,
Jernværker, Farverier, Fabrikation af
Kemikalier. — Op til S. B. støder i SV. Sowerby
(<i>urban district</i>) med (1921) 3180 Indb.
<i>M. H-n.</i>
</chapter>

<chapter name="Sowinski, Albert">
<b>Sowinski</b> [så'vinski], <sp>Albert</sp>, polsk
Musiker (1805—80), uddannede sig til
Klaverspiller, levede i sin Ungdom i Wien og fra 1830 i
Paris, hvor han var en søgt Lærer. S. har udg.
Kompositioner i forsk. Genrer samt et
Musikerleksikon: <i>Les musiciens polonais et slaves</i>
(1857).
<i>W. B.</i>
</chapter>

<chapter name="Soxleth's Metode">
<b>Soxleth's Metode</b> ['zåkslæt-] er en Metode
for Tilberedelsen af Føden til et spædt Barn
angiven af München-Kemikeren <sp>Soxleth</sp>
i 1880'erne. Dens Hovedprincip er, at hele
det Antal Flasker, der skal benyttes i et
Døgn, tilberedes samtidig — samtidig
steriliseres (se ndf.) — og derpaa henstilles saaledes
lukkede, at deres Indhold ikke kan inficeres i
Døgnets Løb. Der opnaas herved, at Mælken
kan tages under Bearbejdelse straks, naar man
faar den, og at Arbejdet herved er samlet, saa
at det lettere kan foretages af ell. dets
Udførelse overvaages af en paalidelig Person. Det
hertil nødvendige Apparat er en stor Beholder
med Laag til at sætte over Ilden; et
Flaskestativ, der passer ned heri; et passende Antal
Flasker med Lukke; endvidere Pattetolde,
Flaskerenser o. s. v. Bedst er det, ogsaa at have et
stort Maaleglas og en Tragt. Af Lukker haves
en stor Mængde forskellige; det simpleste er en
Vatklump, stukket ned i Flaskens Hals. Dette
har dog den Ulempe, at fine Bomuldsfnug let
bliver tilbage og tilstopper Hullerne i
Pattetolden. En anden Ulempe er, at man ikke kan
se, om nogen har taget Lukket af, maaske
forurenet Mælken, og saa sat det paa igen.
Denne Ulempe har Vatproppen tilfælles med fl.
andre af de benyttede Lukker, saaledes en
Glaskapsel, der sættes løst over Flaskens
Munding, og forsk. Gummipropper med Hak i
Randen. Lukket maa nemlig være saaledes
indrettet, at det lader Dampene slippe ud under
Kogningen, men senere ikke lader Luften slippe
ind. Dette opnaas saavel ved de ovf. omtalte
som ved flg. Lukke. Paa den planslebne
Munding lægges en Kautsjukplade, der fastholdes
ved en om Flaskehalsen anbragt Ring, der
opadtil er forsynet med smaa Fremspring, eller
med et hen over Mundingen gaaende
Tværstykke. Pladens Rand kan løftes op af
Dampene; men naar efter endt Kogning Flaskerne
afkøles, fortyndes Luften heri, og Pladen
presses ved den udvendige Lufts Tryk saa fast mod
Mundingen, at den kun med nogen
Vanskelighed atter kan aftages. Men er den først
aftagen, kan man ikke faa den til at sidde fast
igen; og man kan altsaa altid se, om nogen har
rørt ved Flasken. S. M. anvendes paa den
Maade, at man blander Mælken med den
behørige Mængde Vand og Sukker, fordeler
Blandingen paa det ønskede Antal Flasker, sætter
Lukket paa disse og anbringer dem i Stativet.
Dette sættes ned i den store Beholder, i hvilken
der kommes Vand, og det hele sættes over
Ilden og bringes i Kog. Det skal <sp>koge</sp> 1 à 2
Min., og derefter skal Flaskerne afkøles saa
stærkt og saa hurtig, som det kan ske, uden
at de springer. De hensættes derpaa paa et
køligt Sted; naar en Flaske skal bruges,
opvarmes den ved at dyppes i varmt Vand, og
først i sidste Øjeblik tages Lukket af, og
Pattetolden sættes paa. Naar det ovf. er sagt, at
Mælkeblandingen »steriliseres«, er dette ikke
strengt korrekt; ikke alle Kim og Sporer er
helt dræbte, men de er dog saaledes svækkede,
at de ikke kan komme til Udvikling i den Tid,
her bliver Tale om (1 Døgn). S. M. betegnede
et overordentlig stort Fremskridt i spæde Børns
Opflaskning.
<i>(Lp. M.). P. H.</i>
</chapter>

<chapter name="Soya">
<b>Soya,</b> se <sp>Soja</sp>.
</chapter>

<chapter name="Soyabønneolie">
<b>Soyabønneolie</b> er ligesom Linolie en
tørrende Olie og bruges som Erstatning for denne.
Den er lidt mørkere, men i kem. Henseende er
det vanskeligt at skelne dem fra hinanden; den
tørrer langsommere, men bliver mere elastisk
og vandtæt.
<i>E. Su.</i>
</chapter>

<chapter name="Soyka, Otto">
<b>Soyka</b> ['zåyka], <sp>Otto</sp>, østerr. Forf., f. i Wien
9. Maj 1882, har udg. en Rk. livlige og
underholdende Romaner, i hvilke der altid er et
Moment af Spænding. Han debuterede med »Herr
im Spiel« (1910), senere er bl. a. fulgt »Der
Fremdling«, »Das Herbarium der Ehre« og
»Die Söhne der Macht«. Ogsaa Komedier som
»Revanche« har den stadig meget produktive
S. skrevet.
<i>C. B-s.</i>
</chapter>

<chapter name="Sozodont">
<b>Sozodont</b> [soso'dån't], Mundvand, bestaaende
af Sæbe opløst i en Blanding af Vand, Glycerin
og Alkohol, parfumeret med Pebermynte-,
Nellike-, Kanel- og Stjerneanisolie og farvet
rød med Cochenille.
<i>K. M.</i>
</chapter>

<chapter name="Sozojodol">
<b>Sozojodol</b> ['so(t)so-], <sp>Jodaseptol</sp>, er et
Antiseptikum; det bestaar af Salte af den
saakaldte <sp>Sozojodolsyre</sp> ell.
<sp>Dijodparafenolsulfonsyre</sp>, C<sub>6</sub>H<sub>2</sub>J<sub>2</sub>(OH)(SO<sub>3</sub>H). —
Denne Syre faas af fenolsulfonsurt Kalium i
saltsur Opløsning ved Behandling med Jod og
danner letopløselige naaleformede Krystaller.
Medens Sozojodolnatrium er
letopløseligt og benævnes <sp>letopløseligt S.</sp>, er
<sp>Sozojodolkalium</sp> tungere opløseligt i Vand
og finder Anvendelse som Strøpulver, bl. a. mod
Snue. — <sp>Sozojodolkvægsølv</sp> er
uopløseligt i Vand, men opløseligt i en
Natriumkloridopløsning; det anvendes mod Parasitter
og Syfilis. S. maa bevares beskyttet mod Lyset.
<i>(O. C.). S. P.</i>
</chapter>

<chapter name="Sozolsyre">
<b>Sozolsyre,</b> se <sp>Aseptol</sp>.
</chapter>

<chapter name="Sozomenos">
<b>Sozomenos</b> [so'tsomenås], <sp>Hermias</sp>,
Kirkehistoriker, levede i Beg. af 5. Aarh. Han
stammede fra Palæstina, var blevet opdraget
af Munke og levede i hvert Fald en Tid i
Konstantinopel som Sagfører. Han skrev c. 450 en
Kirkehistorie i 9 Bøger, som gaar fra
Konstantin til Theodosius II, men den er i alt
væsentligt bygget paa <sp>Sokrates</sp>' Kirkehistorie og
bringer kun forholdsvis lidet nyt ud over en
Del Beretninger om Munkelivet.
<i>A. Th. J.</i>
</chapter>

<chapter name="Sozopolis">
<b>Sozopolis,</b> tyrk. <sp>Sizebolu</sp>, By i Bulgarien,
ligger 21 km ØSØ. f. Burgas paa et Forbjerg
