og anvendte i øvrigt al sin Fritid til Studier.
Paa en Ekskursion lærte han den 16 Aar ældre
Entomolog Chr. Drewsen at kende, og gennem
ham Konferensraad Jonas Collin, der begge —
ligesom Henrik Krøyer — kom til at spille en
betydelig Rolle i
hans Liv. Ved
Collin's Hjælp
lykkedes det
ham at udg. sit
første store Værk
(»<i>Genera</i> og
<i>Species</i> af
Danmarks
<i>Eleutherata</i>« med 25 af
S. stukne
Kobbertavler), der
udkom 1841 og
vakte betydelig
Opsigt hos
Datidens førende
Entomologer. S.
foretrak
imidlertid at standse
Udgivelsen med
1. Bind, fordi
han indsaa, at Tiden endnu ikke var
kommen til Værkets Fuldendelse, navnlig ikke m.
H. t. de tidligere Udviklingsstadiers Anatomi
og Biologi. Da særlig disse Stadier dog havde
den største praktiske Bet. for Land- og
Skovbruget, kastede han sig med Iver over dette
hidtil temmelig forsømte Emne, og det lykkedes
ham ved det kgl. Museum, til hvilket han 1842
var bleven knyttet, at oprette en Samling af
Larver, Nymfer og Pupper, som senere ved
hans Elevers Hjælp voksede til et Omfang, som
overgik alt, hvad der tidligere var kendt i den
Retning. 1845, medens S. var paa en større
Udenlandsrejse, blev Steenstrup ansat som <i>Prof.
ord.</i> i Zoologi, en Ansættelse, som S. i høj Grad
misbilligede, dels fordi de videnskabelige
naturfilosofiske Principper, som Steenstrup hyldede,
og som dannede Kernen i hele hans
Arbejdsmetode, stod i den skarpeste Modsætning til
den indtrængende, eksakte Undersøgelse, der
karakteriserede S.'s videnskabelige Færd, dels
fordi han fandt, at der ved Ansættelsen blev
begaaet en stor Uret mod den ældre, allerede
berømte Kollega, Krøyer. Selv om denne
Begivenhed ikke straks medførte noget personligt
Fjendskab imellem S. og Steenstrup, kunde det
dog ikke undgaas, at den overordnede Stilling,
i hvilken Steenstrup kom til at staa, navnlig da
han 1848 tillige blev Direktør for det kgl.
naturhistoriske Museum, atter og atter maatte give
Anledning til Rivninger. Det blev, da hver stejlt
stod paa sin Ret, til en haard Kamp, og den
satte stærke Spor i det naturvidenskabelige Liv
i Danmark. Et af de haardeste Slag, der
rettedes mod S., kom, da det lykkedes Steenstrup
at faa Statsunderstøttelsen til »Naturhistorisk
Tidsskrift« frataget Krøyer, thi derved mistede
S. saa at sige sit eneste Publikationssted, indtil
han 1861 blev i Stand til selv at fortsætte det
ansete Tidsskrift. Fra 1863 begyndte en lysere
Tilværelse for S. Han blev Docent i Zoologi
ved den ny Landbohøjskole og opnaaede efter
en voldsom Kamp med Steenstrup at afkaste
dennes Overherredømme ved
Sammensmeltningen af de to Museer; de blev begge Inspektorer,
hver ved sin Afdeling.

S.'s Hovedarbejde er en lang Serie af
Afhandlinger om Billernes Udviklingshistorie, der
under Fællestitelen <i>De metamorphosi
Eleutheratorum observationes</i> og med 86 Kobbertavler
publiceredes i »Naturhist. Tidsskr.« 3. Rk. Det
lykkedes ham ikke at udgive dem som et
samlet Hele; thi han blev angreben af en haard og
langvarig Sygdom, der endte med Døden.

Bl. hans talrige andre Arbejder, der næsten
alle omhandler Leddyrenes Naturhistorie, maa
nævnes: <i>Ichneumonidarum ad faunam Daniæ
pertinentium genera et species novæ</i> med 5
Tavler (Paris 1839), <i>Specimen faunæ
subterraneæ</i> med 4 Tavler (1849), <i>Corotoca</i> og
<i>Spirachtha</i> med 2 Tavler (1856), »Krebsdyrenes
Sugemund« med 7 Tavler (1866—75) samt et
større Antal Monografier over forsk. danske
Billefamilier.

Men S.'s Livsgerning var ikke indskrænket
til hans litterære Virksomhed og hans
Museumsarbejde. Han var i Ordets bedste Bet. en
Lærer og Vejleder for de unge, en faderlig Ven
for fl. af dem. (<sp>Litt</sp>: <sp>Gosch</sp>, »J. C. S.«
[1898-1905]).
<i>(J. C.). R. H. S.</i>

<img>J. M. C. Schiødte.</img>
</chapter>

<chapter name="Schiørring, Christian Frederik">
<b>Schiørring</b> ['sjöreŋ], <sp>Christian
Frederik</sp>, dansk Violinist, f. 10. Febr 1837 i Aarhus,
d. 20. Decbr 1893 i Kbhvn, blev 1857 Medlem af
det kgl. Kapel og rykkede 1870 op paa
Solistpladsen, som han beklædte til sin Død. Han
fik ogsaa Titel af Kammermusikus. Baade som
Solist og Kammermusikspiller har S. spillet en
betydelig Rolle i Kbhvn's Musikliv. Fra hans
Haand foreligger forsk. mindre Kompositioner
for Violin.
<i>S. L.</i>
</chapter>

<chapter name="Schiørring, Niels">
<b>Schiørring</b> ['sjöreŋ], <sp>Niels</sp>, dansk Musiker
(1743-98), Elev af Scheibe i Kbhvn og Ph. E.
Bach i Hamburg, uddannede sig til dygtig
Klaverspiller. 1773 blev han Cembalist og
Syngemester ved Teatret og 1775 kgl.
Kammermusikus. S. var en historisk og litterært interesseret
Mand, hvis Samlinger og Optegnelser bl. a. kom
Gerber's store tyske Musikleksikon til gode.
Han udgav en Koralbog (1783) samt Samlinger
af »Selskabssange« (1783—89) og »Arier«
(1786—89).
<i>A. H.</i>
</chapter>

<chapter name="Schiøtt, Heinrich Aug. Georg">
<b>Schiøtt</b> [sjøt], <sp>Heinrich Aug. Georg</sp>,
dansk Maler, f. i Helsingør 17. Decbr 1823, d
i Hellebæk 25. Jan. 1895. Som Elev af
Kunstakademiet debuterede han paa Udstillingen 1844
med et Barneportræt, der gjorde Lykke og
skaffede ham mange Bestillinger; længe varede
det ikke, før ham var en af de mest søgte
Portrætmalere, og hele sit Liv igennem udfoldede
han en rastløs Produktion; Tallet paa hans
Arbejder lader sig næppe opgive, men den
Brøkdel af dem, han udstillede, beløber sig til over
halvandet Hundrede. Bl. de mest kendte skal
nævnes Portrætterne af Dronning Caroline
Amalie, Baron Blixen-Finecke, Geheimeraad
Tillisch, General Krogh og Etatsraad Broberg.
Modemaler for Hoffet, Adelen og det højere
Bourgeoisie blev S. dels ved den elegante og
omhyggelige Udførelse, dels ved sin Evne til
at stille Modellen paa alment tiltalende Vis, dels
