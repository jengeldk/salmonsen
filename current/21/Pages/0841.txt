rettede Skrift: »Die russische Welt —
politische?«
<i>A. K.</i>
</chapter>

<chapter name="Smollett, Tobias George">
<b>Smollett</b> ['smål<sub>i</sub>t], <sp>Tobias George</sp>, eng.
Romanforfatter (1721—1771), studerede
Medicin i Glasgow og gik som Læge med et Skib til
Vestindien, hvor han opholdt sig i fl. Aar. Efter
sin Hjemkomst
1746 debuterede
han i
Litteraturen med et Digt
<i>The Tears of
Scotland</i>, i
hvilket han hvast
angriber de eng.
Troppers
Grusomheder efter
Slaget ved
Culloden. Det er
dog væsentlig
som
Romanforfatter, at S. er
kendt. Hans
Romaner er:
<i>Roderick Random</i>
(1748), et
Sidestykke til <i>Gil
Blas, Peregrine
Pickle</i> (1751), <i>Ferdinand Count Fathom</i> (1753),
<i>Sir Lancelot Greaves</i> (1762), <i>The Expedition of
Humphrey Clinker</i> (1771). Desuden kan
nævnes, at han skrev en <i>History of England</i> (4 Bd,
1758). Som Romanforfatter er S. en værdig
Fælle af Richardson og Fielding. Sammen med
dem fører han Virkelighedsskildringen ind i
Romanen og giver et troværdigt Billede af det
fordærvede eng. Selskabsliv i Midten af 18.
Aarh. Hans Romaner udmærker sig ved
drastisk Humor og haardhændet Satire, og især i
Skildringen af Sømandslivet er de mesterlige.
Af de mange Udg. af hans Værker kan nævnes:
J. Moore, <i>Works of T. S. with Memoirs</i> (1797,
ny Udg. 8 Bd, 1872); Routledge, <i>Works of S.</i>
(6 Rd, 1890). En Udg. i 12 Vol. udg. 1895 af G.
Saintsbury. (<sp>Litt</sp>.: <sp>Hannay</sp>, <i>Life of T. G.
S.</i> [Lond. 1887]).
<i>(T. L.). I. O.</i>

<img>T. G. Smollett.</img>
</chapter>

<chapter name="Smoluchowski, Maryan">
<b>Smoluchowski</b> [smålu'kåfski], <sp>Maryan</sp>,
Ritter von Smolan, østerr. Fysiker, f. 28. Maj
1872 ved Wien, 1900 Prof. i teoretisk Fysik i
Lemberg, fra 1913 Prof. i Krakov. Har især
arbejdet med Molekularfysik, saaledes med den
kinetiske Teoris Anvendelse paa de Brown'ske
Bevægelser, men S. har desuden skrevet fl.
Afh. vedrørende Elasticitetslæren og
Hydrodynamikken.
<i>A. W. M.</i>
</chapter>

<chapter name="smorzando">
<b>smorzando</b> [smor'tsando] (ital.), mus.
Foredragsbetegnelse: hendøende.
<i>S. L.</i>
</chapter>

<chapter name="Smotritsch">
<b>Smotritsch</b> [sma'trit∫], Flod i Ukraine,
udspringer i Sumpene i den nordvestlige Del af
Podolien, strømmer i sydlig Retning gennem
Kamenez Podolsk og munder i venstre Bred af
Dnjestr efter et Løb paa 153 km. S. er usejlbar,
men driver talrige Vandmøller.
<i>(H. P. S.). N. H. J.</i>
</chapter>

<chapter name="Smudstitel">
<b>Smudstitel</b> (eng.: <i>bastard title</i>, fr.: <i>faux titre</i>),
en Bogs forkortede Titel, anbragt paa dens
første Side, foran det egl. Titelblad.
<i>E. S-r.</i>
</chapter>

<chapter name="Smugleri">
<b>Smugleri,</b> se <sp>Toldsvig</sp>.
</chapter>

<chapter name="smult Vand">
<b>smult Vand</b> (Søv.), Farvand hvor
Bølgeslaget er ringe p. Gr. a. Bundens Beskaffenhed,
Læ fra Kyster, Rev e. l.
<i>C. B-h.</i>
</chapter>

<chapter name="Smut">
<b>Smut,</b> <sp>slaa Smut</sp>, Kasteleg. Man kaster en
flad, lille Sten hen ad Vandet, saaledes at den
springer op fra Vandet flere Gange for til sidst
at glide et lille Stykke hen over Vandets
Overflade, før den synker.
<i>Fr. K.</i>
</chapter>

<chapter name="Smuts, Jan Christian">
<b>Smuts</b> [smøts], <sp>Jan Christian</sp>,
sydafrikansk Politiker af holl. Herkomst, f. i
Nærheden af Kapstaden 24. Maj 1870, studerede
Jura i Cambridge, blev 1895 Sagfører i
Kapstaden, 1896 i Johannesburg, udnævntes 1898 til
Statsadvokat for Republikken Transvaal, øvede
Indflydelse paa dennes Politik umiddelbart før
Boerkrigen; han gjorde under denne,
1899—1902, hele Tiden Tjeneste i Felten, steg til
General i Boerhæren og ledede 1901 det Indfald
i Kaplandet, der skulde faa dettes Befolkning
til at rejse sig mod England. Ved
Fredsforhandlingerne spillede han en ledende Rolle og
blev senere en af dem. der i første Række
arbejdede for en fuldstændig Forening mellem
Boere og Englændere og for en Nyordning af
Sydafrikas Statsforhold med fuld Anerkendelse
af Englands Overherredømme. Han blev 1907
Indenrigsminister i den Regering, Botha
dannede for Transvaal, efter Dannelsen af den
sydafrikanske Union 1910 Indenrigs- og
Forsvarsminister i Botha's Unionsregering, 1915—1919
alene Forsvarsminister. Han og Botha stod
under Verdenskrigen enig sammen om at lede
Sydafrikas Politik i den nøjeste Tilslutning til
det eng. Moderland. Generalerne Speyer og de
Wett's Oprørsbevægelse blev slaaet ned 1914;
under Botha's Overkommando deltog S. i
Felttoget mod tysk Sydvestafrika 1915, og 1916
udnævntes han selv til Øverstkommanderende
over de eng. Rigstropper, der virkede i tysk
Sydøstafrika. Han førte disse Tropper frem til
afgørende Sejre over Tyskerne, men kaldtes saa
1917 til London som Repræsentant for
Sydafrika i det eng. Riges Krigskabinet, hvoraf han
blev fast Medlem, repræsenterede 1919
sammen med Botha Sydafrika ved
Fredskonferencen i Versailles, blev derefter Septbr s. A. ved
Botha's Død denne sin nære Ven og
Forbundsfælles Afløser som Førsteminister. Han vandt
som saadan straks heldig Overhaand over den
af General Hertzog ledede engelskfjendtlige
Nationalitetsbevægelse ved et alm. Valg 1920; de
eng. Unionister sammensmeltedes derefter med
Botha's gl Parti til et nyt »sydafrikansk Parti«
under S.'s Ledelse. Dette Parti vandt Flertallet
ved et nyt alm. Valg 1921. Imidlertid kom de
sociale Forhold til i stigende Grad at volde S.
Vanskeligheder, og Oppositionen styrkedes ved
Samarbejde mellem Nationalisterne og
Arbejderpartiet. Efter et stort Valgnederlag 1924
maatte S. gaa af; hans Efterfølger blev General
Hertzog. — S.'s fremragende Egenskaber som
General og Diplomat, og ganske særlig hans
Rigstroskab under Verdenskrigen, set paa
Baggrund af hans Fortid som Boergeneral, har
gjort S. til en i England højt berømmet
Statsmand. (<sp>Litt</sp>.: <sp>N. Levi</sp>, »Jan S.« [1907]).
<i>H. J-n.</i>
</chapter>

