har han forsøgt sig: Bjørnespringvandet i
Raadhusgaarden, Dragespringvandet paa
Raadhuspladsen, hvor det dog, med sin Paavirkning af
jap. Kunstindustri, virker noget fremmed. 1906
blev S. valgt til Medlem af Akademiraadet.
1909—23 var han Prof. i Akademiets
Dekorationsskole, 1920—21 og 1922—24 Akademiets
Direktør. (<sp>Litt</sp>.: <sp>Karl Madsen</sp>, »Viborg
Domkirke«, udg. af Kunstforeningen [Kbhvn 1909]).
<i>P. J.</i>
</chapter>

<chapter name="Skovgaard, Niels Kristian">
<b>Skovgaard,</b> <sp>Niels Kristian</sp>, dansk
Maler, Søn af nedenn. P. C. S., f. 2. Novbr 1858
i Kbhvn. S. blev undervist af Faderen,
gennemgik Akademiet 1874—79, var samtidig
Malersvend. Han
udstillede første
Gang 1880
»Hallandsk
Skovparti med en
Studevogn«,
vandt 1882 den
Sødring'ske
Præmie for »En
Træskomager i
en Ellemose«,
rejste derefter
til Skotland,
Holland og
Frankrig, hvor
han navnlig
studerede de holl.
Mestre;
udstillede efter sin
Hjemkomst
1884 »Hedelandskab fra Halland«
(Nationalmuseet i Oslo). Han var i disse og de
følgende Aar endnu væsentlig Landskabsmaler, og
søgte sine Emner dels i Halland, saaledes
»Efteraarsaften ved Øströö« (1887, Hirschsprung's
Mus.), dels paa Jyllands Vestkyst: To Billeder
af »Æ Hav« i Sol og i Graavejr (1893), »Traner
i Klitterne« (1895). Men ligesom Broderen
havde ogsaa han Trang til andre Omraader for sin
Virkekraft. Sammen med Th. Philipsen og Th.
Bindesbøll var han med til Genopvækkelsen af
den farvede Brændtlerskunst (»Keramik«,
»Majolika«), i hvilken han udførte en Række
dekorerede Fade og Relieffet »Aage og Else« (1888,
i Kuntsmuseet). Ogsaa bib. Kompositioner gav
han sig i Kast med. 1886 malede han »Kvinderne
ved Graven«, bestilt som Jubilæumsgave til
Pastor Svejstrup, og »Simeon og Anna«, Gave til
Pastor Brandt ved Vartov. 1888 rejste S. til
Grækenland i Følge med Zahrtmann, og var
senere gentagne Gange paa aarlange Ophold
der og i Italien. Derfra stammer en Række
Landskaber og Figurbilleder, saaledes »Udsigt
fra vor Sommerbolig paa Naxos« (1895,
Hirschsprung's Mus.=). »Udsigt mod Naxos fra Paros«
(1896), »Kvindernes Dans paa Pladsen i
Megara« (1897), »Italiensk Kostald« (1909,
Kunstmuseet). Af hans bib. Kompositioner kan
yderligere nævnes det store »Pinsedaaben« (1906,
Immanuelskirken) og »Den gode Hyrde« (1907,
Bøvling Valgmenigheds Kirke, 1910
Rigshospitalets Kirke). Endvidere har han malet Fresker
i Høve Frimenighedskirke og i Bramdrup
Kirke ved Kolding (1911) samt i et af
Borgemesterværelserne paa Kbhvn's Raadhus (»Fra Vestre
Kirkegaard« og »Fra Langelinie«). S. har ogsaa
arbejdet som Billedhugger i en fri dekorativ
Stil; Gravmæler over Præsterne Monrad og
Leth, og navnlig Relieffet »Magnus den Gode
i Slaget paa Lyrskov Hede« paa en mægtig
Kampesten i Skibelund Krat, samt
»Havhestebrønden« (1916), som i nogle Aar var opstillet
paa Kultorvet. S. har desuden virket som
Tegner (1893 Illustrationer til Poul Møller's Digt
om S. Laurentius, og til Folkevisen om Torben's
Datter, 1896 til Rolandskvadet) og som Raderer
(»Fra Hillerød Hestehave«, »Dalby Bjørn«,
1899). Hans Interesse for den gr. Oldtids Kunst
gav sig 1905 Udtryk i et Værk, hvori han
foreslog en ny Rekonstruktion af Alkamenes'
Vestgavl i Olympias Zeustempel. Dens paa
kunstnerisk Finfølelse grundede slaaende Rigtighed
har vakt berettiget Opmærksomhed i Europas
videnskabelige Verden.
<i>P. J.</i>

<img>N. K. Skovgaard.</img>
</chapter>

<chapter name="Skovgaard, Peter Christian Thamsen">
<b>Skovgaard,</b> <sp>Peter Christian
Thamsen</sp>, dansk Maler, f. 4. April 1817 i Nærheden
af Ringsted, men opvoksede fra sit 6. Aar i
Vejby ved Tisvilde, d. i Kbhvn 13. Apr. 1875,
S. viste alt som
Barn stærke
kunstneriske
Anlæg, kom 14
Aar gammel til
Kbhvn, blev
Elev af
Akademiet og J. L.
Lund, men
under afgørende
Indflydelse af
Eckersberg.
Malersvend
1835. Flittig
Gæst i den kgl.
Malerisamling,
hvor de holl.
Landskabsmalere og fremfor
alle Ruisdael
gjorde dybt Indtryk paa ham. Færdedes
ogsaa til Stadighed ude og studerede Naturen
direkte i Selskab med Vennerne Lundbye og
Frølich. I Billedhugger Freund's Hjem kom han
under en værdifuld Paavirkning af klassisk
Kultur. Studiet af dansk Landskab var begyndt af
Eckersberg, hos hvem det dog aldrig kom til
at spille mere end en underordnet Rolle; det
var vel nærmest hans Yndlingselev Købke, som
viste den syv Aar yngre S. Vejen til det
Virkefelt, hvor han skulde blive den store Mester.
S. udstillede første Gang 1836, et
Maaneskinsbillede fra Langebro (var dette Anledning til, at
Eckersberg Aaret efter selv forsøgte sig, for
første Gang, med et Maanelysemne fra samme
Sted?). Ikke usandsynligt kan det have været
van der Neer's Billede i kgl. Malerisamling, som
ledte S. til en dengang ganske ny Opgave. I de
nærmeste Aar malte S. ikke blot Landskaber,
men ogsaa Portrætter og smaa Interiører som
»Thebordet i Vejby« (1843, Kunstmuseet).
Tillige tegnede han, som Lundbye og Frølich,
gerne med Pen, ogsaa Portrætter, og selv om
ban staar tilbage for de to Venner i Finhed,
saa er han dem jævnbyrdig i klar Formsans og
overgaar dem i Karakterens Kraft. Høyen gav

<img>P. C. T. Skovgaard.</img>
