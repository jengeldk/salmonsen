<i>and Pitt</i> (1867; ny Udg. 1882), <i>Political Destiny
of Canada</i> (1879), <i>The Conduct of England to
Ireland</i> (1882), <i>Canada and the Canadian
Question</i> (1891), <i>History of the United States</i>
(1893), <i>Essays and Questions of the Day</i> (1893).
<i>(T. L.). I. O.</i>
</chapter>

<chapter name="Smith, Helmer">
<b>Smith</b> [smit], <sp>Helmer</sp>, sv. Indolog, f. 26.
Apr. 1882, studerede 1900—04 i Upsala, hvor han
tog Kandidat-Eksamen i Sanskrit, Latin, Græsk,
samt slaviske og nordiske Sprog, fortsatte
derefter sine Studier i Berlin 1905—06 under
<sp>Pischel</sp> og <sp>Geldner</sp> og tog Licentiat-Eksamen
i Upsala 1908. Med gentagne Stipendier af den
Bergstedt'ske Fond tog han 1909—10 atter paa
Studierejse til Berlin og kom derefter til Kbhvn,
hvor han i c. 10 Aar fortsatte Studiet af
Sanskrit, Pali, iraniske Sprog, Arabisk, Singhalesisk
o. s. v., og især fordybede sig i Bibliotekernes
Palmeblads-Haandskrifter. Efter at være blevet
kendt med <sp>V. Trenckner</sp>'s efterladte
Pali-Manuskripter, helligede han sig mere og mere
til Studiet af Pali, og trods et Tilbud om
Ansættelse i London for at overtage Bearbejdelsen
af det engelske <i>Pali Text Society</i>'s Leksikon
foretrak han at blive i Kbhvn og deltage i
Fortsættelsen af Trenckner's Leksikon, der nu
er planlagt til Udgivelse af Videnskabernes
Selskab. Ved sit indgaaende Kendskab til
Pali-Handskrifterne og sin skarpe kritiske Begavelse
indtager han utvivlsomt Førstepladsen bl. de
nulevende Pali-Forskere. Siden 1921 er han
midlertidig Docent i Indologi ved Lunds Univ.
og har gentagne Gange foretaget Studierejser
til Paris for Haandskriftundersøgelser, hvor
han samtidig har haft Lejlighed til at studere
fl. ny-indiske Sprog (Tamulisk, Hindi, Bengali).
I fl. Aar har han gjort omfattende Forarbejder
til en Udg. af det store og højst vigtige
Paligrammatiske Værk <i>Saddaniti</i> (se <sp>Pali</sp>).
Værker: En ny kritisk Udg. af <i>Sutta-Nipata</i> (i
Forening med D. Andersen, i <i>Pali Texts Society</i>'s
Skr, London 1913); en mønsterværdig kritisk
Udg. af Pali-Kommentaren til samme Værk:
<i>Paramatthajotika</i>, I—III (smst. 1915—18; med
metriske og leksikografiske Indices); kritisk
Udgave af <i>Pali-Dhatupatha</i>'erne (i Forening med
D. Andersen [»Vid. Selsk.'s hist.-filologiske
Meddelelser«, IV, 6, Kbhvn 1921]); ny kritisk
revideret Udg. af <i>The Commentary on the
Dhammapada</i>, Vol. I, Part I (<i>Pali Text Society</i>,
London 1925).
<i>D. A.</i>
</chapter>

<chapter name="Smith, Henrik">
<b>Smith</b> (<sp>Smyth</sp> ell. <sp>Smid</sp>), <sp>Henrik</sp>,
dansk Humanist, f. i Malmö i Slutn. af 15. i
Aarh., d. smst. 1563. S. immatrikuleredes 1514 i
Rostock, hvor han blev Baccalaurus. Herfra
drog han til Leipzig, hvor han 1517—18 var
med i Korrekturen af Christiern Pedersen's Skr.
Maaske var han ogsaa i Wittenberg. Han kom
hjem 1519 og begyndte da sin
Udgivervirksomhed (<i>Hortulus synonymorum</i>, 1520). Med
Borgemester Hans Mikkelsen, hvis Svend (ɔ:
Sekretær) han var, fulgte S. Kong Christian II i
Landflygtighed og var 1523 i Wittenberg,
hjælpende til ved Bibeloversættelsen. Senere var han
i Nederlandene, men vendte ved Frederik I.'s
Død tilbage til Malmö, hvor han blev
Vejermester, og hvor han udgav »En Bog om
Pestilenses Aarsag« (1536) og »En liden Dialogus ell.
Katekismus« (1537). En Tid praktiserede han
som Læge, men opgav det igen; derimod
udgav han en Del med. Skr, der har bevaret hans
Navn og endnu optrykkes i sen Tid. Bl. disse
mærkes: »En skøn, lystig ny Urtegaard« (1546),
væsentlig en Overs. af H. Bock's »Kräutterbuch«
(1539 og 1546), endvidere »En skøn nyttelig
Lægebog« (1557), der bl. a. indeholder en
Syfilistraktat, der er oversat fra L. Phries' latinske
Original fra 1532. Henrik Smid's »Tredje
Urtegaard« (1557) er en Overs. af Phries' »Spiegel
der Artzney« (1518, 1529). »Fjerde Urtegaard«
(1557), der handler om Kvinders og spæde Børns
Sygdomme, er en Overs. af E. Rösslin's
»Rosengarten« (1513), og endelig er den sidste af S.'s
Lægebøger, »Om Menniskens Vand« (1557)
ogsaa en Overs. fra Phries. Alle disse Smaabøger
samledes til »H. S.'s Lægebog« (1557) og
udgaves igen 1577. Af hans andre Skr kan nævnes
»Tavle og Register til den hellige Skrift« (1560)
og hans sidst trykte Arbejde, <i>Libellus vocum
Latinarum cum interpretatione Danica</i> (1563).
Alle S.'s Skr har fremragende kulturhistorisk
Bet., og de med. giver god Oplysning om
Medicinalforholdene paa hans Tid.
<i>J. S. J.</i>
</chapter>

<chapter name="Smith, Horace">
<b>Smith</b> [smiþ], <sp>Horace</sp>, eng. Forf.
(1779—1849), var Børsmægler, men gjorde sig tillige
bekendt som Forf., dels ved sit
Medarbejderskab paa <i>Rejected Addresses</i> (1812) (se ndf.
under J. S.), dels ved en Rk. historiske
Romaner, der vel ikke er meget originale, men
spændende og interessante. Af disse kan
nævnes: <i>The Runaway</i> (1813), <i>Brambletye House</i>
(1826), hans bedste Roman; <i>The Tor Hill</i> (1827),
<i>Zillah; a Tale of the Holy City</i> (1828) og <i>The
New Forest</i> (1829); <i>Gaieties and Gravides</i> (3
Vol., 1826), en Samling vittige Essays baade
paa Vers og Prosa.
<i>(T. L.). I. O.</i>
</chapter>

<chapter name="Smith, James">
<b>Smith</b> [smiþ], <sp>James</sp>, eng. Digter
(1775—1839), studerede og blev Sagfører, men vandt
sig et Navn i Litteraturen ved sit sprudlende
Vid. Hans første Forsøg blev offentliggjorte i
<i>Pic-Nic Newspaper</i> og i <i>London Review</i>; men
han slog dog først igennem, da han 1812
sammen med sin ovenn. Broder Horace udgav <i>The
Rejected Addresses</i>, i hvilket Værk han
leverede en ypperlig Parodi paa nogle af de
største Digteres Stil, som Byron's, Wordsworth's,
Southey's o. a. En lgn. Samling, <i>Horace in
London</i> kom 1813. Hans efterladte Skr tillige
med en Biografi blev udgivne af hans ovenn.
Broder.
<i>(T. L.). I. O.</i>
</chapter>

<chapter name="Smith, James Edward">
<b>Smith</b> [smiþ], <sp>James Edward</sp>, eng.
Botaniker, f. 1759 [i Norwich, d. smst. 1828. Han
var Præsident for det Linné'iske Selskab i
London og ejede selv betydelige Samlinger,
hvoriblandt selve Linné's Herbarium, Bibliotek og
Manuskripter, hvilke han havde købt af den
berømte Afdødes Arvinger. Hans Arbejder er
væsentligst af systematisk og floristisk Art;
fremhæves kan: <i>English Botany, or coloured figures
of british Plants</i> (1790—1814, 36 Bd med 2592
Tavler, af Sowerby); <i>The English Flora</i> (5 Bd,
1824—36); <i>Plantarum icones hactenus ineditæ
plerumque ad plantas in herbario Linnæano
conservatas delineatæ</i> (1789—91, med 75
Tavler). Aiton har benævnt Bælgplanteslægten
<i>Smithia</i> efter ham.
<i>(V. A. P.). A. M.</i>
</chapter>
