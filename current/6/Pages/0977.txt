Hundrede Volt paa Elektroderne, vil Vandet føres
ud igennem Porerne og dryppe bort, hvis den
indre Elektrode er positiv, men Drypningen
standser straks, naar den gøres til negativ Pol.
Forklaringen er, at Vandet ved Berøring med
Lervæggen bliver positivt, medens denne bliver
negativ, og det positive Vandlag vil føres af
Sted af den elektriske Kraft i Retning mod den
negative Pol. Det er kun det umiddelbart op til
Væggen liggende Vandlag, der bevæges. I et
vidt Rør (som paa Fig.) vil denne Bevægelse
ikke kunne frembringe nogen kendelig
Niveauforskel, idet Vandet vil afgive sin Ladning til
den negative Elektrode og derpaa strømme
tilbage gennem Rørets Midte. I Kapillarrør og i
porøse Legemer forhindres Tilbagestrømningen
af Gnidningen, og en Spændingsforskel vil
derfor kunne frembringe en Niveauforskel.
Fænomenet er tydeligst ved rent Vand. Tilsætning
af Elektrolyter formindsker det betydeligt. Det
afhænger ikke blot af Vædsken, men ogsaa af
Væggen, hvormed den er i Berøring. Saaledes
gaar Terpentinolie i Glasrør i modsat Retning
af den elektriske Kraft, lader sig altsaa negativ,
medens den bliver positiv ved Berøring med
Svovl.

Det omvendte Fænomen, <sp>den elektriske
Strømningsstrøm</sp>, fremkommer, naar
man presser Vand ell. en anden Vædske gennem
en porøs Væg. Ved Bevægelsen føres det
positive Vandlag med og giver Vandet en positiv
Ladning paa den Side, hvor det strømmer ud
af Porerne.

Et beslægtet Fænomen, <sp>Kataforese</sp>, er
den Vandring, som den elektriske
Spændingsforskel frembringer af Lerdele og andre
Smaadele, der er opslemmede i Vand. Lerdelene vil
bevæge sig i modsat Retning af den elektriske
Kraft, hvad der stemmer med Forklaringen
paa e. E., hvorefter de skal være negativt
ladede. (<sp>Litt</sp>.: »Handbuch der Elektrizität und
des Magnetismus«, Bd II, Leipzig 1914).
<i>E. S. J.</i></chapter>

<img></img>

<chapter name="elektriske Opsamlingsapparater">
<b>elektriske Opsamlingsapparater,</b> se
<sp>Galvaniske Batterier</sp>,
<sp>Franklinstavle</sp>, <sp>Leydnerflaske</sp> og <sp>elektrisk
Kondensator</sp>.</chapter>

<chapter name="elektriske Organer">
<b>elektriske Organer</b> benævnes de
Redskaber, ved Hjælp af hvilke de <sp>elektriske
Rokker</sp> (<i>Torpedinidæ</i>), den <sp>elektriske
Barryg</sp> (<i>Gymnotus electricus</i>) og den
<sp>elektriske Malle</sp> (<i>Malopterurus electricus</i>)
vilkaarlig kan uddele elektriske Stød. Hos den
<sp>elektriske Rokke</sp> er der et e. O. (<i>O</i> i
Fig. 1) paa hver Side, mellem Hovedskallen og
Gællekamrene paa den ene Side og
Brystfinnerne paa den anden. Det enkelte Organ er omtr.
nyreformet, bygget op af uregelmæssig
sekssidede Søjler. Disse (Fig. 2, <i>O</i>) staar til højre
og venstre for Hovedskallen; de stiger i let
divergerende Retning op fra Bug til Ryg,
dækkede foroven og forneden af den tynde, glatte
Hud. Søjlernes Antal veksler ikke meget inden
for den enkelte Art; hos den afbildede <i>Torpedo
marmorata</i> er der gennemsnitlig 513 Søjler i
hvert Organ; det højeste Antal (1083) har
<i>Gymnotorpedo occidentalis</i>, det laveste (139)
<i>Temera Hardwickii</i>. Søjlernes i frisk Tilstand
bløde, geléagtige Substans er afdelt i vandrette
Skiver, de saakaldte »elektriske Plader«,
forbundne ved en Mellemsubstans af Slimvæv. Et
Eksemplar af <i>Torpedo</i> havde paa en Søjle af
Gennemsnitshøjde (13 1/2 mm) 375 Plader; dens
Søjletal var 479, følgelig indeholdt eet e. O. c.
180000 Plader. De elektriske Redskaber
forsynes med Nerver fra den forlængede
Rygmarv, nemlig hvert med en Gren af <i>Nervus
facialis</i>, <i>Nervus glossopharyngeus</i>, og de to
første Gællegrene af <i>Nervus vagus</i>. De fire
Nerver gaar udelte ud i det e. O.; hen imod deres
perifere Ende grener de sig paa Søjlekanterne,
gaar ind i Tværskiverne, hvor de paa ny deler
sig stærkt; de mange Endetraade breder sig
netformet over hele den elektriske Plades nedre
Flade. Hver elektrisk Plade er udvendig
omgivet af en fin Membran (<sp>Elektrolemma</sp>);
det Indre bestaar af fint alveolært Plasma, med
indlejrede Cellekerner. Hos den <sp>elektriske
Barryg</sp> (»den elektriske Aal«) har de
elektriske Redskaber deres Leje i den uhyre lange
Hale; de begynder tæt bag Krophulen og naar
indtil Halespidsen. Der findes paa hver Side et
større og et mindre Organ, hvis Beliggenhed
ses af Fig. 3. De store Organer (<i>O</i>) begrænses
opadtil af Kropmusklerne (<i>M</i>), udadtil af Huden;
de smaa (<i>o</i>) ligger under de store, paa

<img>
Fig. 1. Krampe-Rokke (<i>Torpedo marmorata</i>), set fra
Rygsiden. De elektriske Organer (<i>O</i>), Hjernen med
den elektriske Knude (<i>Le</i>) samt Rygmarven er
blottede, paa højre Side tillige de fire til Organet
gaaende Nerver.</img>
