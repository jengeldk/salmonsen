Levering af Genstanden i Modsætning til
Differenceforretning.
<i>(E. M.) C. Th.</i></chapter>

<chapter name="Effektivitetsprincippet">
<b>Effektivitetsprincippet</b> kaldes i Folkeretten
det Princip, hvorefter en Stats Bemægtigelse af
et herreløst Territorium ikke behøver at
respekteres af andre Stater, naar der ikke er
etableret et virkeligt Herredømme over det,
hvortil maa kræves, at der er truffet passende
Foranstaltninger til Forsvar for Territoriet og
til Haandhævelse af Ro og Orden inden for dets
Grænser. Om Princippets Historie, se
<sp>Okkupation</sp>. Ogsaa inden for en anden Del af
Folkeretten, nemlig Blokadelæren, kan der tales om
et E. Herom henvises til <sp>Blokade</sp>.
<i>P. J. J.</i> ,</chapter>

<chapter name="effektiv Middelværdi">
<b>effektiv Middelværdi.</b> Den e. M. af en
med Tiden <i>t</i> periodisk vekslende Størrelse <i>a</i> er
lig med Kvadratroden af Middelværdien af <i>a</i><sup>2</sup>
over en hel Periode, med mat. Tegn:
<img>

Anvendes særlig ved Strøm og Spænding ved
Vekselstrøm. Ved Sinusform er
Maksimalværdien kvadratroden(2) Gange den effektive Værdi. Ved et
Vekselstrømsanlæg, hvor Spændingen
eksempelvis er 220 Volt, menes dermed den effektive
Spænding. Den maksimale er da c. kvadratrod(2) X 220
= c. 311 Volt.
<i>Abs. L.</i></chapter>

<chapter name="Effektivstyrke">
<b>Effektivstyrke</b> betegner den ved en
Afdeling til et bestemt Tidspunkt virkelig
tilstedeværende tjenstdygtige Styrke af Mandskab og
Heste, i Modsætning til Forplejningsstyrken.
<i>B. P. B.</i></chapter>

<chapter name="Effektkonto">
<b>Effektkonto,</b> i Bogholderi en Konto, som
anlægges for indkøbte Effekter (s. d.), idet den
debiteres for saadanne Værdipapirers
Indkøbssum med paaløbende Omkostninger og, naar
de atter sælges, krediteres for Salgssummen. De
mulig inkasserede Renter ell. Udbytte kan efter
Omstændighederne enten ligeledes krediteres
Kontoen, ell. ogsaa krediteres de en Rente
Konto ell. Udbytte-Konto.
<i>(C. V. S.). Th. O.</i></chapter>

<chapter name="Effektlampe">
<b>Effektlampe,</b> en elektrisk Buelampe med
Tilsætning af forsk. Metalsalte til Kullene,
saaledes at Lyset faar en gullig Farve. Se i øvrigt
<sp>elektrisk Lys</sp>.
<i>Abs. L.</i></chapter>

<chapter name="effektuere">
<b>effektuere</b> (lat.), iværksætte, udrette,
afsende bestilte Varer.</chapter>

<chapter name="effen">
<b>effen</b> (plattysk), lige (i Antal); ogsaa <sp>jævn</sp>.</chapter>

<chapter name="effervescere">
<b>effervescere</b> [-rse'-] (lat.), bruse op;
<sp>Effervescens</sp>, Opbrusning; <sp>effervescént</sp>,
opbrusende; <sp>Effervescéntia</sp>, Bruspulver.</chapter>

<chapter name="effigies">
<b>effigies</b> (lat.), Afbildning, Billede; <sp>brænde
en</sp> <i>in effigie</i>, brænde et Billede, en Afbildning
af ham.</chapter>

<chapter name="effilere">
<b>effilere</b> (fr.), udtrævle.</chapter>

<chapter name="Effingham">
<b>Effingham</b> ['ef<sub>i</sub>ŋ<sub>ə</sub>m], By i U. S. A., Stat
Illinois, ligger 24 km SV. f. Chicago. (1910)
3400 Indb. E. er Jernvejscentrum og har
Jernbaneværksteder.
<i>H. P. S.</i></chapter>

<chapter name="Effleurage">
<b>Effleurage</b> [æflø'ra.sj<sub>ə</sub>] (fransk), et vigtigt
Haandgreb i Massagen, bestaaende i Gnidninger
gaaende i bestemte Retninger, navnlig følgende
Lymfe- og Blodkarrenes Strømningsretning
(smlg. <sp>Massage</sp>).
<i>E. A. T.</i></chapter>

<chapter name="Efflorescens">
<b>Efflorescens</b> [-'sæn's] (lat.), Blomstring,
betegner i Medicinen et akut opstaaende
Hududslet.
<i>E. P-n.</i></chapter>

<chapter name="effusa et dejecta">
<b>effusa et dejecta</b> (lat.), egl. udgydt og
nedkastet. Efter Romerretten var Beboeren af et
Hus ell. de flere Beboere i Fællesskab
ansvarlige for den Skade, som blev foraarsaget ved,
at noget fra Huset kastedes ned paa en for
alm. Færdsel aaben Gade ell. Plads, selv om
det ikke var bevist, at Beboerne havde nogen
Skyld deri. Den Erstatningsklage, som den
Skadelidte saaledes kunde rejse mod Husets
Beboere, kaldtes <i>actio de effusis et dejectis</i>.
Denne paa en Lovpræsumtion byggede
romerretlige Regel gælder endnu som alm. Ret i
Tyskland - om end modificeret ved fl. af
Enkeltstaternes særlige Lovgivning - samt i
Østerrig; derimod er den ukendt i nordisk Ret.
<i>K. B.</i></chapter>

<chapter name="Effusion">
<b>Effusion</b> (lat.) kaldes efter <sp>Graham</sp>
Luftarters Udstrømning gennem snævre Aabninger.
Han fandt, at de Tider, som lige store
Rumfang (maalte ved samme Tryk og Temp.) af
forsk. Luftarter bruger til gennem en lille
Aabning i en Plade at strømme ind i et lufttomt
Rum, forholder sig omvendt som
Kvadratrødderne af Luftarternes Vægtfylder. Da Brintens
Vægtfylde er 1/10 af Iltens, vil der altsaa gaa
4 l Brint gennem Aabhingen i samme Tid, som
1 l Ilt bruger til sin Gennemgang.
<i>K. S. K.</i></chapter>

<chapter name="Efialtes">
<b>Efialtes,</b> 1) Græker fra Landskabet Malis,
efter Herodot's Beretning den Mand, der Aar
480 f. Kr. ved Thermopylæ viste Perserne Vej
rundt om Bjerget, saa at de kunde falde
Grækerne i Ryggen. For sit Forræderi blev E.
erklæret fredløs af Amfiktyonerne; da han senere
kom tilbage til Antikyra, blev han dræbt af en
personlig Fjende.
<i>K. H.</i>

2) athenisk Politiker, søgte som
Demokratiets Leder ved heldig gennemførte Anklager at
svække det areopagiske Raad, der efter
Perserkrigene indtog en dominerende Stilling, og
fik 462-61 f. Kr. i Forening med Perikles
Raadets politiske Myndighed ophævet. Kort efter
blev E. myrdet af Tanagræeren Aristodikos, der
vist kun var et Redskab for det forbitrede
oligarkiske Parti.
<i>K. H.</i></chapter>

<chapter name="Efod">
<b>Efod</b> (hebr.), i Pentateuchens Præsteskrift
en Del af Ypperstepræstens Pragtklædning,
næppe som tidligere antaget et Skulderklæde,
men et Slags Forklæde, vævet af Guld, Purpur,
Karmoisin og Byssus, sammenholdt ved et
Bælte og Skulderbaand. Over E. sad
Brystskjoldet med Urim og Tummim. I de ældre
hist. Bøger hører E. til den alm. Præstedragt
og kaldes ofte <i>e. bad</i>, »linned E.«. Andre
Steder nævnes E. som Kultgenstand sammen med
forsk. Slags Gudebilleder, og særlig har det
været brugt ved Orakler, idet det bringes hen
til Orakelstedet. Iflg. Dom. 8, 26 f. anvender
Gideon 1700 Sekel Guld til en E., som han
opstillede i Ofra, »og Israelitterne bolede efter
den«. Af disse o. a. St. har man sluttet, at E.
maa betegne et Gudebillede. Men det er ikke
umuligt, at det er en Gudeklædning, hvortil
Orakellodderne var knyttede.
<i>J. P.</i></chapter>

<chapter name="Eforat">
<b>Eforat,</b> en Efors Embede og Værdighed (se
<sp>Eforer</sp>). Det bruges nu navnlig som
Betegnelse for den ell. dem, der har Tilsynet med
en Skole, et Kollegium o. s. v.
<i>Cl. W.</i></chapter>

<chapter name="Eforer">
<b>Eforer</b> (gr.: »Opsynsmænd«) er Navnet paa
den vigtigste Øvrighed i Sparta; Tidspunktet
