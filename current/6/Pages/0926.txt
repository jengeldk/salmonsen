fra der da tages Afgreninger til de enkelte
Maalere. Maalerledningen bliver som Følge
heraf lang og derfor kostbar. For at undgaa
den svære Maalerledning, har man undertiden
samlet alle Maalerne paa et nær ved
Hovedsikringen liggende let tilgængeligt Sted og har
saa herfra ført Ledninger med mindre Tværsnit
til de forsk. Lejligheder.

Fra Maalerne føres Ledningen til en i
Nærheden anbragt <sp>Hovedfordelingstavle</sp>,
som undertiden kan være anbragt paa
samme »Bræt« som Maaleren, <sp>Maalerbrættet</sp>.
Fordelingstavlen indeholder Smeltesikringer for hver
af de videregaaende Ledninger (Fig. 1).
Ved Installationer, hvor Forbruget ikke
maales, bliver Maalerledningen til en
Forbindelsesledning imellem Hovedsikringen og
de enkelte Fordelingstavler. Fra
Hovedfordelingstavlen føres Ledningen videre enten
som <sp>Gruppeledninger</sp> til en Samling af
enkelte Forbrugsapparater, hvis Tilledninger
afgrenes fra Gruppeledningen, ell. som
<sp>Hovedledninger</sp>, der fører til <sp>sekundære
Fordelingstavler</sp>, hvorfra der da atter
føres Fordelingsledninger, eventuelt andre
Hovedledninger videre. <sp>Gruppeledningen</sp>
bestaar ved Lysinstallationer, der kun
forsyner Lamper, af to Ledere, nemlig een
spændingsførende (+ ell. ÷) og een
jordforbunden Leder (0 Lederen), og ved <sp>tekniske
Installationer</sp> (saakaldte
<sp>Motorinstallationer</sp>), der udelukkende forsyner
Motorer, Varmeapparater, galvaniske Bade,
Akkumulatorbatterier o. s. v., af to ell. tre
spændingsførende Ledere, efter som Strømarten
er henh. Jævnstrøm og enfaset Vekselstrøm ell.
trefaset Vekselstrøm. <sp>Hovedledningen</sp>,
hvorfra der ikke afgrenes til
Forbrugsapparater, bestaar ved Lysinstallationer af alle
spændingsførende Ledere samt 0 Lederen, ved
Motorinstallationer kun af de spændingsførende Ledere.
I Lysinsitallationer anbringes oftest
foruden Gruppeafbrydere og
Sikringer en Afbryder i den
spændingsførende Leder for hvert fast
installeret Belysningsapparat og tillige
<sp>Stikkontaktdaaser</sp> (Fig. 2) for flyttelige Belysningsapparater.
I tekniske Installationer installeres
Forbrugsapparaterne fast og forsynes med
Smeltesikringer og Afbrydere for hvert enkelt Apparat.
Stikkontakter bruges her kun undtagelsesvis
og kun for mindre, transportable Apparater
som Motorer og Varmeapparater.

For Udførelsen af Installationer har de
fleste Lande deres bestemte Regler, som dog
i Hovedtrækkene er ens. I Danmark er de
af Elektricitetskommisisionen fastsatte
<sp>Forskrifter for Udførelse</sp> og <sp>Drift</sp>
af <sp>elektr. Stærkstrømsanlæg</sp> saaledes
de gældende, men desuden har de fleste større
Elektricitetsværker deres egne, mere
detaillerede Forskrifter. Her ind under kommer f.
Eks. Fordeling af Apparaterne i Grupper,

<img>
Fig. 1. Maalertavler med Afbrydere og Sikringer;
tilvenstre Lysmaaler, tilhøjre Kraftmaaler.
</img>
<img>
Fig. 2. Stikkontakt (Daase Afbrydere og og Prop).
</img>

<img>
Fig. 3. Vulkanisere! Ledning. 1. Kobbertraad,
2. Vulkaniseret Gummi, 3. Gummiimprægneret Bændel,
4. Imprægneret Bomuldsomfletning.
</img>

<img>
Fig. 4. Armeret Blykabel. 1. Kobbertraad,
2. Imprægneret Trævlestof, 3. Blykappe, 4. Papir,
5. Jute, 6. Jernbaand, 7. Jute.
</img>

<img>
Fig. 5. Mønjeisoleret Ledning. 1. Kobbertraad,
2. Mønjeimprægneret Bomuld, 3. Bomuldsomfletning
imprægneret med Mønjecompound.
</img>

<img>
Fig. 6. Forgreningsdaase med Laag.
</img>
