fra Seinen og fra Thüringen med Figurstaffage;
for Tiden (1916) er han optaget af en mægtig
Opgave: 9 Kolossalbilleder med Fremstillinger af
dansk Erhvervsliv, Industri, Handel, Søfart o.
s. v., til den ny Ekspeditionssal i
Nationalbanken. Han har endvidere udført en Mængde
fortrinlige Forbilleder for kunstindustrielle
Arbejder og de dekorative Malerier og Tegninger til
Pryd for saadanne; mærkes bør det paa en
Udstilling af Skønvirke fremkomne Flygel med 8
malede Kompositioner samt adskillige Møbler,
Kaminer o. s. v. Som Kunstskribent, især som
Kritiker, har D. udført en ikke ringe
Virksomhed, og en Mængde Tillidshverv er ham
overdragne; han er saaledes Medlem af Akademiets
Plenarforsamling, Formand for
Aarsudstillingens Komité og Medlem af Bestyrelsen for
Mus. paa Frederiksborg. I Udlandet hører han til
de bedst kendte danske Kunstnere og har
vundet Medaille paa adskillige Udstillinger. I
Forening med sin Hustru, den ovenn. Malerinde
Bertha D., som han ægtede 1899, har han i
adskillige Aar ledet en stærkt besøgt
Malerskole.
<i>S. M.</i></chapter>

<chapter name=”Dorph-Petersen, Jens Frederik Siegfred”>
<b>Dorph-Petersen,</b> <sp>Jens Frederik
Siegfred</sp>, dansk Skuespiller og Teaterdirektør, f.
9. Apr. 1845, debuterede 26. Apr. 1867 paa det
kgl. Teater som Ruy Gomez i »Man kan, hvad
man vil«, forlod det kgl. Teater med Udgangen
af 1869-70 og modtog fra det flg. Teateraars
Beg. Engagement ved Folketeatret, hvor hans
første Optræden fandt Sted 11. Septbr 1870 som
Dithmer i »Paa Kontoret«, og hvor han paa 2
Sæsoner (1898-99 og 1899-1900) nær virkede
i et stort og forskelligartet Repertoire, indtil
han 31. Maj 1908 som Theodor Woller i
»Moderate Løjer« sagde Scenen Farvel; de sidste
8 Aar (fra Beg. af 1900-08) var D. tillige
Folketeatrets Direktør.
<i>A. A.</i></chapter>

<chapter name=”Dorph-Petersen, Knud”>
<b>Dorph-Petersen,</b> <sp>Knud</sp>, dansk
Landøkonom, Søn af Direktør, <i>cand. polyt.</i> H. D.-P.,
f. 8. Maj 1872, Student 1891, hvorefter han lærte
og ledede Landbrug indtil 1896.
Landbrugskandidat 1898. 1898-1902 Sekretær i Statens
Planteavlsudvalg; studerede 1899 Plantefysiologi hos
Detmer og Stahl i Jena. Decbr 1902 Direktør
for Statsfrøkontrollen. Af Hensyn til Studiet af
Frøkontrol og Planteavlsforsøgsvæsen har han
foretaget adskillige Rejser til de fleste europ.
Lande. Under D.-P.'s Ledelse er det meget
betydningsfulde Arbejde, der udføres af
Statsfrøkontrollen, vokset overordentligt stærkt, saaledes
at Antallet af undersøgte Frøprøver fra 1903 til
1915 er mere end 10-doblet, et Forhold, der
uden Tvivl for en væsentlig Del skyldes D.-P.'s
store Energi og agitatoriske Evner. Han har i
en Række Artikler og Afh. i Landbrugets
Fagblade slaaet til Lyd ikke alene for en forøget
Benyttelse af Statsfrøkontrollen, men tillige for
andre for Landbruget vigtige Spørgsmaal,
saaledes Forædling af vore Landbrugsplanter, Avl
af dansk Frø af Græsser og Kløver m. m.
Nævnes kan her: »Om Avl af Græs og Kløverfrø«
(Aarhus, 1908 og 1912), »Nogle Undersøgelser
over Ukrudsfrøs Forekomst og Levedygtighed«
(»Tidsskr. f. Planteavl«, 17. Bd) og »Græs- og
Kløverfrøavlen i Danmark 1907-13« (smst. 21.
Bd).
<i>A. M.</i></chapter>

<chapter name=”Dorregaray, Don Antonio”>
<b>Dorregaray</b> [ðår.æga'raj], <sp>Don Antonio</sp>,
sp.-karlistisk General, f. 1820, d. i England 31.
Marts 1882. Allerede 1836 traadte han i Don
Carlos' Tjeneste, men gik 1839 over i den kgl.
Hær. Han udmærkede sig under Krigen i
Marokko 1859-60 som Fører for en
Straffebataillon og sendtes 1866 til Havanna, hvor han i 2
Aar indtog en fremragende Stilling. Ved
Revolutionen 1868 traadte han ud af Hæren og gik
1872 igen i Don Carlos' Tjeneste som
Oberstløjtnant. Det lykkedes ham at slaa
Regeringstropperne først ved Los Arcos og senere ved
Eraul 1873, i hvilken Anledning han udnævntes
til Generalløjtnant og Markis. S. A. slog han
General Postilla ved Arroniz og General Santa
Pau ved Dicastello samt indtog Bilbaos
Havnestad Portugolete. Efter disse Sejre
forfremmedes han til Generalkaptajn i den karlistiske
Hær. Ved en Proklamation, hvori han
opfordrede til Krig paa Kniven, paatog han sig
Ansvaret for al den Plyndring og Voldsomhed,
som blev begaaet af de karlistiske Bander.
Endnu en Gang sejrede D. over
Regeringstropperne, idet han 27. Juni slog Concha's Hær ved
Estella, hvor D. saaredes, hvorfor han begav
sig til Paris for at helbredes. Efter sin
Tilbagekomst fik han Kommandoen over Hæren i
Valencia, saaredes atter ved Alcora og maatte for
Jovellar's overlegne Stridskræfter trække sig
tilbage til Navarra, hvorfra han ledede Opstanden
til det sidste. 1876 fulgte han Don Carlos til
Frankrig og senere til England.
<i>B. P. B.</i></chapter>

<chapter name=”dorsal”>
<b>dorsal</b> (nylat. af <i>dórsum</i>, Ryg), hørende til
Ryggen; hvad der angaar Ryggen.</chapter>

<chapter name=”Dorsaler”>
<b>Dorsaler,</b> egl. Ryglyd; Udtrykket bruges i
Fonetikken dels i udvidet Forstand om enhver
Lyd (Konsonant), ved hvilken Tungens
Overflade er væsentlig virksom - saaledes
omfattende bl. a. Lyd, der ligger saa langt inde i
Munden som <i>k</i> ell. tysk <i>ch</i> - dels i snævrere
Forstand om de forreste bl. disse Konsonanter.
Der er nemlig en Række Lyd, der kan
frembringes paa to forsk. Maader, uden at det
akustiske Resultat bliver synderligt forsk.: enten
ved Hjælp af Tungespidsen ell. den forreste
Tunger and alene (koronal Artikulation), eller
saaledes at den lige bag ved Spidsen liggende
Del af Tungeoverfladen er medvirkende eller
endog enevirkende (dorsal Artikulation). Til
disse Lyd, der tillader begge
Frembringelsesmaader, hører <i>t</i>, <i>d</i>, <i>n</i> og <i>s</i> samt den tilsvarende
stemte Lyd <i>z</i>.
<i>O. Jsp.</i></chapter>

<chapter name=”Dorset”>
<b>Dorset</b> ['då.<sub>ə</sub>s<sub>i</sub>t], Shire i det sydlige England,
begrænses af Kanalen og Shirerne Devon,
Somerset, Wilt og Hamp. 2559 km<sup>2</sup> med (1911)
223266 Indb. Kysten er mod Ø. temmelig
indskaaret; her findes en stor, uregelmæssig Bugt,
Poole Harbour, med meget smalt Indløb,
begrænset mod S. af Halvøen Isle of Purbeck.
S. f. Weymouth Bay strækker sig den lange
smalle Halvø Portland Isle, i Læ af hvilken
en befæstet Marinehavn og en Nødhavn er
anlagt. D. er et temmelig bakket Land; et
Højdedrag, Western Downs, med Højder paa henved
300 m, strækker sig gennem D. fra NØ. til SV.,
og et andet lgn. Højdedrag, Purbeck Downs,
løber parallelt med Kysten. De vigtigste Floder
er Frome, Trent og Stour, af hvilke den sidste i
