Nordskaaninger og Hallandsfarer med Valdemar I's og
Absalon's Hærmænd. En Tid holdt Bønderne
Stand, men da Absalon's Mænd fandt et
Vadested, blev Oprørerne slagne paa Flugt, og mange
druknede i Aaen. Østskaaningerne, som havde
forskanset sig ved Getinge-Bro, maatte dernæst
falde til Føje.
<i>H. O.</i>
</chapter>

<chapter name="Dyskrasi">
<b>Dyskrasi</b> (gr.), uheldig Blodblanding, er et
Begreb, der i Humoralpatologiens Tid spillede
en stor Bolle i Lægevidenskaben. Man udstrakte
det til at gælde for de fleste Sygdomme, idet
man antog, at disse hidrørte fra en Forandring
af Blodets, ell. i det hele Legemssafternes,
Beskaffenhed. Noget Bevis for Rigtigheden heraf
havde man ikke, det hele var en rent teoretisk
Formodning. De daglige Iagttagelser, man
gjorde ang. Skrofulose, Kræft, Gigt og fl.
Sygdomme, viste, at mange Lidelser holdt sig til visse
Slægter, gik i Arv fra Forældre til Børn. Man
sluttede heraf, at i Blodet maatte den egl.
Aarsag hertil søges. Man talte om en Kræft-D.,
en Tuberkel-D., en syfilitisk D., en artritisk D.
o. s. v. og mente altsaa, at de tilsvarende
Sygdomme skyldtes en abnorm Sammensætning af
Blodet. Hele denne Lære, Kraselæren, har først
faaet Dødsstødet i den nyeste Tid, da man, især
ved Bakteriologiens Udvikling og Kendskabet til
Infektionerne, har set, at Sygdommenes primære
Aarsag maa søges uden for Blodet, og at der
kun undtagelsesvis i dette kan paavises særlige
Forandringer. De egl. Blodsygdomme - Anæmi,
Leukæmi - er faa, og Aarsagerne til dem maa
søges andensteds end i Blodet selv. Kraselæren
har derfor maattet vige, og dermed ogsaa den
derpaa baserede Behandling med blodrensende
Midler og Aareladning.
<i>(A. F.). H. I. B.</i></chapter></chapter>

<chapter name="Dyskrasit">
<b>Dyskrasit,</b> d. s. s. <sp>Diskrasit</sp>.</chapter>

<chapter name="Dyslali">
[<i><b>Dyslali</b></i> <i>står ikke i teksten</i>](gr.), Forstyrrelse af Taleevnen,
foraarsaget ved Fejl i Artikulationen, derfor
omtr. det samme som Dysartri.
<i>(A. F.). H. I. B.</i>
</chapter>

<chapter name="Dysleksi">
<b>Dysleksi</b> (gr.), Vanskelighed ved Læsning
som Følge af en paa en Hjernelidelse beroende
mangelfuld Opfattelse af de trykte ell. skrevne
Ord.
<i>K. H. K.</i>
</chapter>

<chapter name="Dysluit">
<b>Dysluit,</b> se <sp>Spinel</sp>.</chapter>

<chapter name="Dyslysin">
<b>Dyslysin,</b> C<sub>24</sub>H<sub>36</sub>O<sub>3</sub>, findes som
Nedbrydningsprodukt i Galde og dannes af Cholsyre ved
Ophedning ell. ved Behandling med Saltsyre,
Fosforoxyklorid e. l. D. danner et hvidt Pulver,
uopløseligt i Vand og kold Alkohol, opløselig i
Æther.
<i>R. K.</i>
</chapter>

<chapter name="Dysmenorrhø">
<b>Dysmenorrhø</b> (gr.) kaldes de Smerter, der
foraarsages af Menstruationsprocessen, særlig
de Smerter, der kan henføres til Kønsorganerne.
D. optræder enten forud for ell. under
Menstruationsblødningen og da hyppigst ved
dennes Beg. Den kan have sin Aarsag i
betændelsesagtige Tilstande i Kønsorganerne, der
forværres ved Blodkongestionen, eller i abnorm
Funktion af Æggestokkene, den kan bero paa
Vanskeligheder ved Blodets Udtømmelse fra
Livmoderens Hulhed (mek. ell. obstruktiv D.), ell.
i krampagtige Sammentrækninger af
Livmoderen; i et stort Antal Tilfælde skyldes D. en
sygelig Irritabilitet i Nervesystemet, og endelig
finder vi ofte fl. af disse Aarsager
samvirkende. Behandlingen maa rette sig efter den til
Grund liggende Aarsag. Findes sygelige
Forandringer i Kønsorganerne, søger man at hæve
disse, og i denne Henseende har man tillagt en
Udvidning af Modermunden og Livmoderens
Halskanal stor Bet. Ofte vil der dog udrettes
mere gennem en alm. styrkende Behandling
med Friluftssport, Koldtvandskure, Jern,
kraftig Ernæring. En afledende Behandling med
varme Fodbade, stundom smaa
Blodudtømmelser kort før den ventede Blødning vil ofte vise
sig nyttig, hvorimod de yndede Husmidler: hede
Drikke, især hed, stærk Kaffe og varme
Underlivsomslag sjælden hjælper, ikke sjælden gør
ondt værre. Direkte mod Smerterne kan
forsøges smertestillende Midler som Fenacetin,
Antipyrin, Migrænin o. s. v., hvorimod man kun
i yderste Nødstilfælde tager sin Tilflugt til
Morfin ell. Opium; thi da Smerterne regelmæssig
vender tilbage, og Midlet derfor atter og atter
maa bruges, opstaar herved let en
Tilbøjelighed til Tilvænning og Misbrug deraf
(Morfinisme). Af samme Grund maa der ogsaa meget
advares mod at forsøge at døve Smerterne ved
stærke alkoholiske Drikke. Af andre Midler, der
har været benyttede mod Smerterne, kan
nævnes Castoreum, Moskus, Brompræparaterne. -
En særlig Form af D. er den saakaldte <i>D.
membranacea</i>, ved hvilken Slimhinden fra
Livmoderens Hulhed udstødes sammen med
Menstruationsblodet, enten i sin Helhed ell. i store
Stykker, og næsten altid under store Smerter.
Dens Aarsag antages at være en særlig Form
af Betændelse i Slimhinden, og Behandlingen
maa rettes derimod.
<i>Lp. M.</i>
</chapter>

<chapter name="Dysmorfi">
<b>Dysmorfi</b> (gr.), mangelfuld Udvikling af et
Lem ell. Organ, Misdannelse.</chapter>

<chapter name="Dysmorfosteopalinklast">
<b>Dysmorfosteopalinklast</b> (gr.), et gl.
Instrument, beregnet paa at brække et efter Brud
skævt sammenvokset Lem. Apparatet bestod i
en Bøjle med en Skrue. Bøjlens to Ender var
ombøjede og tog Støtte mod den konkave Side
af det skæve Lem. Skruen midt imellem
Enderne tog Støtte paa den anden Side. Apparatet
virkede usikkert og er i de senere Aar afløst
af <sp>Osteoklasterne</sp> (s. d.), der væsentlig
anvendes ved skævt voksede Lemmer.
<i>E. A. T.</i>
</chapter>

<chapter name="Dysodil">
<b>Dysodil,</b> se <sp>Brunkul</sp>.</chapter>

<chapter name="Dyson, Frank Watson">
<b>Dyson</b> ['da^isn], <sp>Frank Watson</sp>, eng.
Astronom, f. 8. Jan. 1868 i Ashby,
Lincolnshire, studerede i Cambridge, ansattes 1894
ved <i>Greenwich Observatory</i> og er fra 1910 dets
Direktør. 1905-10 var D. Direktør for
Observatoriet i Edinburgh og Prof. i Astronomi ved
Univ. smst. Foruden enkelte mindre mat.
Arbejder i Fagskrifter har D. bl. a. publiceret:
<i>Determinations of wave-length from spectra
obtained at the total solar eclipses of 1900, 1901
and 1905</i> (1906). D. har deltaget i fl. telegrafiske
Længdebestemmelser med Grw. som
Udgangspunkt. Sammen med Thackeray har han
reduceret paa ny Groombridge's Observationer: <i>New
Reduction pf Groombridge's Circumpolar
Catalogue</i> (1905). I de sidste Aar har han
hovedsagelig beskæftiget sig med Studiet af
Stjernernes Egenbevægelse og publiceret i
Fagtidsskrifter fl. betydelige Afh. herom.
<i>J. Fr. S.</i>
</chapter>

<chapter name="Dysopsi">
<b>Dysopsi</b> (gr.), d. s. s. <sp>daarligt Syn</sp>.</chapter>

<chapter name="Dysosmi">
<b>Dysosmi</b> (gr.), sygelig Forandring af
Lugteevnen, hyppigst som en Nedsættelse af denne,
