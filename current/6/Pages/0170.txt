<table>
<td>0,25<td c>cc.<td c>Difteritoksin
<td>0,24<td c>»<td c>»
<td>0,23<td c>»<td c>»
<td>0,22<td c>cc.<td c>Difteritoksin
<td>0,21<td c>»<td c>»
<td>0,20<td c>»<td c>»
</table>

Hver Blanding indsprøjtes under Huden paa
et Marsvin af Vægt 250 g. Det viser sig da f.
Eks., at Blandingerne med de tre største
Toksinmængder dræber Marsvinene i Løbet af 2-4
Døgn, medens Blandingerne med de tre mindste
Toksindoser ikke medfører Dyrenes Død. Man
slutter da deraf, at Blandingen af 1
Immuniseringsenhed + 0,23 cc. Toksin lige akkurat
indeholder een enkelt dødelig Dosis (<i>dosis minima
letalis</i>). 0,23 cc. Toksin er saaledes »Testdosis«
og bruges nu til Bestemmelse af et nyt Serums
Antitoksinholdighed paa flg. Maade: Forskellige
Brøkdele af 1 cc. Serum blandes hver med 0,23
cc. Toksin, og hver Blanding injiceres paa et
Marsvin af 250 g's Vægt.
<table>
<td>0,23<td c>cc.<td c>Difteritoksin<td>+<td>1/800<td c>cc.<td c>Serum
<td>0,23<td c>»<td c>»<td>+<td>1/700<td c>»<td c>»
<td>0,23<td c>»<td c>»<td>+<td>1/600<td c>»<td c>»
<td>0,23<td c>»<td c>»<td>+<td>1/500<td c>»<td c>»
<td>0,23<td c>»<td c>»<td>+<td>1/400<td c>»<td c>»
<td>0,23<td c>»<td c>»<td>+<td>1/300<td c>»<td c>»
<td>0,23<td c>»<td c>»<td>+<td>1/200<td c>»<td c>»
</table>

Viser det sig nu, at de tre første
Blandinger virker dødeligt, medens de 4 sidste taales,
kan man slutte, at Blandingen af 0,23 cc.
Difteritoksin + 1/600 cc. Serum paa det nærmeste er
af samme Giftighed som den ovf. anførte
Blanding af 0,23 cc. Difteritoksin + 1/10 cc.
Standardserum (= 1 Immuniseringsenhed), 1/600 cc.
Serum er da = 1/10 cc. Standardserum = 1
Immuniseringsenhed, hvilket atter vil sige, at 1 cc.
af det prøvede Serum indeholder 600
Immuniseringsenheder. Af et saadant Serum skal der
altsaa 6,66 cc. til for at give de 4000
Immuniseringsenheder, som Statens Seruminstitut
her som ovf. omtalt udsender i hver Portion.

<sp>Anvendelse</sp>. D. maa som alle andre
antitoksiske ell. antibakterielle Sera indføres i
Legemet uden at passere Mave ell. Tarm. Det
indføres derfor ved Indsprøjtning enten under
Huden, i Muskulaturen ell. direkte i
Blodkredsløbet (som Regel i en Vene). Der har staaet
stor Strid om, hvor megen Bet. man bør
tillægge D. som helbredende Middel. Saa godt
som alle er dog nu enige om, at Midlet anvendt
i tilstrækkelig stor Dosis <sp>saa tidligt</sp> som
muligt i Sygdommen er i Besiddelse af en
utvivlsom gavnlig Virkning. I lette og
middelsvære Sygdomstilfælde indsprøjtes som Regel
4000 I. E., i svære Tilfælde 8000-20000 I. E. ell.
endnu mere. Indsprøjtningerne maa ofte
gentages med c. 12 Timers Mellemrum, indtil
Virkningen indtræder. Til Børn under 2 Aar
gives som Regel halv Dosis. Da det gælder om
saa hurtigt som muligt at opnaa den maksimale
Virkning af det anvendte D., vil man i svære
Tilfælde saa vidt muligt indsprøjte Serum i
en Vene. Indført under Huden medgaar der
nemlig flere Dage, før Serum er fuldstændig
opsuget og indgaaet i Blodstrømmen. Bedre er
derfor Indsprøjtning dybt i Muskulaturen, f.
Eks. paa Laaret, da det har vist sig, at
Opsugningen foregaar langt hurtigere fra
Muskelvævet end fra Bindevævet under Huden. Naar
man ikke <sp>altid</sp> foretrækker Indsprøjtning i
en Vene, skyldes det, at fremmed Serum (Hest,
Ged etc.) i sig selv (uden Hensyn til Indhold af
Antitoksin) ved intravenøs Indbringelse
undertiden kan give ret ubehagelige Bivirkninger,
den saakaldte Serumsygdom (se under
<sp>Anafylaksi</sp>).

Foruden i <sp>helbredende</sp> Øjemed bruges
D. som omtalt i <sp>forebyggende</sp>, hvor
Personer midlertidig kan antages at være særlig
udsatte for Smitte. Der anvendes hertil
mindre Antitoksinmængder end i kurativt Øjemed.
Som Regel gives kun 12000 I. E., hvorved
opnaas en ret sikker Immunitet, der dog ikke er
af meget lang Varighed, c. 3-4 Uger. Medens
D. i de fleste andre Lande er ret kostbart og
derfor i mange Tilfælde vanskeligt at skaffe til
Veje i større Mængde, er Forholdene i saa
Henseende ideelle her i Landet. Al Produktion
er overtaget af Staten, paa hvis Seruminstitut
Fremstillingen foregaar. Hver Portion (4000
I. E.) betales med 25 Øre, en Sum der lige
dækker Udgifterne til Emballage og Porto,
saaledes at selve Serum afgives gratis. Selv
den mest ubemidlede Del af Befolkningen kan
saaledes i fuldt Maal nyde godt af D.'s
gavnlige Virkning.
<i>O. T.</i></chapter>

<chapter name="Difteritoksin">
<b>Difteritoksin.</b> Af de fr. Forskere <sp>Roux</sp>
og <sp>Yersin</sp> paavistes 1889, at Difteribacillen
ved sin Vækst i kunstigt Næringssubstrat
udskiller en opløselig Gift, et <sp>Toksin</sp>. Det
nærmere Studium af dette Toksin har frembragt
meget betydningsfulde Resultater for
Immunitetsforskningen i Almindelighed og har
specielt ført til Fremstilling af det for
Behandlingen af Difteri saa vigtige Difteriserum.

Fremstillingen af Toksin er ikke saa lige en
Sag, som man paa Forhaand kunde vente.
Erfaringen har vist, at selv fuldt virulente
Difteribaciller, der lige er isolerede fra
Difteripatienters Halsaffektion, ofte ikke er i Stand til at
producere Toksin under kunstige Betingelser.
Naar man derfor har faaet fat paa en Stamme,
der udmærker sig ved rigelig Giftdannelse i
kunstigt Næringssubstrat, holder man denne
levende ved hyppige Omsaaninger og er
saaledes ofte i Stand til at anvende den Aar
igennem. Paa de fleste Seruminstitutter Verden
over anvendes nu vistnok en 1894 i New York
rendyrket Stamme, den saakaldte »Park
Williams-Bacil Nr. 8«. Det hænder dog ikke helt
sjældent, at ogsaa denne Stamme i et ell. andet
Institut forbigaaende mister Evnen til at danne
Gift, uden at det er muligt at paavise Grunden.
Den giftproducerende Evne kan da atter efter
nogen Tid vende tilbage. Som
<sp>Næringssubstrat</sp>, hvori Bacillerne udsaas, anvendes
<sp>Bouillon</sp>, fremstillet af Kalve- ell. Oksekød,
sjældnere Hestekød, der synes at være mindre
egnet. Til Bouillonen sættes lidt Pepton og lidt
Klornatrium. Ligeledes maa der sørges for, at
al Syre i Bouillonen er neutraliseret ved
Tilsætning af Natronhydrat. Som Regel tilsættes
yderligere lidt Natronhydrat til let alkalisk
Reaktion. Substratet maa naturligvis før
Tilsaaningen være befriet for andre Bakterier,
steriliseret, hvilket oftest foretages ved Kogning
under 2 Atmosfærers Tryk (Autoklavering).
Efter Tilsaaning anbringes de bouillonfyldte
Kolber ved 35-36° C. Under disse Betingelser

