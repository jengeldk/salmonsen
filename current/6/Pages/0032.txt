begge Bredder af Fox River, der 9 km fra D.
udmunder i Green Bay. (1910) 4477 Indb. Fox
River er sejlbar indtil D., der driver Skibsfart
paa Michigan-Søen.
<i>H. P. S.</i>
</chapter>

<chapter name="Deperthes, Pierre Joseph Edouard">
<b>Deperthes</b> [d<sub>ö</sub>'pært], <sp>Pierre Joseph
Edouard</sp>, fr. Arkitekt, f. 31. Juli 1833 i
Hondilcourt (Ardennes), d. 23. Juli 1898 i Reims,
samarbejdede med Ballu ved Genopførelsen af
Hôtel de Ville i Paris 1873-82 og dekorerede
senere (1888) Bygningens store Hovedtrappe.
Desuden har han skabt en Række Kirker og
Monumenter i fr. Provinsbyer. Sønnen <sp>Jules
Louis Edouard D.</sp> har som Arkitekt opført
fl. af Hovedbygningerne paa Verdensudstillingen
i Paris 1900, saaledes Grand Palais og den store
Kolonialpavillon.
<i>C. A. J.</i>
</chapter>

<chapter name="Deperulation">
<b>Deperulation</b> (<sp>bot</sp>.) (af perula, Knopskæl),
Afkastning af <sp>Knopskællene</sp>.</chapter>

<chapter name="Depilatorium">
<b>Depilatorium</b> (lat.), Haarfjerningsmiddel,
kaldes forsk. ætsende Sammensætninger, som
ad kem. Vej tilintetgør Haarene. Mest anvendt
er det saakaldte Rusma, en Blanding af
Svovlarsenik (Auripigment) og ulæsket Kalk, som
udrørt med Vand til en Grød lægges paa
Huden og efter 10 Minutter afskrabes og
afvaskes. Herved fjernes Haarene til ned i
Haarsækkene; men da Haarpapillen ikke paavirkes,
vokser Haarene efter nogen Tid atter frem. Man
har derfor som radikal Depilation anvendt
Elektrolyse, idet en meget fin Naal, som staar i
Forbindelse med et konstant Batteris negative
Pol, føres gennem Haarsækken ned til Papillen;
naar da Strømmen sluttes, f. Eks. ved at man
tager den positive Elektrode i Haanden,
destrueres Papillen i Løbet af et halvt Minut
Metoden er smertefuld, men sikker. I de senere
Aar har man ogsaa anvendt Røntgen-Straalerne
til Fjernelse af Haarvækst.
<i>E. P-n.</i>
</chapter>

<chapter name="depilere">
<b>depilere</b> (lat.), fjerne Haar. <sp>Depilation</sp>,
Fjerning af Haar.</chapter>

<chapter name="Deplacement, se Perkolator">
<b>Deplacement</b> [-plas<sub>ə</sub>'maŋ], Udtrækning ved
Hjælp af Perkolator (s. d.).</chapter>

<chapter name="Deplacement, et Skibs">
<b>Deplacement</b> [-plas<sub>ə</sub>'maŋ]. Ved et Skibs D.
forstaas Vægten af det Rumfang Vand, Skibet
fortrænger, naar det svømmer ved sin normale
Vandlinie; denne Vægt, som er lig Skibets Vægt,
udtrykkes i t à 1000 kg. For Krigsskibe, hvis
Vægt er omtr. konstant og kun varierer med
Beholdningerne af Kul, Proviant og
Ammunition, anvendes Deplacementet som Maal for
Skibenes Størrelse. I Handelsskibe er D. meget
forsk., efter som Skibet er lastet ell. tomt, og
Størrelsen af saadanne Skibe udtrykkes derfor
enten ved Størrelsen af Skibets indvendige
Rumfang, i Kubikmeter, Registertonnage eller
ved Vægten i t af den Last, Skibet kan bære,
Deadweight-Tonnage.
<sp>Deplacementscentret</sp> ell. Opdriftscentret i et Skib er
Tyngdepunktet af det Rumfang Vand, Skibet
fortrænger (se <sp>Skibsbygning</sp>).
<i>H. P. C.</i>
</chapter>

<chapter name="Deplacementsapparat">
<b>Deplacementsapparat</b> [-plas<sub>ə</sub>'maŋs-], se
<sp>Perkolator</sp>.</chapter>

<chapter name="deplacere">
<b>deplacere</b> [-'se'-] (af fr. <i>déplacer</i>) bortrykke
noget fra sin Plads; afsætte nogen fra sit
Embede; <sp>deplaceret</sp>, ilde anbragt, paa urette
Sted.</chapter>

<chapter name="de plano">
<b>de plano</b> (lat.), kort og godt, ligefrem, uden
Omstændigheder.</chapter>

<chapter name="Depletion">
<b>Depletion</b> (lat.), Udtømmelse, bruges særlig
som <i>deplétio sánguinis</i>, Blodudtømmelse.</chapter>

<chapter name="deplorabel">
<b>deplorabel</b> (lat.), beklagelsesværdig.</chapter>

<chapter name="deployere">
<b>deployere</b> [-ploa'je r<sub>e</sub>] (af fr. <i>déployer</i>),
udfolde, trække ud fra hinanden; i Militærsproget
om den Bevægelse, hvorved man gaar fra den
sluttede Kolonneform til Linie. Den udføres
ved, at de bageste Afdelinger sætter sig i den
forreste Afdelings Frontlinie.
<i>B. P. B.</i>
</chapter>

<chapter name="depolarisere">
<b>depolarisere</b>, ophæve Polarisation. Se
<sp>Polarisation</sp> og <sp>Galvaniske Elementer</sp>.</chapter>

<chapter name="deponens">
<b>deponens</b> (lat.), egl. »aflæggende«. De rom.
Grammatikere kaldte et Verbum, der ikke
bruges i aktiv Form, men kun i passiv (med aktiv
Bet.; smlg. det danske <sp>færdes</sp>), for et
<i>verbum deponens</i> (Flertal <i>verba deponentia</i>), idet
de mente, at det »aflagde« sin aktive Form.
<i>A. B. D.</i>
</chapter>

<chapter name="Deponent">
<b>Deponent</b> (lat.) kaldes den, der deponerer
(giver i Forvaring). - D. bruges ogsaa i Bet.
af den, der afgiver en Forklaring, særlig
Forklaring for en Ret.
<i>E. T.</i>
</chapter>

<chapter name="deponere (akademisk)">
<b>deponere</b> (<sp>akademisk</sp>), se <sp>Deposition</sp>.</chapter>

<chapter name="deponere, nedlægge, afgive">
<b>deponere</b> (lat.), egl. nedlægge, afgive; i
Civilretten: det at afgive en rørlig Ting til
Forvaring af en anden uden ell. mod Vederlag.
Deponenten er som Regel berettiget til at
forlange det deponerede tilbage, naar han vil,
eventuelt mod at betale det lovede Vederlag og de
mulig paaløbne Udgifter (Assurance, nødvendig
Reparation, Fodring af Dyr etc.), som - efter
hvad der er aftalt ell. maa betragtes som
forudsat mellem Parterne - ikke skal falde
Depositaren til Byrde. Depositaren er paa sin Side
pligtig at passe paa det deponerede og bliver
erstatningspligtig i Tilfælde af det deponeredes
Forringelse ell. Ødelæggelse, medmindre han
kan bevise at være uden Skyld i Skaden.
Hvorledes Grænsen her skal drages mellem Skyld og
Uskyld, beror paa Forholdets nærmere
Beskaffenhed: saaledes maa der naturligvis stilles
ganske andre Fordringer til f. Eks. en Bank end til
en alm. Privatmand, der ikke raader over
særlige Bevaringsmidler. Hvor der ikke skal gives
Vederlag og ikke er aftalt ell. med Føje
forudsat andet, paalægger Loven (D. L. 5-8-14, N.
L. 5-8-17) Depositaren at gemme det
deponerede »som sit eget Gods«; gør han blot det,
er han paa den anden Side angerløs.

Ved det sædvanlige Depositum skal selve den
deponerede Ting tilbageleveres. Imidlertid tales
ogsaa om <sp>irregulært Depositum</sp>, hvor
der blot skal tilbagegives lige saa meget og
lige saa godt. Dette vil særlig forekomme, hvor
Penge deponeres uden at være individualiserede
ved Segl, Laas ell. andet Lukke, og hvor det
derfor ikke paaregnes at faa de samme
Pengestykker ell. Pengesedler tilbage.

Medens en Depositars ulovlige Tilegnelse af
det deponerede i Alm. <sp>ubetinget</sp> straffes
som Bedrageri efter dansk Straffelovs § 253
(Minimumsstraf: Fængsel paa Vand og Brød i
5 Dage), giver § 254 den særlige Regel, at naar
det er fremmede Penge, nogen uberettiget
anvender til eget Brug, og han ikke har brudt
Segl ell. Laas for at blive i Stand til at benytte
dem og heller ikke svigagtig har fragaaet
Modtagelsen, skal det bero paa den Forurettede,
