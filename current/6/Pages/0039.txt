<chapter name="derb">
<b>derb</b> (tysk: djærv, drøj) anvendes ofte i
Mineralogien som Betegnelse for homogene
Mineralmasser af kompakt Beskaffenhed og uden
regelmæssig ydre Form.
<i>(N. V. U.). O. B. B.</i>
</chapter>

<chapter name="Derbe">
<b>Derbe</b> ['dærbe.] hed i Oldtiden en befæstet
Stad i Lykaonien i Lilleasien nær ved Grænsen
mod Kilikien. I D. residerede Cicero's Ven
Tyrannen Antipatros; Paulus besøgte Byen paa
sine Rejser og prædikede der.
<i>C. B.</i>
</chapter>

<chapter name="Derbenaki">
<b>Derbenaki</b> [ðerve'naki?], en lang Kløft paa
Halvøen Morea, Grækenland, hvorigennem
Vejen fra Argolis til Korinth fører. Her tilføjede
Grækerne under Kolokotronis i Frihedskrigen
(6. Aug. 1821) Tyrkerne et stort Nederlag paa
disses Tilbagetog fra Argos.
<i>M. V.</i>
</chapter>

<chapter name="Derbend">
<b>Derbend</b> [dir'bænt] (pers.) betyder en
Portslaa og er derefter blevet en Betegnelse for
snævre Bjergpasser. Ordet forekommer derfor
hyppig som geografisk Egennavn, dels alene,
dels i Sammensætninger, f. Eks. Kyz D. ɔ:
Jomfrupasset (NV. f. Iznik) o. s. v. Særlig benyttes
D. om talrige, snævre Slugter i de thessaliske
og epirotiske Bjerge; da disse i tidligere Tider,
til Dels ogsaa endnu, har afgivet Tilholdssteder
for Røvere, dannedes en særlig albanesisk
Garnison til Beskyttelse af disse Egne, og dens
Fører fik derved Navnet <sp>Derbendschi
Pasha</sp>.
<i>J. Ø.</i>
</chapter>

<chapter name="Derbent">
<b>Derbent</b> (<sp>Derbend</sp>), By i Daghestan i
Transkaukasien paa Vestkysten af det kaspiske
Hav, 15000 Indb., har Form af en Firkant
bygget fra Søbredden op mod Bjergene. Byen har
fl. Kirker, Synagoger og Moskeer samt Bade og
Basarer. Ovf. Byen findes en Fæstning med de
forhenværende Khaners Slot. N. f. Byen ligger
Begravelsespladsen med gl. kufiske Indskrifter.
D. har stor strategisk Bet. ved sin Beliggenhed
mellem det kaspiske Hav og Kaukasus-Kæden.
En Mur spærrede her forhen Passagen. D. skal
efter Sagnet være anlagt af Alexander den
Store. I 6. Aarh. stiftede Sassaniden
Nushirvan Khanatet D., der i lang Tid bestod som
pers. Vasalstat. 1220 erobredes Byen af
Mongolerne, blev senere tyrk., men kom atter
tilbage til Persien. 1722 erobredes den af Peter
den Store, men tilbageerobredes 1728 af den
pers. Nadir Shah. 1813 blev Byen atter russ.
<i>M. V.</i>
</chapter>

<chapter name="Derbesiaceæ">
<b>Derbesiaceæ,</b> se <sp>Alger</sp>, S. 496.</chapter>

<chapter name="Derby, Hovedstad i Derbyshire">
<b>Derby</b> ['da.<sub>ə</sub>b<sub>i</sub> eller 'də.b<sub>i</sub>], Hovedstad i
Derbyshire, udgør siden 1888 et eget Grevskab.
D. ligger paa en frugtbar, bølgeformet Slette
ved Floden Derwent og er Knudepunkt for
Midland og Great Northern Jernbanerne. D. er
14 km<sup>2</sup> med (1911) 126389 Indb. De ældre
Kvarterer har endnu et gammeldags Præg; men D.
er vokset stærkt i de sidste 50 Aar, især fordi
Byen rummer Midland Jernbaneselskabets
Hovedkontorer og største Værksteder. D. har fl.
smukke, gl. Kirker (St Peter, St Alkmund,
Allehelgen) og er vel forsynet med offentlige
Bygninger, mest moderne (Raadhuset, Posthuset,
Kornbørsen o. fl.). Der findes en Latinskole
(grundet i 12. Aarh.), en tekn. Skole, et
offentligt Bibliotek, et Kunstmuseum. Industrien er
meget betydelig og omfatter Silkespinderi
(indført 1717), Porcelæn (indført 1750), kem.
Fabrikker og Maskinværksteder. D. styres af en
Mayor, 16 Oldermænd og 42 Raadmænd. I
Parlamentet har D. været repræsenteret af to
Medlemmer lige siden 1295.
<i>G. Ht.</i>
</chapter>

<chapter name="Derby, By i U. S. A.">
<b>Derby</b> ['da.<sub>ə</sub>b<sub>i</sub> eller 'də.b<sub>i</sub>], By i U. S. A.,
Stat Connecticut, ligger 12 km V. f. New Haven
ved Naugatucks og Housatonics Sammenløb.
(1910) 8991 Indb. Over Naugatuck fører en Bro
til Birmingham. D. er Industriby med store
Kobber- og Staalvalseværker.
<i>H. P. S.</i>
</chapter>

<chapter name="Derby, Væddeløb for 3-aarige Hingste">
<b>Derby</b> ['da.<sub>ə</sub>b<sub>i</sub> eller 'də.b<sub>i</sub>] er Navnet paa
højt doterede Væddeløb for 3-aarige Hingste og
Hopper. Hingstene bærer samme Vægt, og
Hopperne bærer samme Vægt. I de fleste Lande er
det Aarets betydeligste Løb.

<sp>Det eng. D.</sp>, <i>The Derby Stakes</i>, oprettet
1780 af Jarlen af D., har tjent som Forbillede
for de andre Landes. Løbet finder Sted ved
Epsom i Juni, dets Længde er 1/4 eng. Mil (c.
2414 m). Indskuddene, 50 Sovereigns pr. Hest,
uddeles som Præmie. Der har ofte været
anmeldt omkr. halvtrediehundrede Heste til
Løbet, men sjælden kommer dog mere end c. 30
Heste til at starte. Løbet har ligefrem national
Interesse, hvad der tydelig nok kan ses af, at
baade Over- og Underhus tager Ferie paa
Derby-Dagen, for at Medlemmerne kan
overvære Løbet. Det eng. D. er kun yderst sjælden
vundet af Hopper og lige saa sjælden af Heste
fra Udlandet.

<sp>Det fr. D.</sp>, <i>Prix du Jockey Club</i>, er
oprettet 1836 og løbes i Maj ved Chantilly ved Paris.
Det er lavere doteret end <i>Grand Prix de Paris</i>,
som er Frankrigs højest doterede Løb.

<sp>Det tyske D.</sp>, der finder Sted ved
Hamburg, er oprettet 1869, det <sp>østerrigske</sp>
1868.

<sp>Det skandinaviske D.</sp> oprettedes 1875
og afgjordes ved Kbhvn i Juli Maaned hvert
Aar undtagen 1880, da det ikke blev løbet,
indtil sidste Gang i 1895. Det var aabent for
3-aarige Hingste og Hopper, der var fødte i
Danmark, Norge, Sverige, Tyskland og
Østerrig-Ungarn, ell. som var indførte til disse Lande i
Fødselsaaret med Moderen og blevne der indtil
1. Juni Aaret efter Fødselsaaret. Løbets Længde
var 2400 m. Skandinavisk D. udskreves paa ny
i Danmark for 1910 og afgøres hvert Aar ved
Kbhvn. Løbet er aabent for 3-aarige Hingste og
Hopper, der er fødte i Danmark, Sverige ell.
Norge ell. indførte dertil med Moderen i
Fødselsaaret og med denne er blevne der indtil 1.
Juni Aaret efter Fødselsaaret. Præmiesum 10000
Kr., fordelt med 7000, 1500, 1000 og 500 Kr. til
1.-4. Hest.
<i>(C. G. B.). O. P.</i>
</chapter>

<chapter name="Derby, Jarl af">
<b>Derby</b> ['da.<sub>ə</sub>b<sub>i</sub> eller 'dɔ.b<sub>i</sub>], <sp>Jarl af</sp>, eng.
Peersværdighed, tilhørte opr. (1138-1266)
Slægten Ferrers, men for Deltagelse i Oprør imod
Kong Henrik III overdroges Titlen og Godserne
til hans Søn Edmund af Lancaster og gik senere
over til Edvard III's Søn John af Gaunt og
dennes Arving, Henrik IV. Siden 1485 har
Værdigheden tilhørt Slægten Stanley.

1) <sp>Thomas Stanley</sp>, siden 1485 Jarl af
D., f. 1435, ægtede tidlig en Datter af
Yorkisternes Hovedmand Rikard Neville og deltog 1471
sammen med sin Svoger, »Kongemageren« Jarl
Warwick i Kong Henrik VI's Genindsættelse.
Alligevel blev han efter Warwick's Fald i
