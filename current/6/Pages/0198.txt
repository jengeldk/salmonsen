ernærer sig af Fiskeri. I 16. Aarh. drev den
betydelig Handel paa Spanien. Ved Sydsiden af
Indløbet ligger Øen <sp>Valentia</sp>, der er det
vigtigste Udgangspunkt i Europa for
undersøiske Telegrafkabler til Amerika.
<i>G. Ht.</i></chapter>

<chapter name=”Dingler, Johann Gottfried”>
<b>Dingler</b> ['deŋl<sub>ə</sub>r], <sp>Johann Gottfried</sp>,
f. 2. Jan. 1778 i Zweibrücken, d. 19. Maj 1855,
var Apoteker i Augsburg fra 1800 og oprettede
1806 en kem. Fabrik smst. Han har indlagt sig
store Fortjenester paa Farveriets og
Tøjtrykkeriets Omraade og udgav bl. a. »Magazin für die
Druck-, Färbe- und Bleichkunst« (1818-20), og
sammen med Juch og Kurrer »Neues Journal
für Druck-, Färbe- und Bleichkunst« (1815-18),
samt forsk. Overs. 1820 paabegyndte han
Udgivelsen af den siden saa kendte
»Polytechnische Journal«, som han redigerede til 1840.
Fra d. A. overtoges Redaktionen af hans Søn
<sp>Emil Maximilian D.</sp>, f. 10. Marts 1806,
d. 9. Oktbr 1874, der havde været Medarbejder
siden 1831. Under hans Ledelse udviklede
Journalen sig saaledes, at den maa siges at have
haft ikke ringe Indflydelse paa Industriens
Udvikling i Europa; men Stoffet blev
efterhaanden for omfattende, og dens ledende Plads er
nu overtaget af Specialtidsskrifter.
<i>K. M.</i></chapter>

<chapter name=”Dingley, Nelson”>
<b>Dingley</b> ['diŋ£<sub>i</sub>], <sp>Nelson</sp>, nordamer.
Politiker tilhørende det republikanske Parti (1832
-99), opr. Advokat og Journalist, 1874-75
Guvernør i Maine, fra 1881 Medlem af
Repræsentanternes Hus, hvor han øvede megen
Indflydelse. Hans Navn som Politiker er navnlig
knyttet til Indførelsen af Toldloven af 24. Juli 1897,
den saakaldte <i>D.-Tariff</i>, som blev en lysende
Sejr for den af ham forfægtede vidtgaaende
Protektionisme. Denne betegnede en
Tilbagevenden og yderligere Skærpelse samt Udvidelse
af den gennem Mac Kinley-Tariffen af 1890
indførte Toldbeskyttelse, dengang særlig til Bedste
for Industrivarer, mod hvilken Demokraternes
Sejr ved Præsidentvalget 1893 (Grover
Cleveland) havde bevirket en forbigaaende Reaktion.
(<sp>Litt</sp>.: <sp>P. Ashley</sp>, <i>Modern tariff history</i>,
1904).
<i>K. V. H.</i></chapter>

<chapter name=”Dinglinger, Johann Melchior”>
<b>Dinglinger</b> ['deŋleŋ<sub>ə</sub>r], <sp>Johann Melchior</sp>,
tysk Guldsmed og Emaillør, f. 1664 i Biberach
ved Ulm, d. 1731 i Dresden. D., som
uddannede sig i sit Fag i Augsburg, Nürnberg og
Paris, slog sig ned i Dresden, hvor han blev
Kurfyrst August den Stærke's Hofguldsmed, og
hvor han, fejret som den »tyske Cellini«,
udfoldede en betydelig Virksomhed ved
fantasifulde Arbejder af høj Teknik. Mange af disse
Kostbarheder og Kuriosa ses nu i Grüne
Gewölbe i Dresden; her ses ligeledes hans Hus,
hvor Peter den Store, hans Velynder, tog ind
paa Gennemrejser; ogsaa andre Fyrster,
Kongerne af Preussen og Danmark m. v., søgte
hans berømte Værksted. Hans Brødre og Søn
virkede ogsaa som Juvelerer og Emaillører.
(<sp>Litt</sp>.: <sp>J. L. Sponsel</sp>, »J. M. D. u. seine
Schule« [Stuttgart 1904]).
<i>A. Hk.</i></chapter>

<chapter name=”Dingo”>
<b>Dingo</b> ['diŋgo], den vilde australske Hund.</chapter>

<chapter name=”Dingras”>
<b>Dingras,</b> By paa Filippinerne, Prov. Ilocos
Norte paa Øen Luzon, ligger 400 km NNV. f.
Manila. 13000 Indbyggere. D., der er anlagt
1598, ligger i en frugtbar Egn og udfører Ris.
<i>H. P. S.</i></chapter>

<chapter name=”Dingwall”>
<b>Dingwall</b> ['diŋwa£ ell. w<sub>ə</sub>£], By i det
nordøstlige Skotland, Grevskab Ross, 19 km NV. f.
Inverness, ved Highland Jernbanen, i den
inderste Del af Cromarty-Firth, har (1911) 2639
Indb. og lidt Søfart. I Nærheden findes en
Mineralkilde ved <sp>Strathpeffer</sp>. Navnet D.
kommer af oldnordisk Thingvöllr og vidner
om Byens skandinaviske Oprindelse.
<i>G. Ht.</i></chapter>

<chapter name=”Dinheiro”>
<b>Dinheiro</b> [d<sub>i</sub>'n<sub>j</sub>a<sub>i</sub>r<sub>u</sub>], se
<sp>Dinero</sp>.</chapter>

<chapter name=”Dini, Ulisse”>
<b>Dini,</b> <sp>Ulisse</sp>, ital. Matematiker, f. 1845,
har siden 1870 været Prof. i højere Analyse og
mat. Fysik i Pisa. Foruden den højt skattede
Lærebog <i>Fondamenti per la teorica delle
funzioni di variabili reali</i> (1878) har han særlig
udg.: <i>Analisi infinitesimali</i> (1878) og <i>Sopra la
serie di Fourier</i> (1880). Desuden har han i
<i>Comptes rendus</i> og forsk. ital. Tidsskr
skrevet en Del Afh., der især omhandler
Funktioners Udvikling i Række. I de senere Aar er
D.'s videnskabelige Virksomhed traadt noget i
Skygge for hans politiske og kommunale.
<i>Chr. C.</i></chapter>

<chapter name=”Dinichthys”>
<b>Dinichthys</b> [-'niktys], se <sp>Skjoldfisk</sp>.</chapter>

<chapter name=”Dinictis”>
<b>Dinictis,</b> se <sp>Katte</sp>.</chapter>

<chapter name=”Dinitrokresol”>
<b>Dinitrokresol,</b> se <sp>Kresol</sp>.</chapter>

<chapter name=”Diniz, da Cruz e Silva, Antonio”>
<b>Diniz</b> [d<sub>ö</sub>'ni∫] <sp>da Cruz e Silva,
Antonio</sp>, portug. Digter (1731-99), var en af
Stifterne af det Akademi ell. litterære Selskab, som
efter Arkadernes Akademi i Rom kaldte sig
<i>Arcadia Ulyssiponense</i>, og som blev til i
Lissabon 11. Marts 1756 - altsaa kort efter det store
Jordskælv - med det Formaal at rense
Smagen og Sproget, et Forsøg paa en poetisk
Renaissance, der skulde gaa jævnsides med
Genopbyggeisen af Staden og med Pombals
administrative Reformer, men holdt sig temmelig
slavisk til de antikke og klassisk-franske
Forbilleder. D. var heldigst med sit komiske
Heltedigt <i>O Hyssope</i> (Vievandskosten), en
Efterligning af Boileau's <i>Le Lutrin</i>, i urimede Jamber.
Digtet blev ikke trykt før 1802, siden oftere,
bl. a. 1879 med Kommentar af Ramos Coelho;
en god Udg. af Boissonade's fr. Overs. udkom
1867 med Indledning af F. Denis. For øvrigt
vilde D., der var jur. Embedsmand, ikke gerne
være sin digteriske Virksomhed bekendt; den
bestod mest i Lyrik, deriblandt temmelig
svulstige, »pindariske« Oder og Dithyramber.
Imidlertid gav den Anledning til, at Pombal
forfremmede ham, og i en høj Dommerstilling var
han i sine sidste Leveaar med at straffe de
bras. Digtere, der havde deltaget 1789 i en
republikansk Sammensværgelse mod den
portugisiske Regering
(Minas-Geraes-Sammensværgelsen). D.'s Værker blev udgivne 1807-17 (6
Bd), deri findes dog ikke hans <i>Hyssope</i>. (<sp>Litt</sp>.:
<sp>Reinhardstoettner</sp>, »Der Hyssope des
Antonio D. in seinem Verhältnisse zu Boileau's
Lutrin« [Leipzig 1877]).
<i>(E. G.). Chr. H.</i></chapter>

<chapter name=”Diniz, Julio”>
<b>Diniz</b> [d<sub>ö</sub>'ni∫], <sp>Julio</sp>. Under dette Navn
skrev den portug. Digter Joaquim Guilherme
Gomes <sp>Coelho</sp>, f. 14. Novbr 1839 i Porto, d.
smst. 12. Septbr 1871 som Prof. ved den
kirurgiske Skole. D. har vundet Navn som en
fremragende Prosafortæller, navnlig ved en
Skildring af Landsbylivet i Portugal: <i>As pupillas do
Senhor Reitor</i> (Præstens Myndlinge), <i>chronica
da aldeia</i>, første Gang udg. 1866 (1875 i
Leipzig). Den blev dramatiseret af E. Biester 1868.
