<chapter name="Desmogen">
<b>Desmogen</b> (<sp>bot</sp>.) betegner i Vævlæren det
unge, delingsdygtige, af langstrakte Celler
bestaaende, strengformede Væv, som udvikler sig
til Karstrengene.
<i>V. A. P.</i></chapter>

<chapter name=”Desmognathæ”>
<b>Desmognathæ.</b> <sp>Huxley</sp> inddelte i sin
Afh. <i>On the classification of birds</i> (1867) de med
Brystbenskam forsynede Fugle i 3 store
Grupper <i>Desmognathæ</i>, <i>Scizognathæ</i> og
<i>Ægithognathæ</i>. Grundlaget for denne Inddeling var
Bygningen af Benene paa Hovedskallens Underside,
særlig Plovskærbenet (<i>vomer</i>) og Overkæbens
Ganebensfremspring (<i>processus maxillopalatinus</i>).
Hos de desmognathe Fugle er <i>vomer</i> spinkelt,
tilspidset fortil, medens <i>proc. maxillopal.</i> er
sammenvoksede i Midtlinien (hvoraf Navnet D.).
Til D. regnede <sp>Huxley</sp> bl. a. Storkefugle,
Rovfugle og største Delen af Skrigefuglene.
<i>O. H.</i></chapter>

<chapter name=”Des Moines, Flod”>
<b>Des Moines</b> [d<sub>i</sub>-'må^in ell. d<sub>e</sub>-'mwan],
<sp>Desmoines River</sp>, Flod i U. S. A., Stat Iowa,
kommer fra nogle Smaasøer paa Grænsen af
Minnesota, løber mod Sydøst og falder efter
et 480 km langt Løb i Mississippis højre Bred.
D. M. er sejlbar til Byen D. M.
<i>H. P. S.</i></chapter>

<chapter name=”Des Moines, By”>
<b>Des Moines</b> [d<sub>i</sub>-'må^in ell. d<sub>e</sub>-'mwan],
(<sp>Desmoines</sp>), By i U. S. A., Hovedstad i Staten
Iowa, ligger 1450 km VNV. f. Washington 251
m o. H. ved Racoon Rivers Udløb i Desmoines
River. (1910) 86368 Indb., hvoriblandt 1600
Englændere og Skotter, 800 Irlændere, 2800 Danske,
Norske og Svenske, 1400 Tyskere og 1400
Russere. Den smukke By har et Univ., et
Statsbibliotek og et storartet Kapitol og driver
betydelig Fabriksvirksomhed.
<i>H. P. S.</i></chapter>

<chapter name=”Des Mol”>
<b>Des Mol,</b> se <sp>Des</sp>.</chapter>

<chapter name=”Desmologi”>
<b>Desmologi,</b> Læren om de anatomiske Baand-
og Ledforbindelser.</chapter>

<chapter name=”Desmosit”>
<b>Desmosit,</b> Betegnelse for visse ved Kontakt
med Diabas metamorfoserede Lerskifere.</chapter>

<chapter name=”Desmotropi”>
<b>Desmotropi,</b> se <sp>Tautomeri</sp>.</chapter>

<chapter name=”Desmoulins, Camille”>
<b>Desmoulins</b> [dæmu'læ], <sp>Camille</sp>, fransk
Revolutionsmand, f. 2. Marts 1760 i Guise i
Picardiet, d. 1794, studerede - sammen med
Robespierre - i Collège Louis-le-Grand i Paris
og blev Advokat i samme By. Opdraget
med Oldtidens republikanske Idealer for Øje,
fattig og livslysten, urolig og let
paavirkelig, som han var, kastede han sig fra
første Færd ud i Revolutionsrøret; under Gæringen i
Juli 1789 efter Necker's Afskedigelse gav
han Signalet til Oprør ved
en ilter Henvendelse til Folkeskaren i
Palais Royals Have (hvor nu hans Statue er
rejst), og han medvirkede ved Bastillens
paafølgende Erobring. Taler var han ellers ikke,
men førte en udmærket Pen. Hans æggende
og hoverende Skrift <i>Discourse de la Lanterne
aux Parisiens</i> forherliger den Lygtepæl, hvor
Pøbelen havde hængt Ofrene for sit Had. Hans
Tidsskr. <i>Revolutions de France et de Brabant</i>
(Novbr 1789-Juli 1791) kæmpede med Patos og
Vid, men ansvarsløst og uden al Godmodighed
mod Revolutionens Fjender og fik en meget
stor Udbredelse. D. stod til forskellige Tider
under Indflydelse af Mirabeau, af Robespierre,
i hvis Interesse han forfattede sin
virkningsfulde <i>Fragment de l'histoire secrète de la
Révolution</i> (1793) mod Girondinerne, men varigst
og mest skæbnesvangert af Danton, hvis Nabo
og Omgangsven han var. Sammen med ham
deltog han i den radikale Agitation mod
Kongen efter hans Flugtforsøg og maatte derfor en
Tid holde sig skjult, sammen med ham i
Oprøret 10. Aug. 1792; han blev hans Sekretær
i Justitsministeriet og fulgte ham som
Konventsmedlem. Ogsaa Danton's sidste Kamp mod
Rædselsherredømmet gjorde D. med; i sit Tidsskr.
<i>Le Vieux Cordelier</i> (Decbr 1793) gik han løs
paa de voldsomme Pariserdemagoger, Hébert
og hans Venner, men drejede efterhaanden
Spidsen saa tydeligt mod selve Robespierre's
Ubarmhjertighed og Angiversystem, at hans
Bogtrykker nægtede at trykke Bladet, og hans
gl. Studiekammerat lod ham dele Lod med
Danton. Natten til 31. Marts blev D. arresteret,
fremstillet for Revolutionstribunalet sammen med
Danton o. a., dømt til Døden og henrettet 6.
Apr. 1794. Han døde uden mandig Værdighed.
Hans Hustru Lucile blev guillotineret 13. s. M.,
24 Aar gl. D.'s Værker er udgivne af Matton i
2 Bd (1838) og af Claretie i 2 Bd (1874). (<sp>Litt</sp>.:
<sp>Claretie</sp>, <i>Camille D., Lucile D.</i> [Paris 1875]).
<i>P. L. M.</i></chapter>

<img>C. Desmoulins.</img>

<chapter name=”Desna”>
<b>Desna</b> [dæ'sna], Flod i det sydvestlige
Rusland, gennemstrømmer Guvernementerne
Smolensk, Orel og Tschernigov og falder i venstre
Bred af Dnjepr omtr. lige over for Kijew efter
et Løb paa 1050 km. Af dens Bifloder mærkes
<sp>Seun</sp> og <sp>Snov</sp>. D.'s Bredder er
gennemgaaende lave, og da Vandmassen navnlig ved
Foraarstid er meget betydelig, er de hyppig
udsatte for Oversvømmelser. Den er meget
fiskerig og sejlbar paa en Strækning af 400 km
indtil Brijansk.
<i>(C. A.). H. P. S.</i></chapter>

<chapter name=”Desnoiresterres”>
<b>Desnoiresterres</b> [dænwar'tæ.r], <sp>Gustave</sp>,
fr. Forf. (1817-92), skrev en Mængde Romaner
og fl. interessante Bidrag til Frankrigs
Kulturhistorie, særlig i 18. Aarh., bl. a. det af
Akademiet prisbelønnede Værk <i>Voltaire et la
société française au XVIII siècle</i> (8 Bd, 1867-75),
<i>Iconographie voltairienne</i> (1878) og <i>La musique
française au XVIII siècle</i> (1872 og 1875).</chapter>

<chapter name=”Desnoyers, Auguste Gaspard Louis Boucher”>
<b>Desnoyers</b> [dænwa'je], <sp>Auguste
Gaspard Louis Boucher</sp>, Baron, fr.
Kobberstikker, f. 19. Decbr 1779 i Paris, d. 16. Febr
1857 smst., lærte først Punkterstikket og
derefter Liniestik hos A. Tardieu; for sit første
Liniestik, »Haabet« efter Caraffe (1801), fik han
Prisbelønning, og 1804 udkom et af hans
Hovedblade, <i>La belle jardinière</i> efter Rafael, medens
han s. A. udstillede »Ptolemaios og Arsinoé«
efter Ingres og »Belisar« efter Gérard. Til D.'s
Hovedarbejder hører endvidere: efter Gérard
