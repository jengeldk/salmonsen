ved Afkølingen bliver Luftens Tryk og følgelig
ogsaa Arbejdet mindre. Som Eksempel kan
nævnes, at naar 1/10 m<sup>3</sup> atmosfærisk Luft med 10
Atm. Tryk udvider sig uden at modtage Varme,
indtil Trykket bliver 1 Atm., saa vil den udføre
8090 mkg's Arbejde ud over det, der gaar med
til at overvinde den ydre Lufts Tryk, som
antages lig 1 Atm. Hvis Luften derimod under
Udvidelsen faar tilført saa megen Varme, at
dens Temp. holdes konstant, vil det nævnte
Arbejde være 14490 mkg. Ved Udvidelsen af
Vanddamp stiller Forholdene sig noget
anderledes, bl. a. fordi der ved Udvidelsen kan
finde en delvis Fortætning Sted. Men da det
ogsaa her er betydelige Arbejdsmængder, der
kan vindes ved E., indretter man
Dampmaskinerne paa at udnytte denne.
<i>K. S. K.</i></chapter>

<chapter name=”Ekspansion”>
<b>Ekspansion</b> [-paŋ-] (<sp>psyk</sp>.) er den
Indflydelse, som en given Emotion udøver paa
andre, senere Indtrædende Bevidsthedstilstande,
hvorved disse kan faa en tilsvarende
Følelsesbetoning, saa at den opr. Følelse synes at have
udbredt sig over de flg. Tilstande. Dette
ejendommelige Forhold beror paa, at den Følelse,
som en Paavirkning vækker, er afhængig af
Individets hele øjeblikkelige Tilstand; naar
denne forandres, »omstemmes«, vil Paavirkningens
emotionelle Resultat dermed variere. Et
Menneske i en ell. anden Sindsbevægelse reagerer
derfor ikke over for samme Paavirkning paa
samme Maade, som naar han er i normal
Sindsligevægt. Og Sindsbevægelser ligesom i det hele
taget affektlignende Tilstande, Emotioner, har
en saadan Virkning ogsaa nogen Tid efter, at
den egl. Opbrusning er forbi, idet de langsomt
fortager sig, efterlader Stemninger af den opr.
Emotions Karakter, der indvirker paa de flg.
Bevidsthedstilstande. Naar man f. Eks. af en ell.
anden Aarsag er i »godt Humør«, vil man som
oftest slet ikke afficeres af saadanne smaa
Fortrædeligheder, der under alm. Forhold vilde
være ret ubehagelige, medens man omvendt i
»slet Humør« ikke er i Stand til at nyde de
smaa Glæder, som kan forekomme. Det er dog
ikke blot Stemningernes Lyst- ell.
Ulystbetoning, der saaledes udbreder sig til hele
Bevidsthedsindholdet, men ogsaa det specielle
Affektpræg kan gøre sig gældende; efter et
Anfald af Vrede ell. Frygt vil man i Alm. over for
ny Paavirkninger føle sig irritabel ell.
frygtsom, og lgn. Forhold kan paavises ved andre
Affekter. (<sp>Litt</sp>.: <sp>Lehmann</sp>, »Hauptgesetze
des menschl. Gefühlslebens«, 2. Opl. [Leipzig
1914]).
<i>Alfr. L.</i></chapter>

<chapter name=”Ekspansionsføring”>
<b>Ekspansionsføring</b> [-paŋ-] ell.
Geværskarpets Styring i Riffelgangene ved dets Udvidelse
brugtes i sin Tid ved de riflede Forladegeværer,
saaledes ved Minié-Geværerne. Minié-Skarpene
(s. d.) havde en Udhuling bagtil, saa at
Krudtgassen ved at trænge ind deri udvidede Skarpet
og tvang Blyet ud i Riffelgangene. Denne
Føring gav en sikker Styring af Skarpet
og tillod store Forskelligheder i Løbets Kaliber.
Paa Grund heraf fortrængte denne
Føringsmaade den ved Tapriflen brugte, der desuden
krævede en vidtløftigere Ladningsmaade ved
Hjælp af en tung Ladestok. E. tillod derfor at
gøre Ladestokken lettere og af simplere
Konstruktion. Ved de første Ekspansionsskarp
brugtes et Spejl af Jernblik ell. af Buksbom o. l.,
der var indsat i Skarpets hule Rum, og som af
Krudtgassen blev drevet lidt frem og derved
udvidede Skarpet. Dette opgav man imidlertid
senere, idet man lod Krudtgassen virke
umiddelbart paa Skarpets Udhuling; denne havde
enten et firkantet Gennemsnit og var
begrænset af Skraaflader ell. et stjerneformet og
snævert Gennemsnit. E. bruges nu kun ved
forældede Forlade jagtrifler og Pistoler, ligesom
den forekommer i Forbindelse med andre
Føringsmaader (<sp>Stukning</sp> og
<sp>Kompressionsføring</sp>) ved enkelte af de endnu i
Brug værende ældre Bagladerifler.
<i>(E. P.). C. Q.</i></chapter>

<chapter name=”Ekspansionsmuffe”>
<b>Ekspansionsmuffe,</b> en Rørsamling, der
indskydes paa en Dampledning for at muliggøre en
Forlængelse ell. Forkortning af Rørene i
Ledningen under skiftende Temperaturer E. bestaar
af en Pakdaase, hvori Røret kan forskyde sig
frit i Rørets Længderetning inden for de ved
E.'s Længde bestemte Grænser.
<i>H. P. C.</i></chapter>

<chapter name=”ekspansiv”>
<b>ekspansiv</b> [-paŋ-] (lat.), at kunne udvide,
at kunne udvides, <sp>E.-Kraft</sp> (se næste Art.).</chapter>

<chapter name=”Ekspansivkraft”>
<b>Ekspansivkraft</b> [-paŋ-]. Udvidekraft. E. er
især fremtrædende hos Damp og Luftarter (se
<sp>Boyle's Lov</sp>), hvor Udvidelsen vedbliver at
foregaa uden nogen bekendt Grænse, naar
Trykket formindskes mere og mere.
<i>K. S. K.</i></chapter>

<chapter name=”ekspatriere”>
<b>ekspatriere</b> ['æks-] (lat.) er ikke ganske
enstydigt med at udvandre, skønt Udvandring
i Reglen er det første Skridt til Ekspatriation;
men der ligger i Ordet yderligere, at det maa
være den Udvandrendes Hensigt ganske at
opgive sit gl. Fædreland og at vinde Borgerret
i den fremmede Stat, hvori han tager Bopæl.
Som Regel behøver den Udvandrende ikke
Tilladelse af sit Hjemland for at lade sig
naturalisere i fremmed Land; dog er det ubetinget
forbudt Russere at lade sig naturalisere i fremmed
Stat uden forudgaaende Tilladelse, og i
adskillige andre Stater er en Løsning fra
Undersaatsforholdet nødvendig for at undgaa, at den
Udvandrede bevarer sit tidligere
Statsborgerforhold samtidig med, at han erhverver et nyt.
Efter de fleste Landes Statsborgerlovgivning,
saaledes ogsaa efter de nordiske Landes,
bortfalder det tidligere Statsborgerforhold dog
ubetinget ved Erhvervelsen af et nyt. Da imidlertid
fl. Lande som Betingelse for at naturalisere en
Fremmed kræver, at han skal være løst fra sit
tidligere Statsborgerforhold, kan en saadan
særlig Løsning dog ogsaa finde Sted efter nordisk
Ret. En slig ensidig Løsning kan dog ikke
ubetinget fordres - f. Eks. ikke under
Krigsforhold - og bevilges kun paa Betingelse af,
at den Paagældende inden en vis Tid virkelig
bliver Statsborger i fremmed Land. Ved den
fuldbyrdede Ekspatriation bortfalder den
Paagældendes Undersaatsforhold til hans tidligere
Hjemland fuldstændigt for Fremtiden; en anden
Sag er, at han ikke derved kan unddrage sig
for Straf for tidligere begaaede Krænkelser af
hans tidligere Undersaatsforhold, f. Eks. m. H.
t. Værnepligten, og derfor vedblivende kan
straffes for disse, hvis han vender tilbage.
<i>K. B.</i></chapter>

<chapter name=”ekspedere”>
<b>ekspedere</b> (lat.), udfærdige, afsende,
befordre, gøre Ende paa, skaffe ud af Verden,
