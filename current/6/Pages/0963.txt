Elektrodynamiske Instrumenter viser i
Princippet ens ved Jævnstrøm og ved Vekselstrøm,
naar denne sidste ikke er af et Periodetal, som
er meget højere end det sædvanlige ved
Lysanlæg anvendte, nemlig 50 pr Sek. Man
kontrolerer derfor elektrodynamiske Instrumenter
ved Sammenligning med
Præcisionsjævnstrømsinstrumenter. Ved denne Sammenligning maa
det dog erindres, at de elektrodynamiske
Instrumenter paavirkes stærkt af ydre magnetiske
Felter. Ogsaa ved deres Anvendelse til
Vekselstrøm maa man agte paa at holde forskellige
Instrumenter fjernet et passende Stk. fra
hinanden og fra strømførende Ledninger.

3) <sp>Blødtjernsinstrumenter</sp> bestaar
i Hovedsagen af en Spole, som magnetisk
paavirker et ganske lille Stykke Jern, som er
fæstet til ell. virker paa en Akse, der bærer
Viseren. Som Modkraft anvendes enten Viserens
Vægt, ell. ogsaa er Viseren afbalanceret, og
Modkraften hidrører fra en Spiralfjeder, som
ved de foregaaende Instrumenter. Fig. 14 viser
det bevægelige System af et
Blødtjernsinstrument af Siemens & Halske's Fabrikat. Viseren
hænger lige nedad. Den bøjede Arm bærer
yderst et Stempel til Luftdæmpning. Selve
Jernkernen er den sorte Skive til venstre for
Aksen. Fig. 15 viser hele Instrumentet samlet.
Man ser et bøjet Rør, hvori bevæger sig det
paa forrige Fig. viste til Luftdæmpning tjenende
Stempel, og den flade Spole, i hvilken
Jernkernen trækkes ned. Det afbildede Instrument
er et Voltmeter. En Del af Forlagsmodstanden
ses paa en Træspole. Den øvrige Del ligger
bagpaa. Kappen er taget af og Skalaen
fjernet. - Samme Instrumenttype kan vikles som
Ampèremeter med en til den ønskede
Strømstyrke passende Tykkelse af Traad ell. Baand,
medens det bevægelige System er det samme.

En anden Konstruktion er anskueliggjort ved
den skematiske Fig. 16. Det bevægelige Systems
Akse ligger i Aksen af en rund Spole og bærer
paa en lille Arm en cylindrisk bøjet tynd
Jernplade. Inde i Spolen er der tillige en
cylindrisk bøjet fast Jernplade. - Naar der
sendes Strøm gennem Spolen, frastøder de to
Plader hinanden, og Viseren gør et Udslag.
- Ved at ændre Formen af Jernstykkerne
kan man ændre Skalaens Form, der
nærmest har kvadratisk Karakter. -
Blødtjernsinstrumenter anvendes
mest ved Vekselstrøm som
Tavleinstrumenter, til hvilket Brug de egner sig
fortrinligt, da de er billige og temmelig robuste.
I den seneste Tid har Weston Co. imidlertid
bragt et Blødtjernsinstrument paa Markedet, der
anvendes som Præcisionsinstrument. - Et
saadant ses paa Fig. 17. I den flade Æske bevæger
sig en paa Aksen siddende Vinge til Dæmpning.
Egetforbruget i Ampèremetrene varierer mellem
0,6 Watt og 3 Watt. Drejningskraften ved fuldt
Udslag c. 1/10 g X cm.

Ved Jævnstrøm viser Blødtjernsinstrumenter
noget forsk. ved Op- og Nedgang og ikke
ganske som ved Vekselstrøm.

4) <sp>Statiske Instrumenter</sp> benyttes i
Teknikken væsentligst som Voltmetre. Til
forholdsvis lave Spændinger er det mest kendte
Kelvin's Multicellularvoltmeter, som er vist paa
Fig. 18 i den Udførelse, som det har faaet hos
Hartmann & Braun. Paa en lodret Akse er
fæstet en Række tynde Aluminiumsblade, som
tiltrækkes af faste Metalstykker med vandrette
Skillerum, der deler Rummet i »Celler«, som
de bevægelige Blade gaar ind i. Den ene
Polaritet forbindes med det bevægelige System, den
anden med det faste Cellesystem. Fig. 19 viser
skematisk Instrumentets virksomme Dele set

<img>
Fig. 17. Westons Blødtjernsinstrument.
</img>
<img>
Fig. 18. Statisk Multicellularvoltmeter.
</img>
<img>
Fig. 19. Statisk Multicellularvoltmeter.
</img>
