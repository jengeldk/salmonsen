senere afgik han ved Døden. I de sidste Aar
bar han Æresnavnet »den Gamle fra Siradella«.
Deputeretkamret lod hans Taler udgive i 8 Bd
1888-92, og et Mindesmærke rejstes 1893 i
Stradella. (<sp>Litt</sp>.: <sp>Santi</sp>, <i>A. D. e il suo
ministero</i> [Milano 1886]).
<i>E. E.</i>
</chapter>

<chapter name="Deprez, Marcel">
<b>Deprez</b> [d<sub>ö</sub>'pre], <sp>Marcel</sp>, fr. Ingeniør, f. i
Aillant-sur-Loiret 29. Decbr 1843, var Opfinder
paa mange Omraader, navnlig af Metoder og
Apparater til Maalinger. Saaledes arbejdede han
med Indikatorer for Dampmaskiner, Apparater
til Maaling af Tryk i Kanoner under Affyringen,
Dynamometer til Maaling af det Arbejde, som
medgaar til at trække Vogne, Dynamometer til
Maaling af det Arbejde, som afgives af en
Motor, endvidere fl. elektriske Maaleapparater.
Mest bekendt er det af D. og d'Arsonval
opfundne, nu saa overordentlig stærkt benyttede
Galvanometer med bevægelig Spole. D. selv
havde anvendt et lgn. Princip til Konstruktion
af et Ampèremeter til Maaling af Strøm fra
Dynamomaskiner. D. er den første, der har
anvendt et Elektrodynamometer som
Wattmeter. - D. har i Elektroteknikkens Beg.
(omkring 1880) opstillet værdifulde Teorier for
Dynamoens Virkemaade og har navnlig teoretisk
behandlet elektrisk Kraftoverføring gennem
lange Ledninger, og han har med stor Energi
arbejdet paa Virkeliggørelsen af sine Ideer
paa en Tid, hvor man stod ret skeptisk over
for dette Problems Løsning. Det var D., som
1882 gjorde Forsøg med en Kraftoverføring paa
en Afstand af 57 km mellem Miesbach og
München. I de flg. Aar gjorde D. Forsøg med
Kraftoverføring forsk. Steder i Frankrig under
Anvendelse af stedse højere Spænding, og det var
paa Basis af hans Arbejder, at man 1892
udførte det første egl. vellykkede Forsøg med
Kraftoverføring under Anvendelse af høj
Spænding fra Laufen til Frankfurt a. M.

P. Gr. a. sine Fortjenester af Elektrotekniken
blev D. 1886 optaget i <i>Académie des Sciences</i>.
Han er senere udnævnt til Ærespræsident for
<i>Société Internationale des Electriciens</i> i Paris.
En bekvem Oversigt over hans tidligere
Arbejder finder man i en Piece <i>Notice sur les
travaux scientifiques de M. Marcel D.</i> (Paris 1883).
udg. i Anledning af hans Kandidatur til
Akademiet. I øvrigt finder man hans Publikationer
i <i>La Lumière Electrique</i> og i <i>Comptes rendus</i>.
<i>Abs. L.</i>
</chapter>

<chapter name="deprimere">
<b>deprimere</b> (lat.), nedtrykke; <sp>deprimeret</sp>,
nedtrykt, forstemt; svag (f. Eks. d. Puls).</chapter>

<chapter name="de profundis">
<b>de profundis</b> (»fra Dybet«),
Begyndelsesordene af den 129. Salme i den lat.
Bibeloversættelse; i den kat. Kirke bruges denne Salme
meget som Bodssalme.
<i>H. O.</i>
</chapter>

<chapter name="Deptford">
<b>Deptford</b> ['detfəd], en tidligere selvstændig
By, nu Forstad til London, ligger ved Themsens
sydlige Bred, V. f. Greenwich. Distriktet
(<i>borough</i>) D. indbefatter kun Sognet D. St Paul
(1911: 109498 Indb.); D. St Nicholas hører til
Greenwich. D. er et Fattigkvarter med en
Arbejderbefolkning; af offentlige Bygninger findes
en Stiftelse for gl. Underofficerer af Marinen
og et Hospital. Langs Floden ligger store
Lagerbygninger med Proviant etc. tilhørende
Marinen, samt store kommunale Slagtehuse for det
fra Udlandet indførte Kvæg.
<i>G. Ht.</i>
</chapter>

<chapter name="Deputat">
<b>Deputat</b> (lat.) bruges om Ydelser til Statens
Embedsmænd ved Siden af den faste Løn, især
for saa vidt de udredes <i>in natura</i>; der tales
saaledes om Brændselsdeputat, D. af Korn og
forsk. Arter Levnedsmidler o. l. - Som
<sp>Deputatist</sp> betegnes stundom den, der
oppebærer et D.
<i>(C. V. N.). K. Hch.</i>
</chapter>

<chapter name="Deputation">
<b>Deputation</b> (lat.). Herved forstaas i Alm.
en Samling Personer, hvem det paa et større
ell. mindre Samfunds Vegne overdrages at
røgte et ell. andet Hverv ell. forebringe en ell.
anden Sag, saasom et Andragende, en Begæring,
undertiden endog blot en Lykønskning ell.
Deltagelsesbevidnelse til Statsoverhovedet ell.
nogen af de højere Regeringsmyndigheder; ogsaa
til private Medborgere, hvem man af en ell.
anden Grund vil vise slig Opmærksomhed.

I det ældre norske Stortingssprog ɔ: indtil
Grundlovsændringen af 1. Juli 1884, hvorved
Statsraaderne fik Adgang til regelmæssig
Deltagelse i Stortingsforhandlingerne, brugtes
Ordet om de Tingmænd, hvem det overdroges at
møde Statsraaderne i et af Tingene, hver Gang
disse indfandt sig for at overbringe Lov- ell.
Budgetforslag, ell. som paa Stortingets Vegne
overbragte Regeringen færdige Lovbeslutninger
til Sanktion. Ved særlige Lejligheder opnævner
endnu Stortinget af sin Midte D. til Møde hos
Kongehuset, ved Kongeparrets Kroninger (1818,
1860, 1873) ell. ved store nationale Festligheder,
som Rigets 1000 Aars Fest i Haugesund 1872
o. l.
<i>(C. V. N.). K. B.</i>
</chapter>

<chapter name="Deputeret">
<b>Deputeret</b> (lat.) bruges, foruden om de
enkelte Medlemmer af en Deputation, særlig som
enstydig med Folkerepræsentant ell. Medlem af
de lovgivende (ell. tidligere raadgivende; bl. a.
de danske Stænderforsamlinger) Kamre, særlig
da af det bl. disse, der sammensættes ved
umiddelbare Folkevalg, og som hyppig netop kaldes
Deputeretkamret. I det tidligere dansk-norske
Administrationssprog (i Danmark lige til 1848)
benævnedes Medlemmerne af visse høje
Regeringskollegier, saasom Kancelliet, Rentekamret
o. fl., Deputerede, saaledes at vedk. Kollegiums
Navn sattes foran og i umiddelbar Forbindelse
med Titlen.
<i>(C. V. N.). K. B.</i>
</chapter>

<chapter name="Deputeretkammer">
<b>Deputeretkammer</b> er i mange
konstitutionelle Stater, hvis Lovgivningsrepræsentation er
delt i 2 Kamre, Benævnelsen paa det bl. disse,
som dannes ved umiddelbare, alm. Valg af de
valgberettigede i Befolkningen; dette gælder
saaledes om Frankrig, hvor Navnet først kom
i Brug, om Italien, Spanien, Portugal o. fl.
Lande.
<i>(C. V. N.). K. B.</i>
</chapter>

<chapter name="deputy">
<b>deputy</b> ['depj<sub>u</sub>t<sub>i</sub>]. Naar dette Ord i det
storbritanniske Administrationssprog føjes til en ell.
anden Embedstitel, tilkendegiver dette, at den
gennem denne Sammensætning betegnede
Funktionær fungerer som Stedfortræder ell.
Fuldmægtig hos Titelindehaveren. Saaledes betyder
<i>d.-advocate</i> (Skotland) Fuldmægtig ell.
Medhjælper hos Lordadvokaten; <i>d.-lieutenant</i>
Lordløjtnantens, <i>d.-sherif</i> Sheriffens Stedfortræder
ell. Befuldmægtigede o. s. fr.
<i>(C. V. N.). K. B.</i>
</chapter>

<chapter name="de Quincey">
<b>de Quincey</b> [d<sub>i</sub>-'kwins<sub>i</sub>], <sp>Thomas</sp>, eng.
Forf. (1785-1859), Søn af en velhavende
