Forholdet til den virkelige Størrelse; Handelsplads,
særlig i Levanten.
</chapter>

<chapter name="Échelles, Les">
<b>Échelles, Les</b> [læz-e'∫æl], Flække i det
sydøstlige Frankrig, Dept Savoie, 19 km SV. f.
Chambéry, ved højre Bred af Guiers-Vif; 253 m
o. H., har c. 600 Indb. En Bjergvej, som Hertug
Karl Emmanuel af Savojen lod anlægge her
1667-70 i St f. den gl. Klippevej, hvor Passagen
skete ad Stiger (deraf Stedets Navn), bruges
ikke mere, siden Vejen mellem Lyon og
Chambéry, der 4 km N. f. E. fører gennem et 308 km
langt Galeri, blev aabnet 1820.
<i>G. Ht.</i>
</chapter>

<chapter name="echelonnere">
<b>echelonnere</b> [-sj<sub>ə</sub>-] (fr.), opstille bag
hinanden.
</chapter>

<chapter name="Échelons">
<b>Échelons</b> [esj<sub>ə</sub>'låŋ] (fr.) betyder i Alm. Dele
af Tropper ell. Train, der følger efter
hverandre med bestemte Afstande. Tidligere
anvendtes Udtrykket navnlig i taktisk Henseende,
men bruges nu mere om Train og
Troppetransporter. Opstilling af Tropper <i>en é.</i> bestaar i,
at de forsk. Dele stilles bagved og ud til Siden
af hverandre, idet f. Eks. den bagved værende
Dels højre Fløj er lige bag den foran værendes
venstre Fløj, saaledes at man ved
Indsvingning faar en skraa Front. Opstillingen yder
deri Fordel, at de bagved værende Dele
danner en Reserve for de foran værende, den
letter Udførelsen af Flankeangreb og
Imødegaaelsen af saadanne fra Fjendens Side.
Formationen anvendes navnlig af Rytteriet, hvor
den bruges som Angrebsformation. Den
anvendtes allerede i Oldtiden af Epaminondas i
Slagene ved Leuktra og Mantinea og benyttedes
meget af Frederik den Store. Større
Troppeafdelinger deler deres Train i 2 É., af hvilke
den første, som indeholder, hvad Tropperne
behøver for Kampen, optages i Marchkolonnen,
medens den anden holdes længere tilbage. Ved
Jernbanetransporter anvendes Benævnelsen
»Kørsel i É.«, naar Transporten foregaar paa
den Maade, at der afsendes paa een Gang med
korte Mellemrum saa mange Tog, som der kan
besørges fra Indladnings- og modtages paa
Udladningsstationen. Den samme Betegnelse
anvendes ved Skibs- og Baadtransporter, og
endelig taler man ogsaa om É., naar marcherende
Tropper følger samme Marchlinie med bestemte
Afstande.
<i>B. P. B.</i>
</chapter>

<chapter name="Echeneis">
<b>Echeneis</b> [-ke-], se <sp>Makrelfisk</sp>.
</chapter>

<chapter name="Écheveau">
<b>Écheveau</b> [e'∫vo] (fr.: »Streng«), fr.
Garnmaal. I det gl. fr. System, som endnu bruges
i Frankrig og enkelte andre Steder, er en É.
Karteuldgarn = 1494 m (Sedan-System, en É. =
22 Échevettes), Kamuldgarn 720 m og Silke 476
m; i det ny fr. System er en É. Bomulds-,
Hamp- og Linnedgarn = 1000 m (10
Échevettes) og Silke = 3000 m, dog lægger
Silketørringsanstalten i Lyon en É. paa 500 m til Grund
for Titreringen.
<i>(N. J. B.). H. J. N.</i>
</chapter>

<chapter name="Echeveria D. C.">
<b>Echeveria</b> [-ke-] D. C., Slægt af Tykbladede,
Urter ell. Halvbuske med spredte og ofte
rosetstillede, tykke Blade. Blomsterne sidder i ofte
ensidig vendte Svikler; forneden er deres
Kronblade rør- ell. krukkeformet sammenvoksede.
Ca. 50 Arter, de fleste meksikanske. Nogle
dyrkes som Prydplanter. - Slægten opstilles
nu hyppigst som en Underslægt af Slægten
<i>Cotyledon</i>.
<i>A. M.</i>

<i>E. retusa</i> Lindl. er en Koldhusplante med
gulligrøde Blomster, der sidder samlede i en
Blomsterstand i Spidsen af et temmelig langt og
bladet Blomsterskaft. Den dyrkes for det
smukke Vinterflor, den giver, og formeres ved
Stikringer, hvortil navnlig Blomsterskaftet afgiver
mange. De nedenfor nævnte Arter
dyrkes for deres rosetstillede Blades Skyld, som
gør dem meget anvendelige til Tæppebede. <i>E.
secunda</i> Booth var. <i>glauca</i> har blaagrønne
Blade i en lav Roset. <i>E. gibbiflora</i> (D. C.) Schønl.
var. <i>metallica</i> Baker har store, ejendommelig
rødlig bronzefarvede Blade. De overvintres i et
Koldhus ved 5-8°, indslaaede i en stærkt
sandblandet Jord; de maa saa godt som slet ikke
vandes i Løbet af Vinteren. Om Foraaret
udplantes de paa Friland. De skyder som oftest
Siderosetter, hvorved de formeres, men ogsaa
ved Blade lader de sig formere.
<i>L. H.</i>
</chapter>

<img><i>Echeveria secunda.</i></img>

<chapter name="Echeverría">
<b>Echeverría</b> [æt∫ævæ'ria], <sp>Estéban</sp>,
sydamerikansk Digter, f. 1809, d. Jan. 1851. Som
ung kom han til Frankrig og fik der stærk
Paavirkning af den unge vesteuropæiske
Romantik, især Byron og Lamartine; denne prægede
de Digtsamlinger, han udgav i de flg. Aar
(<i>Consuelos</i> [1834], <i>Rimas</i> [1837]) og de større
Digtninger <i>La Cautiva</i> (1837), med smukke
Naturskildringer fra Pampas, og <i>La Guitarra</i>. E.'s
Hjemstavn var Buenos Ayres; derfra forjoges
han af General Rosas, den despotiske Diktator,
og han døde i Landflygtighed i Montevideo,
efter først at have udsendt en poetisk Protest
mod Rosas' Herredømme (<i>La insurrección del
Sud</i> [1849]). Hans Værker er udkomne i Buenos
Ayres 1870 (2 Bd).
<i>(E. G.). Chr. H.</i>
</chapter>

<chapter name="échevin">
<b>échevin</b> [e'∫væ] (fransk) er opstaaet af lat.
<i>scabinus</i>, hvormed man i Frankerriget betegnede
de faste Repræsentanter for Jurisdiktionernes
Beboere hvem det siden Karolingertiden var
overdraget at dømme paa Tinge. Disse <i>scabini</i>
forsvandt senere i de fleste Egne af Frankrig,
idet de gl. folkelige Domstole efterhaanden
fortrængtes af de feudale Retter, men enkelte
Steder holdt de sig, og navnlig bevaredes de under
Benævnelsen <i>é.</i>'s i en Række Byer i det nuv.
