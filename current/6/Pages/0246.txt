hvilket der almindeligvis er opstillet en
Driftsplan. D. er altsaa en administrativ, men ikke
nødvendigvis nogen økonomisk Enhed.
<i>C. V. P.</i></chapter>

<chapter name=”Distriktschef”>
<b>Distriktschef</b> [-sjæ'f] er Navnet paa den
Embedsmand, som staar i Spidsen for et
Statsbanedistrikt (se <sp>Distrikt</sp>). D. staar direkte
under Generaldirektøren og er Chef for hele
det i Distriktet ansatte Personale, hvad enten
dets Virksomhed vedrører den ene ell. anden
Gren af Jernbanetjenesten. Til Bistand for ham
er ansat Trafikinspektører, Baneingeniører,
Maskiningeniører og en Signalinspektør. Embedet
oprettedes ved L. 10. Maj 1915 som et Led i
Bestræbelserne for at tilvejebringe større
Decentralisation inden for Statsbanestyrelsen, og
det er saaledes Meningen, at D. skal indtage en
ret fri og selvstændig Stilling.
<i>P. J. J.</i></chapter>

<chapter name=”Distriktsforstander”>
<b>Distriktsforstander</b> kaldes i Kbhvn den
kommunale Embedsmand, som forestaar et
Fattigdistrikt (se <sp>Distrikt</sp>). D.'s Opgave er at
modtage og undersøge fremkommende
Begæringer om Fattighjælp og i Overensstemmelse
hermed gøre Indstilling til de overordnede
Myndigheder. Det paahviler ham endvidere at
føre Tilsyn med de Fattigunderstøttede. D. er
underordnet vedkommende Kredsinspektør.
<i>P. J. J.</i></chapter>

<chapter name=”Distriktsheste”>
<b>Distriktsheste.</b> Ifølge Hærloven af 1867
havde en Linie-Eskadron 80 vel tilredne
»Stamheste«, der altid laa inde til Tjeneste. Resten
af Eskadronens Hestestyrke havde kun faaet en
kortvarig Remonte-Tilridning og var kun
periodisk inde til Tjeneste (Manøvrer o. s. v.), ellers
udstationeret. Disse Heste kaldtes
Distriktsheste, Reserveeskadronens Hestestyrke bestod
udelukkende af Distriktsheste.
<i>O. P.</i></chapter>

<chapter name=”Distriktsjordemoder”>
<b>Distriktsjordemoder,</b> se <sp>Jordemoder</sp>.</chapter>

<chapter name=”Distriktskommando”>
<b>Distriktskommando</b> betegner i Norge den
milit. Myndighed, som inden for
Kommandodistriktet har 1) at føre Kommandoen over de
der stationerede Afdelinger, for saa vidt deres
Anvendelse angaar, og over Fæstninger og
Batterier, 2) at sørge for Krigsberedskabet i
Alm. og 3) at udøve den øverste milit.
Politimyndighed. Landet er delt i 6
Kommandodistrikter svarende til Divisionsdistrikterne.
Oscarsborg og Tønsberg Befæstninger henhører
dog under Fæstningsartilleriets Chef.
<i>M. H.</i></chapter>

<chapter name=”Distriktslæge”>
<b>Distriktslæge</b> var indtil 1915 en
Betegnelse for de fleste af Statens civile
Embedslæger. Indtil Slutn. af 18. Aarh. fandtes kun
ganske faa Medici som Fysici ell.
Provincialmedici rundt i Landet, og for øvrigt besørgedes
al Lægepraksis af Barbererne i Byerne. Uden
for Kbhvn fandtes der f. Eks. 1777 kun 12
Medici i hele det egl. Danmark og kun 37
eksaminerede civile Kirurger. Man begyndte da at
ansætte Distriktskirurger, først og fremmest for
at skaffe Fattige fri Lægehjælp, men lidt efter
lidt udviklede der sig et Embedslægevæsen,
bestaaende af 2 Grupper Læger, hvoraf Fysici
var de Overordnede i et Fysikat, bestaaende
af et ell. fl. Amter, medens Distriktskirurgerne
var de Underordnede i mindre Distrikter. De
Forretninger, der paahvilede Embedslægerne,
blev efterhaanden mangeartede. Medens Fysici
ikke havde Fattigpraksis, fik de en stor
Mængde Opgaver dels som Hygiejnikere, Statistikere,
Retslæger, dels som Tilsynsførende med
Apoteker- og Jordemodervæsen i deres Fysikater.
D. blev ligeledes Hygiejnikere, Statistikere og
Retslæger inden for deres Distrikt, men
desuden havde de Fattigpraksis. Lønningerne var
meget ringe, og der lagdes fl. og fl. Byrder
paa D., saa at man allerede i første Halvdel
af 19. Aarh. begyndte at komme med Forslag
til Ændringer i hele Embedslæge væsenet. Det
lykkedes dog først 21. Apr. 1914 at faa to ny
Love: 1) om Embedslægevæsenets Ordning og
2) om kommunal Lægehjælp, der traadte i
Kraft 1. Apr. 1915, hvorefter Embedslægerne
ikke mere har Fattigpraksis, men kun har
Forretninger for Staten og det Offentlige, medens
det bliver Kommunernes Sag at skaffe
Lægehjælp til deres Fattige.
<i>G. N.</i></chapter>

<chapter name=”Distriktsraad”>
<b>Distriktsraad</b> er den sædvanlige Betegnelse
for Kommunalbestyrelsen i et
Købstadlanddistrikt, hvor Amtsraadet har bestemt, at der
skal oprettes en saadan (se nærmere under
<sp>Købstadlanddistrikt</sp>). D. er
organiseret paa lgn. Maade som et Sogneraad, men
dets Virksomhedsomraade er mere begrænset,
idet fl. af de vigtigste Anliggender, som
Fattigvæsen, Alderdomsunderstøttelse og i Reglen
Skolevæsen, der er fælles for Landdistriktet og
den tilstødende Købstad, helt er unddragne det
og henlagte under Købstadens Byraad,
suppleret med en særlig Repræsentant for
Landdistriktet.
<i>P. J. J.</i></chapter>

<chapter name=”Distrito Federal”>
<b>Distrito Federal</b> [ði'strit<sub>å</sub>-fæðæ'ral],
Forbundsdistrikt af Republikken Meksiko,
omfattende Hovedstaden og dens Omegn, er 1499
km<sup>2</sup> med (1912) 763170 Indb.
<i>G. Ht.</i></chapter>

<chapter name=”distrofisk”>
<b>distrofisk</b> (gr.), bestaaende af to (Verse-)
Strofer.</chapter>

<chapter name=”Disulfider”>
<b>Disulfider,</b> se <sp>Sulfider</sp>.</chapter>

<chapter name=”Ditabark”>
<b>Ditabark</b> (<i>Córtex Alstoniæ</i>) er Barken af
<i>Alstonia scholaris</i>, <i>Apocynaceæ</i>, et Træ, der har
hjemme i Ostindien. Barken bestaar oftest af
rendeformede, lette og lyst brunliggule Stykker,
der er dækkede af en løs og dybt furet Kork;
deri smager bittert og anvendes som
Febermiddel. Indeholder Alkaloiderne <sp>Ditamin</sp>,
Echitenin og Echitamin (= <sp>Ditaïn</sp>). Barken
af andre Arter, f. Eks. <i>A. constricta</i> fra
Australien, finder lgn. Anvendelse.
<i>B. G.</i></chapter>

<chapter name=”Ditain”>
<b>Ditain</b> og <b>Ditamin,</b> se <sp>Ditabark</sp>.</chapter>

<chapter name=”ditetragonalt Prisme”>
<b>ditetragonalt Prisme</b> og <b>Pyramide,</b> se
<sp>Krystalformer</sp> (tetragonale System).</chapter>

<chapter name=”Ditfurth, Franz Wilhelm”>
<b>Ditfurth</b> [-fort], <sp>Franz Wilhelm</sp>, tysk
Folkevisesamler (1801-80), studerede dels Jura,
dels Musik, og blev opmærksom paa de hist.
Folkevisers store poetiske og musikalske Værd.
Han blev en ivrig Samler af disse og udgav
dem i en Række Bd, bl. hvilke kan nævnes
»Fränkische Volkslieder mit ihren
zweistimmigen Volksweisen« og »Die deutschen Volks-
und Gesellschaftslieder des 17. und 18.
Jahrhunderts«.
<i>C. B-s.</i></chapter>

<chapter name=”dithecisk”>
<b>dithecisk</b> [-'te'sisk] (<sp>bot</sp>.) kaldes en
Beholder, særlig en Støvknap ell. et Sporehus,
med to Rum. I de sædvanlige Støvknapper
findes der før Modningen 4 Rum, der kort før
Opspringningen flyder sammen to og to, saa at
disse Knapper altsaa bliver ditheciske. (Se
<sp>monothecisk</sp>).
<i>V. A. P.</i></chapter>

