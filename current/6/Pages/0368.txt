oftest sidder paa Lur efter forbiflyvende
Insekter, som udgør deres Hovednæring. Æggene
lægges i hule Træer ell. i Jordhuller, som de
graver i lodrette Brinker, ligesom Isfuglene.
Fam. deles i 6 Slægter, hvoriblandt de egl. D.
(<i>Bucco</i>) med 18 Arter, <sp>Trappisterne</sp>
(<i>Monasa</i>) og de langvingede <sp>Svale-D.</sp>
(<i>Chelidoptera</i>).
<i>O. H.</i></chapter>

<chapter name="Dover, By i England">
<b>Dover</b> ['do<sub>u</sub>və], By i det sydøstligste
England, Kentshire, ligger 114 km SØ. f. London
ved Strædet ved Calais. D. er anlagt ved
Mundingen af den lille Flod Dour, der omgives af
høje Kridtklinter, hvis Toppe er kronede af
mægtige Fæstningsværker til den vigtige
Havnestads Forsvar. (1911) 43645 Indb. Selve Byen
gør et forholdsvis uanseligt Indtryk uden mange
betydelige Bygninger; her findes bl. a. Rester af
et gammelt Benediktinerkloster, et nyt
Raadhus og et arkæologisk Mus. Derimod ligger paa
Højderne Ø. f. Byen det mægtige <sp>D. Castle</sp>,
hvis første Beg. stammer fra Romertiden, og
som spillede en Rolle under Angelsachserne og
Normannerne; senere byggede Henrik II det 28
m høje Taarn (Keep), hvorfra der haves en
glimrende Udsigt over det stærkt befarede
Farvand helt over til den fr. Kyst; Castle er endnu
en vigtig Fæstning med bombefaste Kasematter
og store Kaserner og omgivet af stærke moderne
Værker. Paa Klipperne SV. f. Byen ligger flere
andre Forter. Hovedinteressen ved D. er
knyttet til Havnen, som er en af de vigtigste Havne
for Passagertrafikken over Kanalen, idet den
har regelmæssig Dampskibsforbindelse fl. Gange
daglig med Calais og (før Krigen) Ostende.
1847-71 byggedes den over 700 m lange
Admiralty Pier. 1893 paabegyndtes ny store
Udvidelser af Havnen; Ø. f. og parallelt med
Admiralty Pier byggedes Prince of Wales' Pier
(fuldført 1902), Admiralty Pier forlængedes
betydeligt, og i Tilslutning hertil byggedes mod
S. en isoleret Mole paa c. 2700 m og mod Ø. en
Mole paa 2200 m. Herved skabtes en vældig
Marinehavn paa 245 ha, som aabnedes 1909; den
er beskyttet af 3 stærke Forter. Den til
Handels- og Passagerskibe bestemte Havn mellem
Prince of Wales Pier og Admiralty Pier er 30
ha, den indenfor liggende gl. Havn, der kun
er tilgængelig ved Flodtid, er 6 ha. 1913 var den
samlede Tonnage af de til D. indgaaende Skibe
(bortset fra Kystfart) 2411401 t, og af de
udgaaende Skibe 2402031 t. D. har Skibsbyggerier
og Rebslagerier. Byens Handel er forholdsvis
ubetydelig, idet Skibsfarten væsentligst er Post-
og Passagertrafik. D. har et Mus. med zool. og
arkæol. Samlinger, et College, to Vajsenhuse og
et Sømandshjem. Til Parlamentet sender D. et
Medlem. - Allerede i Romertiden var D. en
vigtig Havn. Som hørende til <sp>Cinque Ports</sp>
(s. d.) fik D. betydelige Friheder af Edvard
Bekenderen. Borgen udholdt fl. Belejringer og
afslog bl. a. 1216 et fr. Angreb. I »Slaget ved
D.« 21. Aug. 1217 sejrede »Cinque Ports« Flaade
over en fr. Flaade. Under Verdenskrigen blev
D. gentagne Gange angrebet af tyske Flyvere.
<i>G. Ht.</i>

<img>
Situationsplan over Dover.</img>
</chapter>

<chapter name="Dover, Byer i U. S. A.">
<b>Dover</b> ['do<sub>u</sub>və], 1) By i U. S. A., Stat New
Hampshire, ligger ved Cocseco River 19 km
NV. f. Portsmouth. (1910) 13250 Indb. D. har
fl. Fabrikker og er den ældste By i Staten, da
den er anlagt 1623. 2) By i U. S. A., Stat
Delaware, ligger 8 km fra Vestsiden af Delaware
Bai og driver betydelig Frugthandel. (1910)
3700 Indb. 3) By i U. S. A., Stat New Jersey,
ligger ved Morris-Kanalen, der forbinder
Delaware-Floden med Bugten ved New York. (1910)
6000 Indbyggere. D. har betydelig Metalindustri.
<i>H. P. S.</i></chapter>

<chapter name="Dover, Thomas">
<b>Dover</b> ['do<sub>u</sub>və], <sp>Thomas</sp>, eng. Læge, f. c.
1660 i Warwickshire, d. 1742. Man ved intet om
hans Studietid ell. om, hvor han har taget sin
Doktorgrad; han levede længe i Huset hos
Thomas Sydenham. 1708 udrustede D.
sammen med Søfareren Dampier og nogle Købmænd
fra Bristol en Kaperflaade mod de sp. Sølvskibe
i Sydhavet, og gik selv med paa Togtet. Storm
foraarsagede, at Skibene kom til Sydamerikas
Vestkyst, og her fandt D. 1. Febr 1709 paa Øen
Juan Fernandez den skotske Matros Alexander
