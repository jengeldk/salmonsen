<table>
<td c><i>D</i><td c><i>H</i><td c>Vedmasse<td c>Stamtal<td c>Alder
<td c>m<td c>m<td c>m<sup>3</sup><td c>Stkr<td c>Aar
<td>0,14<td>14,7<td c>162<td c>1361<td c>41
<td>0,16<td>15,6<td c>171<td c>1010<td c>45
<td>0,18<td>16,4<td c>180<td c>777<td c>
<td>0,20<td>17,1<td c>188<td c>614<td c>54
<td>0,22<td>17,7<td c>195<td c>497<td c>
<td>0,24<td>18,4<td c>202<td c>409<td c>63
<td>0,26<td>19,0<td c>209<td c>343<td c>67
<td>0,28<td>19,6<td c>215<td c>290<td c>
<td>0,30<td>20,2<td c>222<td c>249<td c>76
<td>0,32<td>20,7<td c>228<td c>215<td c>
<td>0,34<td>21,2<td c>233<td c>188<td c>86
<td>0,36<td>21,7<td c>239<td c>165<td c>89
<td>0,38<td>22,2<td c>244<td c>147<td c>
<td>0,40<td>22,7<td c>249<td c>131<td c>98
<td>0,42<td>23,1<td c>254<td c>118<td c>
<td>0,44<td>23,6<td c>259<td c>106<td c>103
<td>0,46<td>24,0<td c>264<td c>96<td c>111
<td>0,48<td>24,4<td c>269<td c>87<td c>
<td>0,50<td>24,8<td c>273<td c>80<td c>120
</table>
Jorden var frugtbar og i en god Muldtilstand.
Endvidere maa erindres, at der under E.
fandtes en rigelig Undervækst af Træarter og Buske.

For at kunne indvinde <sp>Barken</sp> hugger man
som Regel E. ved Løvspringstid, da Barken
»gaar« ɔ: sidder forholdsvis løst, idet
Kambiallaget mellem Ved og Bark begynder at aflejre
ny Celler; undertiden afbarker man det
staaende Træ og fælder det først den flg. Vinter.
- P. Gr. a. E.'s Kernedannelse og vedholdende
Tykkelsetilvækst er <sp>Omdriften</sp> for den som
Regel høj, over 120 Aar. - E. er taalsom over
for indblandede Træer, som netop derfor vokser
op imellem og trykker E.; den ublandede
Bevoksning vil derfor være bedst, for saa vidt som
Jordbunden passer til E. - I Danmark dyrkes
E. nu f. T. aldeles overvejende i <sp>Højskov</sp>,
hvorimod tidligere Tiders Bevoksninger var mere
mellemskovsagtige, ligesom denne sidste
Driftsmaade er alm. i andre Lande; E. egner sig
ogsaa særdeles godt til at være Overskovstræ
i <sp>Mellemskoven</sp>, men bliver der mere
lavkronet og kroget end i Højskoven. P. Gr. a.
sin store og vedholdende Evne til at give
Stødskud er E. udmærket som <sp>Lavskovstræ</sp>,
og dyrket paa denne Maade kan den nøjes med
fladgrundet Jord. Gennem hele Mellemeuropa
dyrkes da ogsaa megen Egelavskov dels i kort
Omdrift, 12-16 Aar, hvor der skal frembringes
Garvebark og Pæle til Vinrankerne, dels i noget
højere Omdrift, hvor man tillige har Brug for
lidt større Gavntræ; det afbarkede Ved udtørres
stærkt i Sommervarmen og afgiver et udmærket
Brændsel. For at yde god Garvebark skal
Egelavskoven staa paa kraftig, ikke fugtig Jord,
helst med Fald i sydlig Retning.

<sp>Egeveddet</sp> er Danmarks bedste Gavntræ;
det har da ogsaa været brugt til al Slags
<sp>Husbygningstræ</sp> lige fra Bjælker til Tagspaan
og Kragetræer; det foretrækkes til
<sp>Jernbanesveller</sp> og Hegnspæle, spiller en stor Rolle
ved <sp>Vandbygningsarbejder</sp> og var i
lange Tider Hovedmaterialet til
<sp>Skibsbygning</sp>; i <sp>Maskinbygning</sp> bruges det ofte
som Akser, Underlag og Hjulkamme; ved
<sp>Vognfabrikationen</sp> finder E. megen
Anvendelse især som Hjuleger; den meste Vin
forsendes i Fade af E., som i det hele afgiver
meget <sp>Bødkertræ</sp>; til Tider gaar en stor
Del af det mest regelmæssig voksede Egeved til
<sp>Møbelbrug</sp>, ligesom
<sp>Træskærerarbejde</sp> ofte er af E. Gennem Kogning af Veddet
kan man uddrage Garvesyre til Brug i
Garverierne. <sp>Barken</sp> har været Garvernes
Hovedmateriale (se <sp>Egebark</sp>). <sp>Frugten</sp> har
tidligere spillet en stor Rolle som Foder for Svin.
Af de saakaldte <sp>Galæbler</sp> fremstilledes
tidligere Blæk.

Af de 2 her omtalte Egearter gaar <i>Q.
pedunculata</i> højest mod Nord, nemlig paa Norges
Vestkyst til c. 63° n. Br. og i de indre Dale ved
Mjøsen til henimod 61°; derfra bugter
Nordgrænsen sig over Sverige til Sydspidsen af
Finland og synker i det østlige Rusland til c. 57 1/2°
n. Br. Mellem denne Grænse og Middelhavet
forekommer begge Arter alm.; i Tyskland gaar
<i>Q. sessiliflora</i> højest op paa Bjergene, men er
i Norge en udpræget Kystplante, som kun findes
paa Kyststrækningen mellem Fredrikstad og
søndre Bergenhus Amt, hvor den naar sin
Nordgrænse ved c. 60° n. Br. - Af Slægtens
mange andre Arter er ingen prøvet som
Skovtræ i stor Stil i Danmark; derimod som
Prydtræer bruges jævnlig nogle amer. Arter, hvis
Løv farves stærkt om Efteraaret. (<sp>Litt</sp>.:
<sp>Vaupell</sp>, »De danske Skove« [1863]; <sp>P. E.
Müller</sp> i »Tidsskr. f. Skovbrug« [Bd V, VII og VIII];
<sp>A. Oppermann</sp>, smst. [VIII]; <sp>Th. Hartig</sp>,
»Vollständige Naturgeschichte der forstlichen
Culturpflanzen« [1851]).
<i>C. V. P.</i></chapter>

<chapter name=”Egadi”>
<b>Egadi,</b> se <sp>Ægadiske Øer</sp>.</chapter>

<chapter name=”egal”>
<b>egal</b> (fr., af lat. <i>æqualis</i>), lige, ensartet,
jævn; ligegyldig; <sp>egalere</sp>, <sp>egalisere</sp>, gøre
lige, ens; være lige; <sp>Egalisation</sp>, Udligning;
<sp>Egalitet</sp>, Lighed, Ensartethed.</chapter>

<chapter name=”egalisere”>
<b>egalisere,</b> udjævne, gøre lige, benyttes bl. a.
i Klaverbygningsteknikken om den sidste
Affiling af de enkelte Led i Mekanikken, der
tilstræber at give alle Tonerne i hele
Instrumentets Omfang en ensartet Klang.
<i>S. L.</i></chapter>

<chapter name=”Egalisering”>
<b>Egalisering,</b> i Bogtrykkersproget
Fællesbetegnelse for Satsens nøjagtige
Overensstemmelse med de givne typografiske Maal, saavel
i Højden (Satsens Justering) som i Bredden
(Liniernes Udslutning).
<i>E. S-r.</i></chapter>

<chapter name=”égalité”>
<b>égalité</b> [egali'te] (fr.) ɔ: Lighed, særlig
politisk Lighed og Lighed for Loven, <i>liberté</i>, <i>é.</i>
var under den første fr. Republik Slagord, der
brugtes som Afslutning paa Skrivelser og som
Indskrift paa Bygninger o. a. Steder. Hertil
føjedes stundom <i>fraternité</i> (Broderskab) og
dertil <i>ou la mort</i> (ell. Døden), <i>liberté, é.</i>, <i>fraternité</i>
blev de to senere fr. Republikkers officielle
Devise. Hertug Louis Philippe Joseph af
Orléans, Kong Louis Philippe's Fader, aflagde sine
Titler og lod sig, for at vise sin Sympati for
Revolutionen, Septbr 1792 give Efternavnet <i>É</i>.
<i>P. L. M.</i></chapter>

<chapter name=”Egan, Maurice Francis”>
<b>Egan</b> ['i.gn], <sp>Maurice Francis</sp>,
nordamer. Diplomat, f. i Philadelphia 24. Maj 1852 af
en gl irsk Familie, studerede ved
Georgetown-Univ. og i Philadelphia, hvor han tog
Doktorgraden i Jura, var 1880-88 Udgiver af <i>New
York Freeman's Journal</i>, 1888-95 Prof. i eng.
Litt. ved Notre Dame-Univ. og Dekan ved det
