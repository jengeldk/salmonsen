dobbelte Binding mellem N-Atomerne løses og
erstattes med enkelt Binding, kendes for
Diazoniumsaltene. De foregaar ved Reaktioner,
hvorved der til disse adderes Atomer ell.
Atomgrupper; ved Brintning omdannes
Diazoniumsaltene saaledes til <sp>Hydraziner</sp> (s. d.),
Benzoldiazoniumklorid giver saaledes
Fenylhydrazinklorid: C<sub>5</sub>H<sub>5</sub>N<sub>2</sub>.Cl+4H=6<sub>6</sub>H<sub>5</sub>NH-NH<sub>2</sub>.HCl
<i>R.-K.</i>
</chapter>

<chapter name="Diazofarvestoffer">
<b>Diazofarvestoffer</b> [-so-], se
<sp>Disazofarvestoffer</sp>.
</chapter>

<chapter name="Diazotater">
<b>Diazotater</b> [-so-], Diazoforbindelsernes
Metalsalte, dannes ved Behandling af
Diazoforbindelsernes Syresalte med Baser. Saaledes giver
Diazobenzolsalte ved Behandling med
Kaliumhydroxyd i Kulden det normale Kaliumsalt
C<sub>6</sub>H<sub>5</sub>N<sub>2</sub>OK, der ved Behandling med
Alkyljodider giver Diazobenzolætere, ved en Temp.
af 130° derimod det stereoisomere Kaliumsalt,
der med Alkyljodider giver Nitrosoderivater.
D. giver ved Behandling med Syrer de
tilsvarende yderst eksplosible Anhydrider.
<i>R. K.</i>
</chapter>

<chapter name="Diazotypi">
<b>Diazotypi</b> [-so-] (<sp>Primulintryk</sp>) er en
Metode til Gengivelse af Tegninger ell. Fotografier
paa Tøj o. l. Stoffet bades i en Primulinopløsning,
vaskes, bringes derpaa i et Bad bestaaende af
Vand, Natriumnitrit og Saltsyre, hvorpaa det
tørres. Ved Kopiering under en Tegning ell. et
andet gennemskinneligt Billede afbleges det
mørktfarvede Stof, hvor det paavirkes af
Lyset. Det udvaskes atter, hvorpaa de ubelyste
Partier farves røde, orange, brune ell. sorte
ved Behandling med forsk. Stoffer. Kopierne er
vaskeægte. Metoden er kendt fra 1890.
<i>C. E. A.</i>
</chapter>

<chapter name="Dibbelmaskine">
<b>Dibbelmaskine,</b> se <sp>Saamaskine</sp>.
</chapter>

<chapter name="Dibdin, Charles">
<b>Dibdin</b> ['dibd<sub>i</sub>n], <sp>Charles</sp>, eng. Forfatter,
Komponist og Skuespiller (1745-1814); efter at
have været knyttet til forsk. londonske Teatre
forpagtede han selv <i>Lyceum</i>, hvor han opførte
<i>The Oddities</i>, i hvilket den berømte
Sømandssang <i>Tom Bowling</i> forekommer. Han har ogsaa
skrevet en <i>History of the English Stage</i> (3 Bd,
1795).
<i>I. O.</i>
</chapter>

<chapter name="Dibdin, Thomas Frognall">
<b>Dibdin</b> ['dibd<sub>i</sub>n], <sp>Thomas Frognall</sp>,
ovenn. Ch. D.'s Nevø, eng. Bibliograf, f. i Indien
1776, d. 1847, blev Bibliotekar hos en af
Englands rigeste og lidenskabeligste Bogsamlere,
Jarl George John Spencer, og virkede tillige
som Præst. 1811 udgav D. i 2. illustrerede
Oplag det Arbejde, som har skaffet ham et stort
Ry trods hans Mangel paa Kundskaber og
Nøjagtighed, nemlig <i>Bibliomania, or book madness</i>
(4. Udg. 1876), som bidrog til i Englands rige og
aristokratiske Kredse at vække den Sans for
sjældne Tryk og Førsteudgaver, der gav sig
overdrevne Udtryk ved Roxburghe's Auktion
1812. Efter denne Auktion kunde D. endogsaa
foreslaa oprettet en »Roxburghe-Klub«, der blev
af Bet. for Englands Historie og Litt. ved at
være det egl. Forbillede for fl. senere stiftede
Udgiverselskaber, hvis Publikationer var af
langt større Værd end Roxburghe-Klubbens. D.'s
næste Arbejde var en beskrivende Katalog over
Palæotyper og Førsteudgaver i Spencer's
Samling (<i>Bibliotheca Spenceriana</i>, 1.-4. Bd, 1814
-15), en af de kostbareste Samlinger, som
nogen Privatmand har istandbragt (de 60
Caxton-Udgaver alene er blevne værdsatte til 220000
Kr.), men som alle hans Arbejder ukritisk og
fuld af Fejl. 1817 udkom <i>The bibliographical
Decameron</i> (1.-3. Bd, med en Mængde
kostbare Træsnit), en i Dialogform givet
anekdotmæssig, underholdende Fortælling om Bøger,
Bogtrykkere, Bogsamlere og Bogauktioner fra
de ældste Tider. Bl. hans senere Arbejder er
de mest kendte det med kostbare Stik
udstyrede Værk, <i>A bibliographical, antiquarian and
picturesque Tour in France and Germany</i> (1.-3.
Bd, 1821) og <i>Reminiscences of a literary life</i>
(1.-2. Bd, 1836). (<sp>Litt</sp>: <i>Dictionary of national
Biography</i> (15. Bd, af Dr. H. R. Luard);
<sp>Jordan</sp>, <i>Men I have known</i> [London 1866, S. 169
-77]; <sp>Brunet</sp>, <i>Manuel de Libraire</i> [II, 5.
UdgaveJ).
<i>(J. B. H.). C. S. P.</i>
</chapter>

<chapter name="Dibenzopyridin">
<b>Dibenzopyridin,</b> se <sp>Akridin</sp>.
</chapter>

<chapter name="Dibenzoyl">
<b>Dibenzoyl,</b> se <sp>Benzil</sp>.
</chapter>

<chapter name="Dibon">
<b>Dibon,</b> By i Moab, c. 5 km N. f. Arnon i
den Del af Landet, som ved Israels Indvandring
var erobret af Amoriterkongen Sihon, men
derpaa faldt i Israels Hænder. Senere var D. snart
israelitisk, snart moabitisk. Iflg. Meshastenen
havde Israels Konge Omri indtaget D., men
Mesha vandt den igen under Achab og gjorde
den til Hovedstad. Nu <sp>Dihân</sp> med Mure og
Vejanlæg fra Romertiden.
<i>J. P.</i>
</chapter>

<chapter name="Dibra">
<b>Dibra</b> ell. <sp>Diwra</sp>, By i det sydvestlige
Serbien ved Sorte Drin, har 4000 Indb. (mest
muhammedanske Albanesere), Fabrikation af
Læder- og Staalvarer.
<i>M. V.</i>
</chapter>

<chapter name="Dibrachys">
<b>Dibrachys</b> (gr.), en af to korte Stavelser
Bestaaende Versefod ([*][*]).
<i>K. H.</i>
</chapter>

<chapter name="Dibranchiata">
<b>Dibranchiata</b> [-ki-], se <sp>Blæksprutter</sp>.
</chapter>

<chapter name="Dibrugarh">
<b>Dibrugarh</b> ['dibrugə ell. -gə.], By i britisk
Indien, Prov. Assam, ligger 90 km NNØ. f.
Lakhimpur, 120 m o. H. paa venstre Bred af
Brahmaputra. (1901) 1127 Indb. D. er
Endepunkt for Dampskibsfarten paa Brahmaputra.
</chapter>

<chapter name="Dic cur hic">
<b>Dic cur hic</b> (lat), »Sig, hvorfor du er her«
ɔ: gør dig Rede for, i hvad Formaal du er her i
Verden.
<i>A. B. D.</i>
</chapter>

<chapter name="Dicenta, Joaquin">
<b>Dicenta</b> [ði'þænta], <sp>Joaquin</sp>, sp.
Dramatiker, f. 1860 i Calatayud, er en af det moderne
sp. Skuespils betydeligste Repræsentanter, med
Anlæg for det voldsomme, stærkt socialt
interesseret, og har oftere forarget en Del af
Publikum ved sine Sujetter og deres Behandling. En
Tid var D. Redaktør af <i>El Pais</i>; ogsaa ved
andre radikale og socialistiske Blade har han
virket. Sin litterære Virksomhed begyndte han
rned Fortællinger og Digte, men hans første
Drama, <i>El suicidio de Werther</i>, er fra 1888.
Som hans Hovedværk i den dram. Genre
betragtes <i>Juan José</i> (1895); stærkt angrebne fra
visse Sider blev <i>Los irresponsables</i> (1890),
<i>Luciano</i> (1894) og <i>Aurora</i>. Andre Stykker er <i>Honra
y vida</i> og <i>El crimen de ayer</i> (1908),
romantisk-naturalistisk Skildring af kunstnerisk
Bohèmeliv, med tragisk Slutn. Ogsaa nogle
Syngespiltekster har D. forfattet. Hans samlede Skuespil
(<i>Teatro</i>) begyndte at udkomme 1907.
<i>E. G.</i>
</chapter>

<chapter name="Dicentra Borkh.">
<b>Dicentra</b> Borkh. (<i>Diclýtra</i>, <sp>Hjerteblomst</sp>,
norsk: <sp>Blomsterlyre</sp>), Slægt af
Valmuefam., fleraarige Urter med haanddelte Blade
og store Stande af hjerteformede og hængende
Blomster. De to sidestillede Kronblade har en
Udposning ved Grunden og er fri ell. delvis
