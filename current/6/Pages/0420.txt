helt op til Gondvana-Distriktet og ind i dette
(c. 15 Mill.); endvidere 6) en Del mindre
Sproggrupper i de østlige Dele af Indien N. f. Telugu,
deriblandt <sp>Gondi</sp> (i NV.-Gondvana), <sp>Kui</sp> (i
Ø.-Gondvana) og N. herfor <sp>Kurukh</sp>, og
endelig isoleret længere mod NØ. (S. f. Ganges)
<sp>Malto</sp>. Flere Steder i det sydlige findes
afvigende Dialekter, saaledes i Landskabet
<sp>Coorg</sp> og i <sp>Nilgherry</sp>-Bjergene. De 4
større Sproggrupper: <sp>Telugu</sp>, <sp>Tamil</sp>,
<sp>Kanaresisk</sp> og <sp>Malayalam</sp>, er
Litteratursprog, og der er til Dels en ikke ringe Forskel
paa den ældre og den nuv. Sprogform. De er
grammatisk skolede og berigede ved Laan fra
Sanskrit. Deres Alfabeter, som forekommer i
ældre og yngre Former (f. Eks. i talrige
Gavebreve, <sp>Çasana</sp>, paa Kobberplader fra gamle
Konger; Haandskrifter, skrevne paa Palmeblade
med Jerngriffel), stammer fra en ell. anden
ældre Form af Devanagari-Alfabetet; det
samme er ogsaa Tilfældet med det Alfabet
(<sp>grantham</sp>), hvormed D.-Brahmanerne skriver
Sanskrit, og hvorfra det tamuliske og
Malayalam-Alfabetet stammer. Fra Telugu-Alfabetet fra 6.
Aarh. stammer Kamboja's og Java's Alfabeter.
Paa Telugu-Alfabetet og det kanaresiske er der
næsten ingen Forskel. Som Litteratursprog er
Tamil det ældste og vigtigste. Ogsaa Tulu har
nogen Litt. (med Malayalam-Alfabetet),
ligeledes Dialekten i Coorg (med kanaresisk
Alfabet). De dravidiske Sprog er agglutinerende;
Ordenes Køn retter sig udelukkende efter Bet.,
idet alle Ord, som ikke betegner
Fornuftvæsener, er Neutrum, og de andre i Singularis
Maskulinum ell. Femininum efter det naturlige Køn,
i Pluralis Fælleskøn; Ordets Forhold i
Sætningen betegnes ved efterhængte Endelser ell.
reducerede Ord (Postpositioner), der føjes til med
ingen ell. ringe Forandring af Stammen (som
med visse Undtagelser er = Nominativ), ofte
først umiddelbart efter en Slags Genitivform,
der ogsaa kan bruges alene som Adjektiv o. l.;
Pluralismærket sættes mellem Stammen og
Postpositionerne; de har en særlig negativ
Verbalform, bruger Hjælpeverber til at udtrykke
Passiv, Præsens etc., erstatter Tids- og
Relativsætninger ved et særligt Slags Participier, m. m. -
Man har tidligere fejlagtig regnet
<sp>Singhalesisk</sp> (s. d.) med til de D. S. Til en med dem
i fl. Henseender overensstemmende Sprogtype
hører Sproget i det østlige Balučistan, det
saakaldte <sp>Brahui</sp>. (<sp>Litt</sp>.: <sp>R. Caldwell</sp>, <i>A
comparative Grammar of the Dravidian or
South-Indian family of languages</i> [London 1856,
1875]; <sp>R. N. Cust</sp>, <i>Sketch of the modern
languages of the East-Indies</i> [London 1878]; <sp>F.
Müller</sp>, »Grundriss der Sprachwissenschaft«,
III [Wien 1884]; <i>Linguistic Survey of India</i>, Bd
IV [1906]; <sp>Burnell</sp>, <i>Elements of South-Indian
Palæography</i> [nyt Opl., Lond. 1879]).
<i>(S. S.). D. A.</i>
</chapter>

<chapter name="Dravit">
<b>Dravit,</b> se <sp>Turmalin</sp>.
</chapter>

<chapter name="Drawback">
<b>Drawback</b> ['drå.b<sub>ä</sub>k]. Til Lettelse for
Handelen tilstaas der undertiden Tilbagebetaling af
Indførselstolden for en genudført Vare, ligesom
Industrien kan støttes derved, at der, naar en
Vare af indenlandsk Tilvirkning udføres, ydes
en Udførselsgodtgørelse, den saakaldte D.,
svarende til den Told ell. Produktionsafgift, som
den indenlandske Producent har maattet
erlægge af de Materialer og Hjælpestoffer, der
er anvendte til Varen. I Praksis kan
Fastsættelsen af Godtgørelsens Størrelse samt
Kontrollen imidlertid falde vanskelig, og D. kan i
Virkeligheden være en Eksportpræmie. Noget
egl. D.-System er ikke hjemlet i vor
Toldlovgivning, der tværtimod opstiller som Hovedregel
(Toldloven af 1908 § 29), at rettelig erlagt
Indførselstold ikke tilbagebetales, om end Varerne
senere udføres. Herfra er der dog vigtige
Undtagelser. Naar en kreditoplagsberettiget
Handlende imod Kredit paa Indførselstolden har
hjemtaget en Vare til sit »Kreditoplag«,
godtgøres Tolden ham nemlig ved Varens
Genudførsel til Udlandet. Varen »fraskrives« paa den
Handlendes Kreditoplagskonto i Toldvæsenets
Bøger. Bortset herfra ydes der ved specielle
administrative Bevillinger Toldgodtgørelse (s. d.)
i de Tilfælde, der nævnes i Toldloven af 5. Maj
1908 §§ 29-33, saaledes for udført Sukker,
Materialer og Hjælpestoffer til udførte
indenlandske Fabrikater, ved Nybygninger af Skibe og
Baade, udført Trælast, Olier til
Margarinefabrikationen og ved Genudførsel af fremmed
Spiritus. Et Eksempel paa Tilbagebetaling af en
Produktionsafgift afgiver L. af 8. Juni 1912 § 17
om Afgiftsgodtgørelse ved Udførsel af
indenlandsk tilvirket Sprit.
<i>Fr. T.</i>
</chapter>

<chapter name="drawingroom">
<b>drawingroom</b> ['drå.<sub>i</sub>ŋru.m] (eng.; rigtigere
<i>withdrawing-room</i>, af <i>to withdraw</i> [»at trække
sig tilbage«]), i England Modtagelsesværelse,
Salon. Kongens ell. Dronningens d. kaldes den
Modtagelse, ved hvilken de Personer, der har
Ret til at blive forestillede ved Hoffet, giver
Møde.
</chapter>

<chapter name="Drayton">
<b>Drayton</b> ['dre<sub>i</sub>tn], se <sp>Market-D</sp>.
</chapter>

<chapter name="Drayton, Michael">
<b>Drayton</b> ['dre<sub>i</sub>tn], <sp>Michael</sp>, eng. Digter
(1563-1631). Om hans Liv vides der kun meget
lidt; han var Søn af jævne Forældre, men blev
opdraget i Huset hos Sir Henry Goodere til
Polesworth Hall. 1591 synes han at være
kommet til London, hvor han 3 Aar senere udgav
<i>Ideas Mirror</i>, en Sonettesamling i den
sædvanlige Stil, dels rent litterære Øvelser, dels
Bearbejdelser fra fr. og for en mindre Del af mere
personlig Karakter; den elskede »Idea« synes at
have været hans Velgører Sir Henry's yngste
Datter Anna; en af disse Sonetter <i>Since there's
no help</i>, <i>Come let us kiss and part</i> erklæres
af <sp>D. G. Rossetti</sp> for at være <i>almost the best in
the language if not quite</i>. 1596 kom <i>The Baron's
War</i> (ny Udg. 1605), et langt og kedeligt Digt i
<i>ottava rime</i> om Rosekrigene. Hans vægtigste,
men ogsaa uudholdeligste Værk er <i>Polyolbion</i>
(1613-22), en hist. topografisk Skildring af
England paa c. 16000 Vers. D.'s bedste Digte - og
hans Samtid kaldte ham <i>the golden-mouthed</i> -
er, foruden enkelte af Sonetterne, Balladen
<i>The Battle of Agincourt</i>, og de yndefulde
Eventyrdigte <i>Nymphidia</i> (1627). <i>Idea</i> er trykt i
Arber's <i>English Garner</i> og hans »Værker« bl. a. i
Chalmers' <i>British Poets</i>.
<i>I. O.</i>
</chapter>

<chapter name="Dr. chir. dent.">
<b>Dr. chir. dent.</b> [-kir-] er en Forkortelse af
den latiniserede Form af den amer. Tandlægetitel,
<i>doctor chirurgiæ dentium</i>, der benyttes alm. af
Danske, der, efter at have taget den hjemlige
Tandlægeeksamen, har gennemgaaet den sidste
