fremmest med Kloakprojekter for andre Byer
(Budapest, Odessa, Genève, Cannes, le Havre o.
fl.); dernæst var han (fra 1880) Prof. ved <i>École
des ponts et chaussées</i> og ved <i>École des beaux
arts</i>, og endelig beskæftigede han sig med
teoretiske Undersøgelser paa helt andre Punkter af
Ingeniørvidenskaben (Afhandlinger om
Stabiliteten af Hvælvinger, om Buebroer, om
Kuppelhvælvinger, skæve Hvælvinger o. fl.). Ved sin
Død var han <i>Ingénieur en chef des ponts et
chaussées</i>.
<i>A. O-d.</i></chapter>

<chapter name="Durando, Giacomo">
<b>Durando,</b> <sp>Giacomo</sp>, ital. General og
Statsmand, f. 4. Febr 1807 i Mondovi i Piemont, d.
22. Aug. 1894, var først Advokat, men maatte
1831 flygte til Udlandet som Deltager i en
politisk Sammensværgelse. Han drog til Belgien
og blev Løjtnant i Fremmedlegionen, tog 1832
Tjeneste i Portugal under Dom Pedro og 1835
i Spanien, hvor han udmærkede sig i Kampen
mod Karlisterne og 1838 rykkede op til Oberst.
Som Tilhænger af Espartero maatte han 1843,
efter at have forsvaret Saragossa, drage til
Frankrig. Her skrev han 2 mærkelige politiske
Flyveskrifter, det ene (1844) om den iberiske
Halvøs Forening ved en Sammenknytning af de
tvende Kongehuse, det andet (1846) om Italiens
nationale Enhed (<i>Della nazionalita italiana</i>), som
i Løbet af 7 Uger opnaaede 7 Opl. Det gik
nærmest ud paa, at Italien kun kunde vinde sin
Frigørelse ved Frankrigs Hjælp og derfor maatte
være rede til at købe denne ved at afstaa
Savojen og Nizza. 1847 vendte han tilbage til sit
Fædreland, var Medstifter af Bladet <i>Opinione</i>
og deltog Febr 1848 tillige med Cavour og
Brotferio i den Deputation af Journalister, som
bad Kong Karl Albert om en fri Forfatning. I
Sommerens Løb førte han en Afdeling af den
lombardiske Hær og bragte den (5000 Mand
stærk) ved et velledet Tilbagetog i god Behold
fra den tyrolske Grænse til Piemont. Vinteren
1848-49 var han Regeringskommissær i Genua
under det republikanske Børe og valgtes 1849-
1855 til Deputeretkamret, hvor han hørte til
Cavour's Tilhængere. I Slaget ved Novara var
han Karl Albert's Adjutant; blev 1855 Senator
og var et Aars Tid Krigsminister i Lamarmora's
Fraværelse paa Krim; var derefter Sendemand
i Konstantinopel og Apr.~Decbr 1862
Udenrigsminister under Ratazzi. I denne Stilling
fremhævede han aabent Nødvendigheden af en
snarlig Løsning af det romerske og venetianske
Spørgsmaal. Senere var D. Formand for den
militære Højesteret og 1884-87 for Senatet.
<i>E. E.</i></chapter>

<chapter name="Durando, Giovanni">
<b>Durando,</b> <sp>Giovanni</sp>, piemontesisk General,
ovenn.'s Broder, f. 23. Juni 1804, d. i Firenze
27. Maj 1869. Som Løjtnant impliceredes han i
en Sammensværgelse, afskedigedes og maatte
forlade sit Fædreland 1831. Han begav sig
sammen med sin Broder først til Belgien og Aaret
efter til Portugal, hvor han tjente i Hæren til
1835, da han kom i sp. Tjeneste og avancerede
til Brigadegeneral. Han vendte tilbage til sit
Fædreland 1845 og førte 1848 de romerske
Tropper, der skulde deltage i Kampen for den
nationale Uafhængighed. D. besatte Vicenza, blev
her angrebet af overlegne østerr. Kræfter og
maatte kapitulere. Som Divisionsgeneral i den
sardinske Hær deltog han i Kampen ved
Mortara 1849, hvor han blev slaaet, i Felttoget paa
Krim 1855, samt i Kampene ved Palestro og
Solferino 1859, hvor han udviste megen Energi.
1860 udnævntes han til General og førte 1866
første Korps ved Custozza, hvor han saaredes
haardt. D. var Deputeret 1848 og 1849 og fra
1860 Senator.
<i>B. P. B.</i></chapter>

<chapter name="Durand'ske Midler">
<b>Durand'ske Midler</b> [dy'raŋsk<sub>ə</sub>-] mod
Galdesten er en Blanding af 1 Del Terpentinolie med
2 Dele Æter. Undertiden bruger man at tilsætte
Æggeblomme, lidt Opium ell. smagskorrigerende
Stoffer.
<i>E. K.</i></chapter>

<chapter name="Durandus, Vilhelm">
<b>Durandus,</b> <sp>Vilhelm</sp>, se <sp>Durand</sp>.</chapter>

<chapter name="dura necessitas">
<b>dura necessitas</b> (lat.), den haarde
Nødvendighed, smlg. <sp>dira necessitas</sp>.</chapter>

<chapter name="Durangit">
<b>Durangit,</b> et orangerødt sjældent Mineral af
Sammensætningen Na.AlF.AsO<sub>4</sub> og monoklin
Krystalform; forekommer paa Tinstengange i
Nærheden af Durango, Meksiko.
<i>(N. V. U.). O. B. B.</i></chapter>

<chapter name="Durango">
<b>Durango</b> [ðu'raŋg<sub>å</sub>], Stat i den nordvestlige
Del af Republikken Meksiko, begrænses af
Staterne Chihuahua, Coahuila, Zacatecas, Jalisco
og Sinaloa. Arealet er 109495 km<sup>2</sup> med (1910)
509586 Indb. ell. 5 pr km<sup>2</sup>. Terrainet er højest
i Statens vestlige Del, der gennemskæres af
<sp>Sierra Madre</sp>, hvis højeste Punkt La
Cumbre her naar 3200 m. Ø. f. Sierra Madre
gennemskæres Landet af lavere Kæder, indtil disse
standser hen imod den mærkelige Indsænkning
Bolson de Mapimi. Af Floder kan nævnes Rio
Nazas, der søger m. Ø. til Rio del Norte, og
Tunal til det stille Ocean. Klimaet er sundt og
p. Gr. a. Højden forholdsvis koldt om Vinteren.
Regntiden varer fra Juni til Septbr med vestlige
Vinde. Beboernes største Antal udgøres af
Indianere, Efterkommere af de gl. Chichimeker,
der dels lever som civiliserede Smaabønder,
dels som omstrejfende Vilde. De indvandrede
Spaniere stammer hovedsagelig fra Spaniens
driftigste Folk, fra Navarra, Biscaya og
Katalonien, og de har i mindre Grad end i de andre
Prov. blandet sig med Indianerne. Den
vigtigste Næringsvej er Kvægavlen, men ogsaa
Agerbruget er betydeligt, der dyrkes foruden
Kornsorter og Haveplanter til eget Forbrug især
Maguey (Agave). Af større Vigtighed er ogsaa
Bjergværksdriften paa Sølv, Jern, Guld, Bly,
Petroleum og i den senere Tid Zink, men
Bearbejdelsen af Værkerne er næsten overalt i
Hænderne paa Selskaber fra U. S. A. - Statens
<sp>Hovedstad D.</sp>, der ogsaa kaldes
<sp>Guadiana</sp> ell. <i>Ciudad de Victoria</i>, ligger 805 km
NV. f. Meksiko 2042 m o. H. Ø. f. Sierra
Madres Skraaninger paa en vandfattig, lidet
bebygget Højslette. (1910) 31763 Indb. D. er Sædet
for Statens Administration og for en Biskop;
bl. dens Bygninger fremhæves Domkirken,
Regeringsbygningen, et fhv. Jesuiterkollegium, et
Hospital og et Teater. D. driver en Del
Industri; men sin egl. Bet. skylder den dog de
rige Sølvminer ved <sp>Guarizamey</sp> og det 8
km sydligere liggende <sp>Cerro de Mercado</sp>,
der er et Bjerg, næsten helt bestaaende af
Magnetjernsten. D. anlagdes 1559 som en
Militærpost, men var længe uden al Bet.
<i>(C. A.). H. P. S.</i></chapter>

