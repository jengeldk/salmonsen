hos mange Halvmosser). De opdagedes hos de
højere Planter af Wakker 1887.
<i>V. A. P.</i></chapter>

<chapter name=”Elaldehyd”>
<b>Elaldehyd</b> ['æl-], d. s. s. <sp>Paraldehyd</sp>.</chapter>

<chapter name=”Elam”>
<b>Elam,</b> hos de semitiske Oldtidsfolk Betegnelse
for Landskaberne Ø. f. Babylonien, den sydvestl.
Del af det nuv. Persien. I Persertiden, da dels
Egne af selve E., dels nær tilgrænsende Egne
var det store Perserriges Hovedland, anvendes
E. af Fremmede, saaledes i Bibelen, ofte om
hele Persien; men omvendt findes E. af
Forfattere, der er nøjere kendte med Landet, kun
anvendt om den nordvestl. Del af Landskabet
Susiana, saaledes at Byen Susa, der ofte nævnes
som Hovedstad i E., ikke regnes med til E.
(saaledes i Esra 4, 9). Navnet E. betyder
rimeligvis »Landet foran«, d. e. Ø. f. de af Semitter
beboede Lande; andre har ment, at Ordet
betyder »Højland«, og i Virkeligheden kan det ikke
nægtes, at imedens Landet ved Grænsen imod
Babylonien, ligesom dette, er et fladt Lavland,
hæver det sig imod NØ. og Ø. til et højt
Bjergland. Indbyggerne i E. bestod rimeligvis af
flere, for en Del ikke nær beslægtede Stammer,
men ingen af dem kaldte deres Land E.; nogle
af dem kaldte det <i>Aperti</i> ell. <i>Alpisti</i>, som det
fremgaar af de gl. Indskrifter, man har
opdaget i Landet, og som man har begyndt at
tyde. Indb. i det gl. E. lod sig nemlig tidligt
paavirke af den høje Kultur, der havde udviklet
sig i Nabolandet Babylonien bl. det Folk, vi
kalder Sumerier, med hvilket de gl. Beboere af E.
for øvrigt ikke synes sproglig at have været nær
beslægtede. Bl. a. lærte de ogsaa af Sumerierne
at anvende Skrift, og de benyttede sig heraf
til at udtrykke deres eget Sprog. Perserne,
Naboer til E. mod Ø., anvender heller ikke
Ordet E. om Landet og Folket; de benævnede
Landet <i>Uvadsha</i>. Da gr. Forf. taler om et Folk
i disse Egne, som de kalder Uxierne, har man
ikke uden Grund ment, at dette Folkenavn staar
i Forbindelse med <i>Uvadsha</i>. Det nuv. Kuzistan
har man ogsaa villet bringe i Forbindelse med
dette Navn. Grækerne kendte derimod
Benævnelsen E. om Landet og har gengivet det ved
Elymaïs. Af assyr. og bab. Indskrifter har man
forlængst erfaret, at Indbyggerne i E. tidligt
forsøgte at betvinge deres Naboer i Babylonien,
og at de stundom trængte sejrrigt endnu længere
frem, endog til Syrien. Dette stemmer særdeles
vel med, hvad vi læser i 1. Mosebog (14, 1-17)
om et Krigstog, som Kedor-Laomer, Konge af E.,
foretog, og som naaede frem til det sydlige
Syrien, men som endtes med et Nederlag i hans
Kamp med Abraham. Da Udfaldet ikke var
heldigt, er det ikke mærkeligt, at der i E. ikke
er bevaret Indskrifter om dette Tog, men
Navnet paa Kongen, Kedor-Laomer, er ægte
elamitisk (Laomer er Navn paa en Gud i E.). I
Toget til Syrien deltog efter Bibelen (1. Moseb.
14, 1) Amrafel, Konge i Babylon, der altsaa
dengang var afhængig af E. Denne Amrafel er
uden Tvivl den store Konge og Lovgiver, hvis
Navn vi læser Khamurabi. Han maa altsaa
snart efter Toget til Syrien have af rystet
Elamitternes Aag (se Bd II, S. 464-465). Til de
Oplysninger, der gives os om Forholdene i E.
i Assyrernes og Babyloniernes Indskrifter, er
der i den sidste Snes Aar kommet højst
værdifulde Efterretninger for Dagens Lys ved de
storartede Fund, som skyldes de af fr.
videnskabelige Ekspeditioner foretagne nøjagtige
Udgravninger i de vidtstrakte Ruinhøje, der
dækker Resterne af det gl. Susa. Denne By var
vistnok fra gl Tid af Sædet for Kongerne, der
herskede over E. Først foretog Marcel Dieulafoy
(1885 ff.) Udgravninger i den Del af Ruinerne,
hvor Kongepaladserne fra Persertiden fandtes,
i hvilke han gjorde højst mærkelige Fund af
Kunstgenstande, sammensatte af emaillerede
Mursten, som det lykkedes ham og hans
energiske Hustru at udgrave og føre velbeholdne til
Paris, hvor de nu ses i Louvre. Siden har J. de
Morgan og hans Medarbejdere udgravet den
ældste Del af Byen, hvor de gl. Konger af E.
residerede. Her fandtes foruden Mindesmærker
i elamitisk Skrift og Sprog, ogsaa Trofæer,
hjembragte af Konger i E. til deres Hovedstad fra
Babylonien og opstillede foran Kongens Slot.
Det mærkeligste af disse Mindesmærker er den
Basaltstøtte, paa hvilken Kong Khamurabi havde
indgravet sine Love, og som fandtes af de
Morgan og er udgivet og tydet af Pater Scheil og
siden af andre. Kampene mellem de gl. Konger
i E. og Herskerne i Babylonien var allerede i
fuld Gang før 2300 f. Kr. Vi erfarer nemlig af
den assyr. Konge Assur-bani-pal's Indskrifter, at
han paa et af sine mange Tog til E. (665-635)
som Bytte hjembragte fra E. nogle Gudebilleder
(af Gudinden Nana), der 1636 (efter en anden
Indskrift 1536) Aar tidligere var blevne bortførte
fra Byen Erek (Varka) i Babylonien, cg som
opbevaredes i Hovedstaden i E. Dette fører os
tilbage til 2300 f. Kr. En Del Aarhundreder
senere (vistnok omtr. 1220) bortførtes Støtten
med Khamurabi's Love fra et Kongeslot ell. et

<img>
Indskrift i elamitisk Sprog og elamitisk Kileskrift,
funden i Susa af J. de Morgan.</img>
