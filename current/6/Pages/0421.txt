Klasse og dertil hørende Eksamen ved et amer.
Tandlægeinstitut. I Amerika (og for øvrigt fl. St.
i Udlandet, saaledes i Norge) benyttes Formen
D. D. S. (<i>doctor of dental surgery</i>), og det er
altsaa ikke, som undertiden antaget, nogen
Doktorgrad.
<i>E. H-p.</i>
</chapter>

<chapter name="Dreadnought">
<b>Dreadnought</b> ['drednå.t], et eng.
Panserskib, der løb af Stablen 1906 og blev Typeskib
for samtlige Stormagtsflaader, hvorfor alle
Kampskibe, der er byggede efter den Tid, med
en fælles Betegnelse kaldes D.

Den første D. fik et Deplacement paa 22500 t.
De nærmest forudgaaende engelske Kampskibe
(<i>Agamemnon</i> og <i>Lord Nelson</i>) - de
saakaldte <sp>Semi-D.</sp> - var 19000 t store.
Deplacementsforøgelsen var saaledes forholdsvis
ringe, hvorfor det mindre var denne end den
ny Skibstypes forbedrede, artilleritaktiske
Egenskaber, der var det karakteristiske og gav
Stødet til en Omvæltning i Bygningen af
Kampskibe. Hidtil havde man armeret disse, der nu
benævnes <sp>Pre-D.</sp>, med 3 Slags Artilleri: 1)
<sp>svært Skyts</sp> - i Reglen 4 Stkr 30 cm
Kanoner, opstillede i 2 Dobbeltkanontaarne, 1 i
for og 1 agter i Diametralplanet; 2)
<sp>mellemsvært Skyts</sp> (den sekundære Armering),
bestaaende af 10-14 Stkr 14-19 cm Kanoner,
anbragte i Kasematter eller Taarne; 3)
<sp>Antitorpedobaadsskyts</sp>, der oftest stod
ubeskyttet og havde et Kaliber paa 47-88 mm.
Den sekundære Armerings Opgave var at
ødelægge Modstanderens lettere pansrede Dele; men
efterhaanden som Pansertykkelserne og
Kampafstandene voksede, maatte Kaliberet af det
mellemsvære Skyts forøges til 23 cm (f. Eks.
i Semi-D.) for at kunne gøre Virkning. Den
naturlige Følge heraf blev en Sammenslutning
af det svære og mellemsvære Skyts, hvilket
første Gang fandt Sted i den opr. D., der blev
armeret med 10 Stkr 30 cm Kanoner til
Bekæmpelse af Skibe og 24 Stkr 76 mm Skyts til
Nedkæmpelse af Torpedo- og Undervandsbaade.
Herved fremskaffedes der i dette <i>all big guns
one calibre battleship</i> en stærkt forøget
Ildvirkning og en simplificeret Ildledelse, og samtidig
i forøgedes Farten til 22 Knob ved Indførelsen
af Turbinemaskiner. Beskyttelsen blev forbedret
paa forsk. Maade, og under D.-Typens fortsatte
Udvikling i England steg Tykkelsen af
Vandliniepansret fra 250 til 343 mm i de 1914-15
byggede <sp>Super-D.</sp> (<i>Queen Elizabeth</i>,
<i>Warspite</i> m. fl.). Disse Skibe er armerede med 8
Stkr 38 cm Kanoner i 4 Dobbeltkanontaarne i
Diametralplanet. Men Jagernes forøgede
Størrelse i Forbindelse med de voksende
Torpedoskudsafstande krævede samtidig kraftigere
Antitorpedobaadsskyts, hvorfor dettes Kaliber
steg til 15 cm. Man er saaledes i de nyeste D.
paa en Maade gaaet tilbage til en svær og
mellemsvær Armering, men sidstnævntes Opgave er
blot blevet en anden end tidligere. Desuden
har disse Skibe 12 Stkr 76 mm Kanoner til
Beskydning af Undervandsbaadsperiskoper og
til Afværgelse af Luftangreb, samt 9
Undervandsudskydningsapparater til Torpedoer.
Tonnagen er steget til 29000 t, Farten til

<img>
Engelsk Dreadnought-Krydser »Princess Royal«. 30000 t. Bygget 1914.</img>
