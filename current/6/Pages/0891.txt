det sig baade i den <sp>matematiske
Elasticitetsteori</sp>, den Videnskab, der med
de færrest mulige Forudsætninger søger at løse
de herhen hørende Problemer, og i den <sp>tekn.
Elasticitetslære</sp>, der for at lette ell.
muliggøre en Gennemførelse af Behandlingen
paa forsk. Punkter gaar noget mere empirisk
til Værks; nu til Dags benytter man dog mere
og mere ogsaa i Teknikken den eksakte
Behandlingsmaade, bl. a. fordi der hyppigt
frembyder sig ny Opgaver, som ikke kan
behandles ad anden Vej. Foruden Hooke's Lov
forudsætter man herved i Alm. ogsaa
<sp>Superpositionsloven</sp>, som udsiger, at fl. samtidig
optrædende Kræfters Virkning ligefrem kan
adderes, og endvidere den Udvidelse af Hooke's
Lov, at Proportionaliteten mellem Spænding og
Længdeændring ikke blot gælder
Længdeændringen i Kraftens Retning, men ogsaa i den
herpaa vinkelrette Retning; ved et Træk vil ikke
blot Længden forøges, men samtidig
Tværdimensionerne formindskes, og det med et Stykke,
som man altsaa antager proportionalt med
Længdeændringen, og paa samme Maade
antages den med et Tryk flg. Forøgelse af
Tværdimensionerne proportional med Forkortelsen.
Forholdet mellem Længdeændringen paa tværs
og i Kraftens Retning (<sp>Poisson</sp>'s Forhold)
ligger i Alm. mellem 1/3 og 1/4 det er virkelig
konstant for de Materialer, for hvilke Hooke's
Lov er rigtig (paavist ved Forsøg af C. v. Szily
1900), derimod varierer Forholdet med
Spændingen for alle Materialer med krum
Arbejdslinie (f. Eks. 1/4-1/5 for Støbejern, 1/4-1/8 for
Beton). Imellem de tre hidtil nævnte
<sp>Elasticitetskonstanter</sp>:
Elasticitetskoëfficienterne E og G og Poisson's Forhold kan der
ad teoretisk Vej udledes en Relation, saaledes
at Elasticitetsforholdene for homogene og
isotrope Legemer (paa saadanne har alene været
tænkt hidtil) er fuldstændig bestemte ved 2
Konstanter; for ikke isotrope Stoffer, f. Eks.
Krystaller o. l., kræves derimod et større Antal
Elasticitetskonstanter. I Teknikken regner man
med Isotropi, uagtet fl. af de vigtigste
Byggematerialer langtfra opfylder denne Betingelse
(saaledes Træ, p. Gr. a. dets fibrede Struktur,
valset Jern, hvor Bearbejdelsen medfører en
udpræget Forskel i og tværs paa
Valseretningen). For nogle af de vigtigste
Byggematerialer gælder flg. Talværdier:

<table>
<td><td>Elasticitetskoëfficient kg pr cm<sup>2</sup><td>Poisson's Forhold<td>Proportionalitetsgrænse pr cm<sup>3</sup><td>Flydegrænse kg pr cm<sup>2</sup>
<td>Svejsjern<td r>2000000<td c>1 : 3,5<td>14-1600<td>20-2500
<td>Blødt Staal<td r>2150000<td c>-<td>20-2400<td>24-3000
<td>Haardt Staal<td r>2200000<td c>-<td>25-5000<td>30-
<td>Støbejern<td r>ca. 1000000<td c>1:4-1:5<td><td>
<td>Kobber<td r>11-1300000<td c>1:3,0<td><td>
<td>Eg<td r>ca. 105000<td><td><td>
<td>Fyr<td r>ca. 100-120000<td><td><td>
<td>Granit<td r>ca. 200-600000<td c>1/4,7-1/14<td><td><td>
<td>Cementmørtel, Beton<td r>ca. 150-350000<td c>1/4-1/8<td><td><td>
</table>
<i>A. O-d.</i>

Luftarter og Vædsker mangler de faste
Legemers Evne til at modsætte sig
Formforandringer, men til Gengæld antager de
fuldstændig deres tidligere Rumfang, naar et Tryk,
der har formindsket dette Rumfang, ophører.
Deres Rum-E. er altsaa fuldkommen, medens
de helt mangler Form-E.

<sp>Modstanden</sp> mod Sammentrykning er
meget forsk.; sidste Spalte i nedenstaaende
Tabel viser, hvor mange Atmosfærers Tryk man
maa anvende paa forsk. Stoffer for at gøre
deres Rumfang en <sp>Titusindedel</sp> mindre,
medens første Spalte angiver, hvor mange
<sp>Milliontedele</sp> af sit Rumfang ved alm.
Lufttryk Stoffet sammentrykkes ved 1
Atmosfæres Tryktilvækst:

<table>
<td><td><td>Milliontedele<td>Atm.
<td 2>Luft (1 Atm. Tryk)<td><td>0,0001
<td>Æter (0°)<td c>(Grassi)<td>111<td>0,901
<td>Alkohol (7,3°)<td c>( - )<td>82,8<td>1,208
<td>Vand (0°)<td c>( - )<td>50,3<td>1,988
<td>Vand (18°)<td c>( - )<td>46,3<td>2,160
<td>Havvand (17,5°)<td c>( - )<td>43,6<td>2,294
<td>Kvægsølv (0°)<td c>(Middeltal)<td>2,64<td>37,9
<td>Glas<td c>(Amagat)<td>2,20<td>45,5
<td>Staal<td c>( - )<td>0,68<td>147,1
</table>

Vædskernes Sammentrykkelighed bliver større
med højere Temp., dog med Undtagelse af
Vand, der viser det omvendte Forhold.
<i>K. S. K.</i></chapter>

<chapter name=”Elasticitetsgrænse”>
<b>Elasticitetsgrænse,</b> se <sp>Elasticitet</sp>.</chapter>

<chapter name=”Elasticitetskoëfficient”>
<b>Elasticitetskoëfficient,</b> se <sp>Elasticitet</sp>.</chapter>

<chapter name=”Elasticitetsmaaler”>
<b>Elasticitetsmaaler</b> kan man kalde ethvert
Instrument, der (ved Strækning, Snoning,
Bøjning, Sammentrykning) tilsigter Maaling af et
Stofs Elasticitetsforhold.
<i>K. S. K.</i></chapter>

<chapter name=”Elasticitetsmodulus”>
<b>Elasticitetsmodulus,</b> se <sp>Elasticitet</sp>.</chapter>

<chapter name=”Elastik”>
<b>Elastik,</b> <sp>Elastics</sp>, et kipret, valket
Uldstof, der mest bruges til Benklædetøjer og
ligner Klæde, men er mere elastisk end dette. E.
betegner ogsaa de forsk. vævede Stoffer, der
er gjorte elastiske ved Indvævning af
Kautsjuktraade, der oftest udgør Kæden, og som
anvendes til Strømpebaand, Indsats i
Halvstøvleskafter, elastiske Rændler o. a.
<i>K. M.</i></chapter>

<chapter name=”Elastin”>
<b>Elastin,</b> et Albuminoid, udgør
Grundbestanddelen af Vertebraternes elastiske Væv og kan
fremstilles af disse f. Eks., af Oksens
Nakkebaand, ved successiv Behandling med Baser,
Syrer, Alkohol og Æter. E.'s kem.
Sammensætning er noget forsk. efter
Fremstillingsmetoden; anvendes Behandling med

