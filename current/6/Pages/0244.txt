Evner til at tilbagelægge betydelige
Strækninger i kortest mulig Tid. Der er navnlig lagt
Vægt paa denne Sport efter den fr.-tyske Krig
1870, der havde leveret Beviser for, at Rytteriet
og særlig mindre Styrker af denne Vaabenart
baade maatte og kunde udfolde større
Bevægelighed og Marchdygtighed end tidligere. Ridtene
er derfor i saa godt som alle Militærstater
foretagne saavel med større Styrker som af
enkelte Personer. Det mest kendte af denne
Slags Ridt er Distancevædderidtet, der udførtes af
østerr. og tyske Officerer mellem Wien-Berlin
og Berlin-Wien Oktbr 1892. Der deltog over
200 Officerer. Den sejrende Rytter, Østerrigeren
Løjtnant Grev Stahremberg, tilbagelagde
herved 576 km i 71 Tim. 26 Min. 59 Sek., Hvil
indbefattet. I de sidste 36 Timer før
Ankomsten til Maalet havde Rytteren ikke sovet, i 16
Timer ikke taget Næring til sig. Den sidste Snes
km tilbagelagdes med vekselvis 4 km Trav og
4 km Galop. Hesten, højt forædlet Halvblod,
døde faa Dage efter, dog ikke af
Overanstrengelse, men p. Gr. a. Blodforgiftning. Nr 2 blev
Tyskeren, Løjtnant, Friherre v. Reitzenstein,
der tilbagelagde 602 km (Vejlængden forøget
som Følge af, at han for vild om Natten) i 73
Tim. 6 Min. 55 Sek. Hesten, eng. Fuldblod, døde
faa Dage efter af Lungebetændelse. En anden
Hest, der tilbagelagde Vejen i omtr. samme
Tid, var derimod saa frisk, at den straks gav
sig til at græsse, da Rytteren sad af ved
Maalet. Et andet meget kendt Ridt blev udført 28.
Aug. 1902 fra Bryssel til Ostende. Den sejrende
Rytter, fr. Løjtnant Madamet med en
Fuldblodshest, tilbagelagde herved 132 km i 6 Tim.
54 Min. 51 Sek. - I <sp>Danmark</sp> er de
betydeligste D. udførte 1892 af Ritmester Stockfleth
og Premierløjtnant Aalborg, 231 1/2 km i 29 1/2
Time, Hvil indbefattet, 1894 af
Premierløjtnanterne Langsted og Zeemann samt
Sekondløjtnant Philipsen, 248 1/2 km i 34 Timer, Hvil
indbefattet, 9. Apr. 1901 af Grosserer Hartvig,
80 km i 3 Tim. 10 Min. 33 Sek., 16. Septbr
1905 af Premierløjtnant Oluf Pontoppidan, 158
km i 10 Tim. 51 Min. og 21. Oktbr 1906 af
Premierløjtnant Jessen, 71 km i 2 Tim. 57 Min.
Det betydeligste D. i <sp>Norge</sp> er udført 11.
Aug. 1895 af Løjtnant i Kavaleriet Wiel-Gedde,
som tilbagelagde 150 km i 9 Timer 20
Minutter. Det seneste og betydeligste D. i
<sp>Sverige</sp> udførtes af 18 Officerer 2.-4. Oktbr
1895 mellem Jönköping og Sthlm. 1. Præmie i
dette Ridt vandt Underløjtnant i 1. Svea
Artilleriregiment P. J. Carlberg, der tilbagelagde
450 km paa 44 Tim. 22 1/2 Min., Hvil og Ophold
iberegnet. Ovenn. Ridt er udført paa Veje. I
de sidste Aar er Ridt ad Veje kombineret med
Ridt gennem Terrainet med Forhindringer.
<i>(C. G. B.). O. P.</i>
</chapter>

<chapter name="Distancesignal">
<b>Distancesignal</b> ['staŋs<sub>ə</sub>-], se <sp>Forsignal</sp>.
</chapter>

<chapter name="Disteli, Martin">
<b>Disteli,</b> <sp>Martin</sp>, schweizisk
Karikaturtegner, f. 28. Maj 1802 i Olten, d. 18. Marts 1844 i
Solothurn. Han studerede Jura i Jena, men blev
p. Gr. a. sin Deltagelse i
Burschenschaft-Bevægelsen relegeret; han maatte nu leve af sin
humoristiske Aare (som han ogsaa gav Beviser
paa ved to store Karikaturtegninger paa
Fængselsvæggene i Jena). Efter en kort Studietid i
München tog han tilbage til Olten, blev 1836
Tegnelærer i Solothurn og snart alm. kendt ved
sine humoristiske og satiriske Tegninger,
saaledes ved Illustrationer til Fröhlich's Fabler, til
Münchhausen's Eventyr (1841) etc., og særlig
ved sin »Schweizer-Bilderkalender«
(D.-Kalender), som han udgav fra 1839 (i Solothurn);
han svang heri sin satiriske Svøbe over Datidens
Politikere o. a. offentlige Personligheder. Han
har ogsaa malet en Del, dog af mindre Bet. I
Solothurns Mus. c. 1500 Tegninger og
Akvareller af D. (<sp>Litt</sp>.: <sp>Zehnder</sp>, »Martin D.«
[Basel 1883]).
<i>A. Hk.</i>
</chapter>

<chapter name="Disterrit">
<b>Disterrit,</b> se <sp>Sprødglimmer</sp>.
</chapter>

<chapter name="Disthen">
<b>Disthen</b> [-'te'n], d. s. s. <sp>Cyanit</sp>.
</chapter>

<chapter name="Distichiasis">
<b>Distichiasis</b> [-'ki'-] (gr.) kaldes den forkerte
Stilling af Øjenhaarene, som undertiden findes,
naar de staar i to Rækker, den ene foran den
anden.
<i>G. N.</i>
</chapter>

<chapter name="Distichon">
<b>Distichon</b> [-kån] (gr.), se <sp>Daktylos</sp>.
</chapter>

<chapter name="Distings Marked">
<b>Distings Marked</b> i Upsala, se <sp>Dis</sp> og <sp>Disa</sp>.
</chapter>

<chapter name="distingvere">
<b>distingvere</b> [-steŋ'gve'r<sub>ə</sub>] (lat.), gøre Forskel,
skelne, behandle med Udmærkelse; <sp>distinkt</sp>,
bestemt, klar, tydelig fremhævet;
<sp>Distinktion</sp>, Forskel, Begrebsadskillelse, Tydelighed,
Fremhævelse, Udmærkelse, Tegn paa Uniformer
til Adskillelse af de milit. Grader;
<sp>distingveret</sp>, anset, fin, fornem, <sp>distinktiv</sp>,
kendetegnende, skelnende, udmærkende.
</chapter>

<chapter name="distinkt">
<b>distinkt,</b> se <sp>distingvere</sp>.
</chapter>

<chapter name="Distinktion">
<b>Distinktion,</b> se <sp>distingvere</sp>.
</chapter>

<chapter name="Distinktion i Psykologien">
<b>Distinktion</b> betegner i Psykologien
Bevidsthedens Afgrænsning af Tilfælde af Sansning, som
modsættes de øvrige paa det givne Tidspunkt.
Den logiske D. er en Dom om Forskel imellem
to ell. fl. Begreber, der hver for sig bestemmes
i deres Særegenhed.
<i>W. N.</i>
</chapter>

<chapter name="distinktiv">
<b>distinktiv,</b> se <sp>distingvere</sp>.
</chapter>

<chapter name="distinto">
<b>distinto</b> (ital.), mus. Foredragsbetegnelse:
bestemt, tydelig.
</chapter>

<chapter name="Distoma hæmatobium">
<b>Distoma hæmatobium</b> (<i>Schistosonum
hæmatobium</i>) er en Ikte, som er hyppigst
forekommende hos Befolkningen i Ægypten
ligesom ogsaa andre Steder i Afrika. Den Lidelse,
den fremkalder, er særlig grundig undersøgt af
<sp>Bilharz</sp>, efter hvem den derfor er kaldt
<sp>Bilharzia Sygdom</sp>. Parasitten findes som
Æg og Larve i Flodvand og kommer herfra over
paa Mennesker, som færdes her. Den kommer
derpaa enten gennem Huden ell.
Fordøjelseskanalen ind i Blodbanerne. Her udvikler
Parasitterne sig videre i Portaaregrene, hvor man
baade finder Hanner og Hunner. De sidste
lægger deres Æg i Portaarernes finere Grene,
særlig i Karrene til Blære og Tyktarm. Æggene
kommer ud i Tarmvæg og Blære, hvor de kan
foraarsage svære Betændelser, som kan give
Anledning til forsk. meget alvorlige Lidelser.
Med Ekskrementer og Urin kommer der atter
Æg ud i Flodvandet
<i>H. I. B.</i>
</chapter>

<chapter name="Distomum, Distomeæ">
<b>Distomum, Distomeæ,</b> se <sp>Ikter</sp>.
</chapter>

<chapter name="Distorsion">
<b>Distorsion</b> (lat.), det videnskabelige Navn
paa den Læsionsform af Ledene, som rettest
populært kaldes <sp>Forstuvning</sp>, og som ofte
(men fejlagtig) benævnes <sp>Forvridning</sp>, der
bør oversættes ved <sp>Luksation</sp>. D. bestaar i,
at et Led udsættes for en stærk Drejning ell.
et Træk ud over de naturlig tilladte
