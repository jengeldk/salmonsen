i Form af Vask med enkelte bestemte Stoffer
som Sublimatopløsning, Karbolsyreopløsning.
Desuden benyttes disse Vædsker til
Nedsænkning af saadanne Sager, som skal
uskadeliggøres, og som ikke straks kan tilintetgøres paa
anden Maade. Der er gjort utallige
Laboratoriumsforsøg for at paapege de Stoffer, der var
i Besiddelse af den største bakteriedræbende
Kraft. Det har vist sig, at der i saa Henseende
er Forskelligheder mellem de enkelte
Bakterieformer, idet det samme Stof ikke yder samme
Sikkerhed over for alle Bakterier, saa at de
opstillede Rækker af disse Stoffer ikke er
ganske paalidelige i alle Tilfælde. Dog synes det,
som om <sp>Klor</sp>, <sp>Jod</sp>, <sp>Brom</sp>, <sp>Sublimat</sp>,
<sp>Karbolsyre</sp> stadig bevarer Suprematien
over andre Desinfektionsstoffer (smlg.
<sp>antiseptiske Stoffer</sp>).

En D., der paa en Maade er en Blanding af
D. ved Varme og kem. D., bestaar i, at man
anbringer de til D. bestemte Genstande i en
Ovn, der opvarmes til c. 80°, samtidig med at
<sp>Formol</sp> (s. d.) bringes til at fordampe inde
i Rummet. Genstandene udsættes saaledes for
en forceret Paavirkning af hede Formoldampe,
hvilket Forsøgene har vist at være en
paalidelig Metode. Den anvendes særlig ved
saadanne skrøbelige Genstande - af Lak ell.
Kautsjuk o. l. -, der let ødelægges ved meget høje
Temp.

D. ved <sp>Filtration</sp> har en stor Anvendelse
i Laboratorierne for Bakteriologi. Den foregaar
ved, at man lader den Vædske, der skal
desinficeres, passere et Filter, dannet af Gips ell.
brændt Ler, hvis fine Porer holder Bakterierne
og Smuds tilbage, medens Vædsken siver
igennem, befriet for Bakterier. Man benytter
Metoden til D. af Vand og af de Næringsvædsker,
hvori Bakterier har vokset og derved dannet
giftige Stoffer af særlig Beskaffenhed (Toksiner);
disse Stoffer befries nu ved Filtrationen fra de
tilblandede Bakterier, saa man ved denne Maade
formaar at skaffe sig de rene Bakteriegifte for
sig og Bakterierne for sig.

D., saaledes som den benyttes i det daglige
Livs Sundhedspleje, er selvfølgelig en
Anvendelse af de samme Metoder som de, der
anvendes i Bakteriologernes Laboratorier, og man
er altsaa henvist til de samme Hovedformer
for D., nemlig Anvendelsen af Hede og af
antiseptiske Stoffer. Men de Foranstaltninger,
som man træffer, er begrænsede af en hel Del
Omstændigheder, som ikke forefindes i
Laboratorierne. Ved D. i det dgl. Liv maa der
tages Hensyn til, at det er Brugsgenstande, man
skal behandle. Metoderne maa altsaa afpasses
saaledes, at de desinficerede Genstande ikke
ødelægges.

D. ved tør Varme spiller nu en meget ringe
Rolle i Praksis. De gammeldags
Desinfektionsovne, hvor man anvendte simpel Opvarmning,
gjorde den slettest mulige Tjeneste, idet
Varmen ikke trængte ind i de Klæder, Sengklæder
og Stoffer, som anbragtes i Ovnen, og samtidig
paavirkedes enkelte Partier af Overfladerne saa
stærkt, at de blev brændte. Ogsaa i Kirurgien
er man for største Delen kommet bort fra at
sterilisere ved tør Varme, hvilken kun
benyttes enkelte Steder til D. af Catgut, og desuden
anvendes af og til Flambering af et enkelt ell.
nogle faa Instrumenter, naar man hurtig vil
besørge disses paalidelige D.

D. ved Damp spiller derimod en stor Rolle
i Nutidens Sundhedspleje saavel som i
Kirurgien. For den sidstes Vedk. er D. ved Damp
i Grunden i ingen Henseende forsk. fra den
tilsvarende Fremgangsmaade i Laboratorierne.
Forbindingsstofferne, de ved Operationen
benyttede Klæder o. l. anbringes i passende
Indpakninger i Desinfektionsovne, der udsætter de
indlagte Sager for Dampens Paavirkning.
Hyppigst anvendes strømmende Dampe; men ofte
har man truffet saadanne Foranstaltninger, at
den strømmende Damp slipper ind under et
betydeligt Tryk, og at Udstrømningsaabningen
er snæver; samtidig er der ved dobbelte Vægge,
ved Pakninger o. l. sørget for, at der ingen
Afkøling sker; paa denne Maade kan der opnaas
en Paavirkning af Damp i Strømning, samtidig
med, at den er under forhøjet Spænding, altsaa
ogsaa ophedet til over 100°; denne D. er saaledes
en Blanding af Autoklavesystemet og det
Koch'ske System.

Den ovenomtalte D. med hed Formoldamp
har faaet en Del Anvendelse i Kirurgien ved
nogle af de skøre Sager, der anvendes.
Kogning har ogsaa i Kirurgien udstrakt Anvendelse
over for de fleste Instrumenter.

Større Vanskeligheder har frembudt sig for
en D., der er betryggende for Hygiejnens Krav
samtidig med, at Behandlingen ikke skader
de behandlede Genstande, at den anvendte Tid
ikke er for lang, og at de anvendte Apparater
ikke løber for højt op i Pris. Det er atter her
to forsk. Principper, der er fulgte af
Ingeniørerne, nemlig D. med overspændt
Vanddamp og D. i strømmende Vanddamp. Den
første Fremgangsmaade er saaledes fulgt i en
Del Ovne, der adskiller sig fra den i Fig. 1
afbildede Autoklave ved, at Ovnen er horisontal,
og begge Ender dannes af hermetiske Laag.
Genstandene, der skal desinficeres, kan køres
ind i Ovnen paa en Vogn, der løber paa
Skinner. Inde i Ovnen findes lukkede
Dampvarmerør, bestemte til at opvarme Indholdet, før D.
paabegyndes, for at Dampen ikke skal fortætte
sig for stærkt paa Genstandene og gøre disse
vaade. Dampen udvikles i en Dampkedel noget
fra Ovnen og ledes ind i den gennem særlige
Rør, der dels forsyner Varmerørene, dels
Ovnens Indre med Damp. D. i denne Ovn
foregaar i det væsentlige som ved Autoklaven (Fig.
1), dog med den Modifikation, at Dampen først
ledes ind i Varmerørene, og først naar disse
har gennemvarmet Ovnens Indre, ledes Damp
ind i selve Rummet, og Luften skaffes ud ved
et Par »Udblæsninger«. Derved opnaas, at man
til sidst har Sagerne under en staaende
Dampophedning paa mellem 107° og 115°, og Forsøg
har vist, at man er i Stand til i denne Ovn at
dræbe de mest sejlivede af de kendte
Bakteriesporer selv inde i Dybden af sammenrullede
Sengklæder. Foruden Sikkerheden m. H. t. D.
har man ogsaa arbejdet med at forbedre
Ovnenes Ydeevne m. H. t. den Mængde Sager, de
kan desinficere i Døgnet. Man har gjort
