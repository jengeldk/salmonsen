henholdsvis Grundplan og lodret Snit af Gothersgades
Elektricitetsværk i Kbhvn. Værket, som
anlagdes 1892, bestaar af en ældre og nyere Del, det
saakaldte Anneks, opført 1904. I den ældre Del
af Værket er installeret i alt 5 Stkr
Dampdynamoer, 1 Stk. à 210 KW, 2 Stkr à 360
KW og 2 Stkr à 750 KW. De tre mindste Maskiner
driver hver to Stkr Dynamoer à 220 Volt, hvoraf den
ene arbejder i Anlæggets +-Side,
den anden i ÷-Siden (Samleskinnespænding 2 X 220
Volt Treleder), medens de to 750 KW-Maskiner hver kun
driver een Dynamo paa 220 Volt, den ene Maskine
arbejder da paa +-Siden, den anden paa ÷-Siden. Tavleanlægget med tilhørende 
Celleskiftere til denne Del af Værket findes i den
nordre Ende af Maskinsalen. I Maskimsalens
modsatte Ende findes fælles Kondensationsanlæg
for alle 5 Dampmaskiner, der alle er
Tregangsmaskiner for mættet Damp med 10
Atmosfærers Tryk. Umiddelbart op til Maskinsalen
ligger det dertil hørende Kedelhus, der, foruden de
nødvendige Hjælpeapparater (Fødepumper o. l.),
indeholder i alt 9 Stykker Vandrørskedler,
nemlig 3 Stkr Kedler à 210 m<sup>2</sup> Hedeflade, 3
Stkr à 220 m<sup>2</sup> og 3 Stkr à 300 m<sup>2</sup>. Det nyere
Anlæg bestaar af 4 lige store Dampmaskiner
(Tregangsmaskiner for overhedet Damp af 13
Atm. Tryk), der hver er direkte koblet til en
1200 KW.-Dynamo paa 440 Volt. Dynamoerne i
denne Del af Værket arbejder altsaa paa
Yderlederne, medens Spændingsdelingen sker ved
Hjælp af Batteriet (se ovf.). Alle Dynamoer har
stor Spændingsregulering, saa at man kan lade
Batterierne op uden ekstra Lademaskiner;
saadanne findes altsaa ikke paa Værket.
Tavleanlægget for de 4 Maskiner og for et Batteri er
anbragt i Maskinsalens østlige Ende. I det ny
Anlægs Kedelhus er installeret 8 Stkr
Vandrørskedler à 330 m<sup>2</sup> Hedeflade, samt en
Economiser. Medens Fyringen i det ældre Kedelanlæg sker
for Haanden, er disse nyere Kedler alle
forsynede med automatiske Fyrapparater, Kæderiste,
der baade giver en lettere Betjening og navnlig
en bedre Udnyttelse af Brændslet. Kullene tages
i det ny Anlæg fra 5 Siloer à c. 100 t's
Rumindhold, der befinder sig oven over Kedlerne, og
hvortil Kullene transporteres op ved Hjælp af en
Elevator. Bortfjernelsen af Aske og Slagger sker
ligeledes automatisk. Til Værket hører 2
Akkumulatorbatterier, hver paa 440 Volt med en Kapacitet
paa 2000 Ampères Afladning i 3 Timer,
altsaa hvert Batteri 6000 Ampère-Timer. Det
ene Batteri er anbragt i en stor Kælder
under Værkets Gaard, det andet Batteri er fordelt
i fl. Etager i en umiddelbart op til den ny
Maskinsal stødende Bygning, der tillige indeholder
Rum for Celleskiftere samt for de til en 1000
KW.-Kaskadeomformer hørende

<img>
Fig. 13. Maskinsalen i Kraftstationen Rjukan II.
</img>
<img>
Fig. 14. Dampturbinecentralen i Genua.
</img>
