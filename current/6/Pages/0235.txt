Fodfæste for højre Fod, løftede D. med begge
Hænder højt i Vejret, slap med venstre Haand,
førte højre Haand med D. nedad og
bagudopad, medens han bøjede sammen i
Underlivet, lod derpaa med Opbydelse af al sin Kraft
højre Haand beskrive en Bue fremad, idet hele
Legemet samtidig rettedes op for at øge
Svingkraften, og slap D., der nu susende for frem
gennem Luften. Momentet før denne yderste
Anstrengelse er gengivet i Myron's berømte
D.-Kaster, som kendes fra fl. antikke Kopier (se
Art. <sp>Billedhuggerkunst</sp>, Tavle VI). Det
gjaldt kun om at kaste saa langt som muligt;
som den ypperste D.-Kaster nævnes Atleten
Fayllos fra Kroton, der slyngede sin D. 95 Fod
(c. 30 m).
<i>C. B.</i>
</chapter>

<chapter name="Diskrasit">
<b>Diskrasit</b> (<sp>Antimonsølv</sp>, <sp>Dyskrasit</sp>),
et sølvhvidt, metallisk Mineral, som bestaar af
Antimon og Sølv i varierende Forhold (mellem
Ag<sub>2</sub>Sb og Ag<sub>6</sub>Sb). Krystalformen er rombisk;
Haardheden 4 og Vægtfylden hen imod 10. D.
forekommer i Wenzel-Gangen ved Wolfach i
Baden, paa hvilket Sted den er Hovedmalmen
for Sølvindvinding, i mindre Mængder ved
Andreasberg i Harz, Allemont i Dauphiné og
andre Steder.
<i>(N. V. U.). O. B. B.</i>
</chapter>

<chapter name="Diskredit">
<b>Diskredit</b> (lat.), Miskredit, Mangel paa Kredit,
daarligt Rygte; <sp>diskreditere</sp>, ødelægge en
Persons Kredit, bringe i daarligt Rygte.
</chapter>

<chapter name="diskret">
<b>diskret</b> (fr.), tilbageholden, forsigtig i sine
Ytringer, tavs med betroede Hemmeligheder,
beskeden, taktfuld.
</chapter>

<chapter name="diskret">
<b>diskret</b> kaldes i Matematikken en Størrelse,
der kun kan antage en Række indbyrdes
adskilte Talværdier, f. Eks. Antallet paa en
Forsamling Mennesker, der kun kan være et helt
positivt Tal.
<i>Chr. C.</i>
</chapter>

<chapter name="Diskretion">
<b>Diskretion</b> (fransk), Forsigtighed, Tavshed,
Skaansel, taktfuld Opførsel; <sp>overgive sig
paa D.</sp>, overgive sig paa Naade og Unaade,
(med Haab om hensynsfuld Behandling).
</chapter>

<chapter name="Diskretionsaar">
<b>Diskretionsaar,</b> Skønsaar, jfr. Udtrykket:
»at være kommet til Skønsaar og Alder« (se
<sp>Myndighed</sp>).
<i>E. T.</i>
</chapter>

<chapter name="diskretionær Myndighed">
<b>diskretionær Myndighed,</b> en Myndighed,
der udøves efter Skøn med fri Afvejen af de
forsk. Hensyn, der er at tage, og ikke i H. t.
nøjagtig afstukne, bindende Regler.
<i>E. T.</i>
</chapter>

<chapter name="Diskriminant">
<b>Diskriminant</b> (<sp>mat</sp>.) er en vis Funktion af
Koefficienterne i et m. H. t. nogle variable
Størrelser helt rationalt Polynomium, der spiller
en betydelig Rolle i Algebraen og den
analytiske Geometri; Navnet er indført af
Sylvester. D. af den venstre Side i en hel rational
Ligning med een ubekendt, hvori der paa højre
Side af Lighedstegnet staar 0, er = en
konstant Faktor Gange Produktet af Kvadraterne
paa alle Differenserne mellem to og to af
Rødderne; Betingelsen for, at Ligningen har to lige
store Rødder, vil altsaa være, at D. er = 0.
Skrives Ligningen for en algebraisk Kurve ell.
Flade med 0 paa højre Side af Lighedstegnet,
vil Betingelsen for, at Kurven ell. Fladen har
et Dobbeltpunkt, være, at venstre Sides D. er
= 0.
<i>Chr. C.</i>
</chapter>

<chapter name="diskulpere">
<b>diskulpere</b> (lat.), undskylde, retfærdiggøre,
frikende, rense for; <sp>Diskulpation</sp>,
Undskyldning, Retfærdiggørelse.
</chapter>

<chapter name="diskurrere">
<b>diskurrere</b> (lat.), tale frem og tilbage, drøfte;
<sp>Diskurs</sp>, Samtale.
</chapter>

<chapter name="diskursiv">
<b>diskursiv</b> [eller -'si'v], gaaende fra det
ene til det andet, betegner den begrebsmæssige
Tænkning, der gaar frem fra Begreb til Begreb
og saaledes erkender dem i Succession, i
Modsætning til Intuitionen, som skuer Begreberne
i samlet Helhed og Enhed.
<i>W. N.</i>
</chapter>

<chapter name="Diskusdannelser">
<b>Diskusdannelser</b> (<sp>bot</sp>.) kaldes særlige,
ring-, knude-, vorte-, syl- ell. pudeformede, i
Reglen som honningafsondrende Organer
fungerende Dannelser i Blomsten, der opstaar
temmelig sent og er Udvidelser af ell. Nydannelser
paa Blomsterbunden. De har undertiden (f. Eks.
hos <i>Cobæa</i>) en anden Farve end den grønne,
og de er saa godt som altid til Stede i bestemt
Antal og paa bestemt Plads; i Reglen har de
derfor systematisk Bet.
<i>V. A. P.</i>
</chapter>

<chapter name="Diskussion">
<b>Diskussion</b> (lat.), Drøftelse af forskellige
Anskuelser, Meningsudveksling efter et
Foredrag om dettes Indhold.
</chapter>

<chapter name="diskutabel">
<b>diskutabel,</b> omtvistelig; hvad der kan
drøftes.
</chapter>

<chapter name="diskutere">
<b>diskutere</b> (lat.), drøfte, overveje, undersøge
(jfr <sp>Diskussion</sp>).
</chapter>

<chapter name="diskvalificere">
<b>diskvalificere,</b> sportslig Betegnelse for at
udelukke fra Præmie en Deltager i en
Konkurrence p. Gr. a., at Deltageren ikke har
fulgt de for vedk. Konkurrence gældende
Regler ell. iflg. disse ikke har været berettiget til
at deltage.
<i>O. P.</i>
</chapter>

<chapter name="dislocere">
<b>dislocere</b> (lat.), bortrykke noget fra dets
Plads, forvride (Ledemod), forsætte, forlægge.
</chapter>

<chapter name="Dislokation">
<b>Dislokation</b> er Fordeling af Tropperne. I
Krigstid foretages D. med Kampberedskab for
Øje, idet man søger saa gode Forhold m. H. t.
Forplejning og Bekvemmelighed, som
Kampberedskabet tillader. I Fredstid tages der
Hensyn til den civile Befolknings Tarv, og D.
foretages hyppigst i Forbindelse med den civile
Øvrighed. <sp>D.-Tableau</sp> angiver den
detaillerede Indkvartering af de enkelte større
Troppedele paa de forsk. Steder og indeholder
ofte tillige Angivelse af, hvor Forplejning skal
modtages, og hvorhen Syge skal sendes.
<sp>D.-Lister</sp> og <sp>D.-Kort</sp> angiver de enkelte
Byers, Landsdeles og større Gaardes
Indkvarteringsevne.
<i>B. P. B.</i>
</chapter>

<chapter name="Dislokation">
<b>Dislokation</b> (<sp>Spring</sp>, <sp>Forkastning</sp>),
en ved Bevægelser i Jordskorpen fremkaldt
Forskydning af Jordlagene i Forhold til
hverandre. Fremkomsten af en D. er ofte ledsaget
af Jordskælv (<sp>tektoniske</sp> eller
<sp>Dislokationsjordskælv</sp>) og Spaltedannelser
(<sp>Dislokationsspalter</sp>). Se i øvrigt
<sp>Lejringsforhold</sp>.
<i>J. P. R.</i>
</chapter>

<chapter name="Dislokationsmetamorfose">
<b>Dislokationsmetamorfose,</b> se
<sp>Dynamometamorfose</sp>.
</chapter>

<chapter name="Dismal Swamp">
<b>Dismal Swamp</b> ['dizm<sub>ə</sub>£-'swåmp] (»den
bedrøvelige Sump«), en 64 km lang og 40 km
bred Sumpstrækning langs Atlanterhavets Kyst
i Staterne Virginia og North Carolina. Medens
deri tidligere var næsten utilgængelig og kun
havde Bet. ved sin store Rigdom paa
Naaletræer, navnlig Sumpcypresser, er den nu for
største Delen tørlagt og indvundet for
Agerbruget. Midt i den ligger den 41 km<sup>2</sup> store
<sp>Drummond-Sø</sp>. Gennem D. S. fører
