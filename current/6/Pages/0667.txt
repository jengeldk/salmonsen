<chapter name=”Dødedommen”>
<b>Dødedommen,</b> Dom over de Afdøde,
fremstilles ofte paa ægypt. Papyrusruller ell.
Mumiekister o. desl. Herskeren i de Dødes Rige, Osiris,
sidder her paa sin Trone med
Herskersymbolerne i sine Hænder; bag ham staar ofte hans
Hustru Gudinden Isis; foran sidder et Dyr med
oplukket Gab, en Art kvindelig Flodhest, der
nærmest synes at svare til Grækernes Kerberos.
Dommen symboliseres ved en stor Vægtskaal,
oven paa hvilken en Hundeabe (<i>Cynocephalus</i>),
Symbolet paa Ligevægt, sidder; paa den ene
Vægtskaal ses den Afdødes Hjerte, der afvejes
imod Sandhedens Gudinde (med Strudsfjederen)
paa den anden Vægtskaal. Ved Vægten staar
Guderne Horos (med Falkehoved), og Anubis (med
Sjakalhoved) for at vaage over Vejningen,
medens Thot (med Ibis-Hoved) opskriver
Resultatet. Paa den anden Side af Vægten ses den
Afdøde, ført frem af Sandhedens Gudinde (Maa
ell. Maat), stundom af to Sandheds-Gudinder.
Uden om Domsscenen ser man 42 Dommere
sidde paa Hug; de er som oftest væbnede med
Knive; og paa Hovedet bærer de Sandhedens
Symbol (Strudsfjederen). I den tilhørende
hieroglyfiske Tekst, der med den nylig beskrevne
Domsscene danner et Afsnit (Kap. 125) af
Dødebogen, henvender den Afdøde sig til disse 42
Dødedommere og forsikrer for hver enkelt om
sin Uskyldighed i den Synd, vedk. Dommer
særlig skal straffe. Naar Dommen lykkelig var
bestaaet, kunde den Afdøde fortsætte sine
Vandringer i den anden Verden; hvis han ikke
bestod, ventede Straffe og Pinsler, ja en
fuldstændig Tilintetgørelse Synderen. Diodor taler
ogsaa om en Dom over de Afdøde med 42
Dommere; men han antager det for en virkelig
menneskelig Dom, som han henlægger til Bredden
af Møris-Søen; men det er meget tvivlsomt, om
neget saadant virkelig har fundet Sted.
Rimeligvis har Diodor misforstaaet sine Kilder og
henlagt Domsscenen, som Dødebogen omtaler,
og som tænkes at tilhøre den anden Verden, til
det virkelige Liv.
<i>V. S.</i></chapter>

<img>Den ægyptiske Dødedom.</img>

<chapter name=”Døde Haand”>
<b>Døde Haand</b> (lat. <i>mánus mórtua</i>, fr.
<i>mainmorte</i>, eng. <i>mortmain</i>, tysk, <i>tote Hand</i>) er et
Udtryk, der er brugt for at betegne, at Gods,
der tilfaldt Kirken, Stiftelser e. l. faste,
upersonlige Retssubjekter, derved unddroges den fri
Omsætning. En vidtløftig Lovgivning har mange
Steder (særlig i England) søgt at værne
Samfundet mod den derfra truende Fare. I Nutiden
er dog det meste af den herhenhørende
Lovgivning paa ny bortfaldet; men Udtrykket
bruges som Betegnelse overalt, hvor et Formuegode
i Kraft af særlige Regler i større Omfang er
unddraget Besidderens saavel som enhver
andens fri Dispositionsret.
<i>E. T.</i></chapter>

<chapter name=”Døde Hav”>
<b>Døde Hav</b> (<sp>Bahr Lut</sp>), Sø i Palæstina,
ligger i den store syriske Gravsænkning, som
gennem Syrien og Palæstina strækker sig ned til
Akaba-Bugten, indtager et Areal af 1120 km<sup>2</sup>,
er 75 km lang, c. 15 km bred. Vandfladen ligger
394 m lavere end Middelhavet. Kysterne har
ingen større Bugter, og kun mod SØ. skyder den
lave Halvø El Lisan sig ud i Søen. Kysterne
omgives af stejle Klipper af Sandsten, Kalksten og
Basalt. Nogle Steder findes dog uden for
Klipperne en faa Hundrede m bred, sandet
Strandbred. Ved Sydenden er Kysten flad og sumpet.
N. f. El Lisan falder Bunden hurtig ned til en
Dybde af over 200 m. Den største, sikkert maalte
Dybde er 357 m. S. f. El Lisan er Bunden flad,
og Dybden overstiger ikke 4 m. Vandet har en
Vægtfylde af 1.166, saa at man ikke kan synke i
det. Saltholdigheden er 23,75 %. Af de opløste
Salte er 25-29 % Natriumklorid, 51-65 %
Magniumklorid, af Gibs findes kun lidet.
Farven er blaa med lidt grønligt Skær.
Vandtilførslen sker hovedsagelig fra
Jordan, ved hvis Munding Saltholdigheden
derfor er ringere, dernæst fra Vadi el
Deraah, som udmunder bag El Lisan og
næsten hele Aaret fører Vand, endelig om
Vinteren fra talrige Regnbække. Ved Kysterne
findes hist og her Svovllag og svovlbrinteholdige
Kilder, Lag af Marmor og Stensalt. I Søens Bund
findes Asfaltlag. I Kasr el Hadshla nær
Nordkysten, 382 m lavere end Havfladen, har
Vinteren en Middeltemp. af c. 20°, Sommeren c.
34°. Den aarlige Regnmængde angives til c. 20
cm. Det tørre Klima gør Søens Omgivelser
ørkenagtige, hvor ikke Floder og Kilder
