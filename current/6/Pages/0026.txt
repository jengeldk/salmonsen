Evne til at udvikle frit Kvælstof i nitratholdige
Peptonopløsninger. Det er tvivlsomt, om det fri
Kvælstof bør opfattes som et ægte Ekskret af
Bakterierne ell. opstaar ved gensidig
Paavirkning mellem Bakteriernes Stofskifteprodukter
og de i Substratet værende
Kvælstofforbindelser.
<i>O. T.</i>
</chapter>

<chapter name="De Nittis">
<b>De Nittis,</b> G., se <sp>Nittis</sp>.
</chapter>

<chapter name="Denka">
<b>Denka,</b> se <sp>Dinka</sp>.
</chapter>

<chapter name="Den kgl. Porcelænfabrik">
<b>Den kgl. Porcelænfabrik,</b> se <sp>Dansk
Porcelæn</sp>.
</chapter>

<chapter name="Den kgl. Veterinær- og Landbohøjskole">
<b>Den kgl. Veterinær- og Landbohøjskole,</b>
se <sp>Landbohøjskolen</sp>.
</chapter>

<chapter name="Denman, Thomas">
<b>Denman</b> ['denm<sub>ä</sub>n], <sp>Thomas</sp>, eng.
Fødselshjælper, f. 27. Juni 1733 i Grevskabet Derby, d.
i Feltham 1815. Han var først ligesom sin Fader
Apoteker, men gav sig 1754 til at studere
Medicin i London. Han var derefter Marinelæge
1757-63, hvorpaa han atter vendte tilbage til
London for at studere Fødselshjælp hos Smellie
og Hunter. Han blev Doktor i Skotland,
nedsatte sig i Winchester; men da det ikke
lykkedes ham at komme frem her, drog han atter til
London, hvor han i lang Tid levede i stor Nød.
Langt om længe fik han Lykken med sig,
erhvervede sig en stor Fødselspraksis, oprettede
en privat Fødselsstiftelse og Læreanstalt samt
var Læge ved Middlesex-Hospitalet og blev snart
ved sine Skr en meget berømt Mand. 1791 trak
han sig tilbage til Privatlivet. Han var den
første, der offentliggjorde en Del Tilfælde af
spontan Vending af Fosteret ved Skraaleje med
fremfalden Arm, og i den Anledning raadede
han til at afvente en saadan i St f., naar
Vandet var gaaet, at foretage forcerede
Vendingsforsøg. Han raadede ogsaa til efter foretagen
Vending at lade Fødselen foregaa ved Naturen.
I det hele har han betydelig Fortjeneste af
Læren om Bækkenforsnævring. Han var ogsaa den
første, der anbefalede i dertil egnede Tilfælde
kunstigt at indlede Fødselen, før Svangerskabet
var udløbet. Særlig værd er det at fremhæve,
at han er den første, der paaviste, at
Barselfeber lader sig overføre ved Jordemødre og
Læger, noget der i omtr. 100 Aar derefter
glemtes (se <sp>Barselfeber</sp>). Han har skrevet:
<i>An essay on puerperal fever</i> (1768), <i>An essay
on natural labour</i> (1786), <i>Introduction to the
practice in midwifery</i> (2 Bd, 1787 og 1795, ny
Opl. 1801, 1806, 1816; Overs. i forsk. Sprog),
<i>Aphorism on the application and use of the
forceps and vectis in premature labour</i> (1788, 1817),
<i>Collection of engravings to illustrate the
generation and partus</i> (1791 og 1815) o. fl.
<i>G. N.</i>
</chapter>

<chapter name="Denmark Hill">
<b>Denmark Hill</b> ['denma<sub>ə</sub>k-'hi£], Bydel i det
sydlige London, hører til Distriktet Camberwell,
Grevskabet Surrey.
<i>G. Ht.</i>
</chapter>

<chapter name="Denne-Baron">
<b>Denne-Baron</b> ['dæn-ba'rå], <sp>Pierre
Jacques René</sp>, fr. Digter (1780-1854), studerede
Filologi i Paris og dyrkede samtidig sin poetiske
Tilbøjelighed ved Oversættelse af klassiske
Digtere. Efter Musaios udgav han 1806 et episk
Digt i 4 Sange: <i>Héro et Léandre</i>, 1813
offentliggjorde han en metrisk Oversættelse af Properts'
Elegier, 1822 <i>Fragments de Virgile</i>, <i>Lucain et
Claudien</i>, 1823 <i>La nymphe Pyrène aux Français</i>,
en Ode samt andre Digte, 1825 en Samling
Idyller: <i>Les fleurs poétiques</i>. D. overs. tillige
Anakreon, Properts o. fl. paa Prosa. Han var en af
de sidste Digtere af den akademisk-klassiske
Skole, hans Vers er elegant yndefulde, men ofte
udflydende bløde, hans Oversættelser flygtige og
ofte ukorrekte. Han var en Hovedmedarbejder
af <i>Dictionnaire de la conversation</i> og af Nisard's
Samling af lat. Klassikere. (<sp>Litt</sp>.:
<sp>Sainte-Beuve</sp>, <i>Causeries du lundi</i> [10. Bd]).
<i>S. Ms.</i>
</chapter>

<chapter name="Denner, Balthasar">
<b>Denner</b> ['dæn<sub>ə</sub>r], <sp>Balthasar</sp>, tysk
Portrætmaler, f. 1685 i Hamburg, d. 1749 i Rostock. D.
blev som Barn Krøbling, gav sig tidlig til at
tegne; først da han 1707 kom paa Akademiet i
Berlin, kom der Fart i hans kunstneriske
Undervisning. Snart blev han en Berømthed.
Bekendtskabet med Grevinde Reventlow (for hvem
han aarlig malede et Billede, mod at hans
Fader, Mennoniterpræsten, til Gengæld skulde
have Lov til at prædike paa hendes Jordegods)
aabnede ham Vej til Hofferne, det
Holstein-Gottorp'ske, det danske Hof (1717 malede han
Kongen i Husum, dvælede 10 Maaneder i Kbhvn,
malede 1734 i Altona Christian VI,
portrætterede Tordenskjold, o. s. fr.), det
Braunschweig-Wolfenbüttel'ske, det eng. (fra 1721 til c. 1728
var England Hovedopholdsstedet) m. fl.; en Tid
levede han i Amsterdam og Hamburg; i de
senere Aar var det især det mecklenburgske
Hof, der holdt ham fast (i Schwerins Mus.
findes saaledes bl. a. 46 ufuldendte Arbejder af
D.). D. blev den typiske Repræsentant for det
minutiøse Maleri i de »smaa« Hollænderes
Fodspor; ingen kunde som han lupe-agtigt fint
gengive hver en Rynke, hver Hudfold, hvert
Haar i Pelsværket, det hele glat udpenslende.
Portrætfaget var hans Hovedvirksomhed; han
imødekom her saa udmærket Smagen for fot.
Virkelighed (det fortælles om »Hovedet af en
gl Kone« - det ene af de to berømte Billeder i
Wiens Hofmus.; det andet: Pendant'en »Hoved
af en gl Mand« - at Kejser Karl VI selv gemte
Nøglen til Rammeskrinet; han havde ogsaa
givet 4700 Gulden for det). Nyere Tider finder
hans slidsomme Detaillering aand- og
karakterløs. Foruden Portrætter malede han Blomster-
og Frugtstykker; ogsaa Historiemalerier (mest
fra Ungdomstiden). Talrige Mus. ejer Billeder
af D.; Kunstmus. i Kbhvn: Kunstnerens Datter,
Glyptoteket: Selvportræt, andre i
Frederiksborg Mus., Moltke's Galeri, Gaunø-Samlingen
m. v.
<i>A. Hk.</i>
</chapter>

<chapter name="Denner, Johan Christoph">
<b>Denner</b> ['dæn<sub>ə</sub>r], <sp>Johan Christoph</sp>
(1655-1707), Fabrikant af
Træblæseinstrumenter i Nürnberg, har gjort sig bekendt som
Opfinder af Klarinetten, et Instrument, han c. 1700
konstruerede som Resultat af sine Forsøg paa
at forbedre Skalmejen.
<i>A. H.</i>
</chapter>

<chapter name="Dennery, Adolphe Philippe">
<b>Dennery</b> [dæn'ri] (<sp>d'Ennery</sp>), egl.
<sp>Adolphe Philippe</sp>, fr. dram. Forf., f. i Paris 17.
Juni 1811 af jødiske Forældre, d. smst. 26. Jan.
1899, var først Kontorist og forsøgte sig i
Malerkunst og Journalistik, men debuterede allerede
1831 som Dramatiker med <i>Émile ou le fils d'un
pair de France</i>, som han skrev sammen med
Charles Desnoyers. Nu paafulgte en
overordentlig frugtbar Produktion af Dramaer,
Vaudeviller, Operatekster og Lystspil, gerne forfattede
med Medarbejdere som Anicet-Bourgeois,
Dumanoir, Clairville, Crémieux, Lambert Thiboust,
