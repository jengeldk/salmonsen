Buffalo-Floden i det indiske Ocean, 240 km NØ. f. Port
Elizabeth. (1911) 20800 Indb. Den er den
tredievigtigste af Kaplandets Havnebyer og besørger
særlig Omsætningen for Basutoland og
Oranjefristaten. Paa Grund af sine smukke Omgivelser
og glimrende Badestrand er den det mest søgte
Badested i Sydafrika. E. blev grundlagt 1847
og hed opr. Port Rex.
<i>C. A.</i>
</chapter>

<chapter name="East-Lothian">
<b>East-Lothian</b> ['i.st-'£o<sub>u</sub>ð<sub>iə</sub>n], se
<sp>Haddington</sp>.</chapter>

<chapter name="East-Main">
<b>East-Main</b> ['i.st-'me<sub>i</sub>n], »det østlige
Fastland«, Betegnelse for Vestkysten af Halvøen
Labrador i Nordamerika. Paa denne Kyst
ligger Hudsonbay-Kompagniets
<sp>Handelsplads E.-M.</sp> ved Mundingen af East-River.
<i>H. P. S.</i>
</chapter>

<chapter name="Eastman, George">
<b>Eastman</b> ['i.stmän], <sp>George</sp>, f. 1854 i
Waterwille, New York, er Opfinder af
»Kodak«-Fotografiapparatet og Grundlægger af
Filmfotografien. Det af ham dannede
Kodak-Aktieselskab har nu Filialer i saa godt som alle
Kulturlande.
<i>C. E. A.</i>
</chapter>

<chapter name="Easton">
<b>Easton</b> [i.stn], By i U. S. A., Stat
Pennsylvania, ligger 60 km SØ. f. Annapolis ved Lehigh
Rivers Udløb i Delaware. (1910) 28520 Indb.
E., der anlagdes 1738, er Sæde for det
presbyterianske <i>Lafayette College</i> og har Jernværker
samt Maskin- og Silkefabrikation.
<i>H. P. S.</i>
</chapter>

<chapter name="Easton, Cornelis">
<b>Easton</b> [i.stn], <sp>Cornelis</sp>, holl.
Amatørastronom, f. 10. Septbr 1864 i Dordrecht,
studerede i Delft, var til 1906 bosiddende i
Rotterdam, senere i Amsterdam, har bl. a. publiceret
det betydelige Arbejde: <i>La voie lactée dans
l'hémisphére boréal</i> (1893) og fremstillet sin Teori
om Mælkevejen i Afh. <i>A new theory of the milky
way</i> (1900) og <i>A photographic chart of the
milky way and the spiral theory of the galactic
system</i> (1913). Ved Siden heraf har han i
Publikationerne fra Videnskabsselskabet i
Amsterdam offentliggjort enkelte mindre Afh. om mere
specielle Emner vedrørende Mælkevejen,
Stjernetaager, Solen etc.
<i>J. Fr. S.</i>
</chapter>

<chapter name="East-Orange">
<b>East-Orange</b> [i.st-'år<sub>i</sub>ndз], By i U. S. A.,
Stat New Jersey, ligger 20 km V. f. New York
og umiddelbart Vesten for Newark. (1910) 34370
Indb.
<i>H. P. S.</i>
</chapter>

<chapter name="Eastport">
<b>Eastport</b> ['i.stpo<sub>ə</sub>t], By i U. S. A., Stat
Maine, ligger 230 km NØ. f. Augusta paa Moose
Island ved Passamaquoddy-Bugten og er
forbundet med Perry paa Fastlandet ved en Bro.
(1910) 4960 Indb. E. har en udmærket Havn,
der forsvares af Fort Sullivan.
<i>H. P. S.</i>
</chapter>

<chapter name="East-Portland">
<b>East-Portland</b> ['i.st-'på.<sub>ə</sub>t£<sub>ə</sub>nd], Forstad til
<sp>Portland</sp> (s. d.) i U. S. A., Stat Oregon.</chapter>

<chapter name="East-Providence">
<b>East-Providence</b> ['i.st-'pråv<sub>i</sub>d<sub>ə</sub>ns], By i U.
S. A., Stat Rhode Island, ligger 6 km Ø. f.
Providence ved Providence River. (1910) 15800
Indb. E. har kem. Fabrikker og Papirfabrikker.
<i>H. P. S.</i>
</chapter>

<chapter name="East-Retford">
<b>East-Retford</b> ['i.st-'retfəd], se <sp>Retford</sp>.</chapter>

<chapter name="East-Riding">
<b>East-Riding</b> ['i.st-'ra^id<sub>i</sub>ŋ], se <sp>Yorkshire</sp>.</chapter>

<chapter name="East-River">
<b>East-River</b> ['i.st-'rivə], det 30 km lange
Sund, der adskiller Byen New York fra dens
Forstad Brooklyn paa Long Island, og som
forbinder New Yorks Havn med det nordligere
liggende Long Island Sound. Det er paa sit
smalleste Sted kun 1200 m bredt og overspændes
af fl. Broer, af hvilke den ældste er den 1870-83
opførte E.-R.-Bridge (se <sp>New York</sp>). I E.-R.
ligger fl. Øer som Blackwells Island, Wards Island
og Randall Island, paa hvilke findes Hospitaler,
Asyler, Tugthuse o. l. Anstalter. Mellem Wards
Island og Blackwells Island ligger en Snævring,
<sp>Hell Gate</sp>, der tidligere var meget farlig
p. Gr. a. undersøiske Skær; disse blev
imidlertid bortsprængte 1876 og 1885. Ligeledes blev
1880 og 1890 det Indløbet spærrende Diamond
Reef bortsprængt. E. er nu en vigtig Vandvej
og Havn, der paa begge sine Bredder er tæt
besat med Landingsbroer.
<i>H. P. S.</i>
</chapter>

<chapter name="East-Saginaw">
<b>East-Saginaw</b> ['i.st-'säg<sub>i</sub>nå.], se <sp>Saginaw</sp>.</chapter>

<chapter name="East-Saint-Louis">
<b>East-Saint-Louis</b> ['i.st-s<sub>ə</sub>nt-'£u.<sub>i</sub>s], By i
U. S. A., Stat Illinois, ligger ved Mississippi, lige
over for St Louis, hvormed den er forbundet
ved en 1867-74 opført Jernbanebro. (1910) 58550
Indb. Fra E.-S.-L. udgaar 14 betydelige
Jernvejslinier.
<i>H. P. S.</i>
</chapter>

<chapter name="East-Stonehouse">
<b>East-Stonehouse</b> ['i.st-'sto<sub>u</sub>nha^us], se
<sp>Plymouth</sp>.</chapter>

<chapter name="Eastwick, Edward Backhouse">
<b>Eastwick</b> ['i.stwik], <sp>Edward Backhouse</sp>,
eng. Orientalist og Diplomat, (1814-1883), f. i
Warfield (Berkshire). Fra Oxford-Univ. gik han
1836 ind i den ind. Hær og udmærkede sig ved
den Færdighed, han hurtig erhvervede sig i
de moderne indiske Sprog, Hindustani (Urdu),
Hindi, Marathi, Gujarati, m. m. Regeringen
benyttede ham ofte til Tolk og til diplomatiske
Sendelser, bl. a. til Kina i Anledning af
Fredslutningen 1842. Af Helbredshensyn vendte han
tilbage til England, og efter et Ophold i
Tyskland blev han 1845 Professor i Hindustani ved
East India College i Haileybury, og ved Siden
af de moderne indiske Sprog drev han ogsaa
omfattende Studier af Persisk. 1859 blev han
Undersekretær ved det indiske Departement og
udsendtes (1860-63) som Legationssekretær ved
det persiske Hof. Efter sin Hjemkomst paatog
han sig en diplomatisk Mission til Venezuela og
blev derefter Sekretær hos Lord Salisbury og
var Medlem af Underhuset 1868-74. Hans
vigtigste Arbejder er: <i>Sindhi Vocabulary</i> (i
<i>Transactions of the Bengal Asiatic Society</i>, 1843);
Oversættelser paa Engelsk af Schiller's Bog om
Nederlandenes Opstand (1844) og af Bopp's
sammenlignende Grammatik (1845, 4. Udg. 1885);
<i>Hindustani grammar</i> (1847, 2. Udg. 1858); Udg.
paa Persisk af Sadi's Gulistan med Glossar
(1849) og eng. Oversættelse af samme (1852);
Udgave paa Hindustani af <i>Prem-Sagar</i> (1851);
eng. Oversættelse fra Hindustani af
<i>Bagh-o-Bahar</i> (1852); Oversættelse fra Persisk af
<i>Amvar-i-Suhaili</i> (1854); Udgave af <i>Khirad Afroz</i>
paa Hindustani (1857); hans Ophold i Persien
findes beskrevet i <i>Journal of a Diplomatist</i> (1864);
paa Opfordring af Ch. Dickens skrev han for
<i>All the year round</i> (1865-66): <i>Sketches of Life
in a South American Republic</i>; desuden forsk.
Rejsehaandbøger for Indien: <i>Madras Presidency</i>
(1879), <i>Bombay Presidency</i> (1882), <i>Pendjab</i>
(1883); en <i>Handbook for India</i> havde han
allerede skrevet 1859 (ny forkortet Udg. 1891);
endelig Pragtværket <i>Kaisar-namah-i-Hind or
lay of the Empress</i> (1.-2. Bd, 1878-82). <sp>(Litt.</sp>:.
<i>Journ. of the Royal Asiatic Society</i> [<i>New Series</i>
Bd 16, 1884]).
<i>D. A.</i>
</chapter>

