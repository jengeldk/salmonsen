Dødshus er blevet restaureret og benyttes nu til
Dels til Skole. I Skt-Andreas-Kirken findes Buster
af Luther og Melanchthon, skænkede af Frederik
Vilhelm III ved Reformationsjubilæet 1817,
desuden blev der paa Firehundredaarsdagen for
Luther's Fødsel, 10. Novbr 1883, afsløret et
Bronzemindesmærke for ham. Det kgl.
Gymnasium stammer ogsaa fra Luther's Tid, og han
indviede det to Dage før sin Død. E. tilhørte
Greverne af Mansfeld, men kom ved Familiens
Uddøen 1780 til Sachsen og derefter 1815 til
Preussen.
<i>G. Ht.</i></chapter>

<chapter name=”Eisler, Rudolf”>
<b>Eisler</b> ['a^isl<sub>ə</sub>r], <sp>Rudolf</sp>, østerr. Sociolog,
f. 7. Jan. 1873 i Wien, hvor han er Sekretær for
Wiens »Soziologische Gesellschaft«. E. har med
stor Klarhed, Prægnans og praktisk Greb paa
at fremhæve det væsentlige givet ansporende
Ledetraad paa mange af den filosofiske
Tænknings Omraader, bl. a.: »Einführung in der
Philosophie« (1897), »Elemente der Logik« (1898,
2. Udgave 1910), »Katechismus der Soziologie«
(1903), en kernefuld og ansporende Haandbog,
»Allgemeine Kulturgeschichte« (1904),
»Geschichte der Wissenschaften« (1906), »Geschichte des
Monismus« (1909), »Wörterbuch der
philosophischen Begriffe« (3. Udg., 3 Bd, 1909) og en
større Haandbog »Philosophisches Lexikon «(1912).
Han har 1908 paabegyndt Udgivelsen af et af
ham redigeret »Philosophisch-soziologische
Bücherei«, indeholdende Værker, navnlig af
Samtidens betydeligste Tænkere i Overs.
<i>K. V. H.</i></chapter>

<chapter name=”Eisteddfodd”>
<b>Eisteddfodd</b> [a^i'steðv<sub>å</sub>d eller -'sted-], Navn
paa de wallisiske <sp>Barders</sp> regelmæssige
Lavsmøder.</chapter>

<chapter name=”E. I. t.”>
<b>E. I. t.,</b> se <sp>Arbejde</sp> (elektrisk).</chapter>

<chapter name=”Eitelberger von Edelberg”>
<b>Eitelberger von Edelberg</b>
['a^it<sub>ə</sub>lbærg<sub>ə</sub>r-fån-'e.d<sub>ə</sub>lbærk], <sp>Rudolf</sp>, østerr. Kunsthistoriker,
f. 14. Apr. 1817 i Olmütz, d. 18. Apr. 1885 i Wien.
Han blev 1863 ordentlig Prof. i Kunsthistorie ved
Wiens Univ., startede 1864 det østerr. Mus. for
Kunst og Industri efter Kensington-Museets
Mønster og virkede som Direktør i høj Grad
fremmende paa østerr. Kunstindustris
Udvikling; ogsaa anset Forf: »Mittelalterliche
Kunstdenkmale des österr. Kaiserstaats« (2 Bd, 1858
-60, udg. af E. m. fl.), Publikationer i Aarbøger
og Meddelelser, udig, af Centralkommissionen til
Arkitekturens Fremme, og »Gesammelte
kunsthistor. Schriften« (4 Bd, 1879-84); endelig
Udgiver af de fortjenstfulde »Quellenschriften für
Kunstgeschichte und Kunsttechnik des
Mittelalters und der Renaissance« (1871 ff.).
<i>A. Hk.</i></chapter>

<chapter name=”Eitner, Robert”>
<b>Eitner</b> ['a^itn<sub>ə</sub>r], <sp>Robert</sp>, tysk Musiker og
Musikhistoriker (1832-1905), virkede fra 1852
som Klaverlærer i Berlin, hvor han grundede
en egen Musikskole og (1868) organiserede
»Gesellschaft für Musikgeschichte«; i de senere Aar
levedie E. til Dels i Holland. E.'s
Hovedvirksomhed har været helliget Musikhistorien, navnlig
Studiet af 16. og 17. Aarh.'s Værker, og han har
ud(g. bibliografiske Arbejder om Leo Hasler,
Orlando Lasso, Sweelinck og fleres Kompositioner
samt i Forening med andre Forf. »Bibliographie
d. Musiksammelwerke d. 16. u. 17. Jahrhunderts«
og navnlig det meget benyttede og
fortjenstfulde »Quellenlexikon, Biographie u.
Bibliographie über d. Musiker u. Musikgelehrten der
christlichen Zeitrechnung bis zur Mitte des 19.
Jahrhunderts«, 10 Bd (1899-1904). E.'s egne
Kompositioner er faa og uden Betydning.
<i>W. B.</i></chapter>

<chapter name=”Eitorf”>
<b>Eitorf</b> ['a^i-], Fabrikflække i Preussen,
Rhin-Provinsen, ligger 20 km ØSØ. f. Siegburg ved
Sieg og ved Banen fra Köln til Giessen. (1910)
8065 mest kat. Indb. E. har Tekstil- og
Cigarindustri.
<i>G. Ht.</i></chapter>

<chapter name=”Eitrem, Samson”>
<b>Eitrem</b> ['æjtræm], <sp>Samson</sp>, norsk Filolog,
f. i Kragerø 28. Decbr 1872, blev <i>cand. mag.</i>
1896, <i>Dr. phil.</i> 1903, er Prof. i klassisk Filologi
ved Kria Univ. siden 1914. Han fik 1898
Kronprinsens Guldmedaille for en Afh. om »Ovid's
mytol. Kilder« (utrykt). Hans Skr beskæftiger
sig væsentlig med gr.-rom. Mytologi og Kultus,
saaledes hans Afh. for Doktorgraden, »Die
göttlichen Zwillinge bei den Griechen« (Kria Vid.
Selsk. Skr, 1902), og hans Bidrag til
Pauly-Wissowa's »Realencyclopädie der classischen
Altertumswissenschaft« (bl. a. Artiklerne »Hermes«,
»Hera«, »Heros«). I »Opferritus und Voropfer
der Griechen und Romer« (Kria Vid. Selsk. Skr,
1914) stiller han overalt de Dødes Kultus i
Forgrunden under stærk Benyttelse af
folkloristisk Materiale, idet han i den indledende
Offerritus søger at konstatere Resterne af tidligere
Kultusformer, som koncentrerede sig om
Dyrkelsen af de Døde. Inden for samme Omraade
hører hans »Beiträge zur griechischen
Religionsgeschichte«, I-II (udkommet smst. 1910 og
1916). Desuden har han fra tekstkritisk,
dramaturgisk og mytografisk Standpunkt givet
Bidrag til Belysning af klassiske Forf., saaledes
af Homer (»Zur Ilias-Analyse« [Kria Vid. Selsk.
Skr., 1901] og »Die Phaiakenepisode in der
Odyssee« [Kria Vid. Selsk. Skr, 1904]), Aischylos
(»Aischylos, populære Forelæsninger over
Grækernes ældste Drama« [1907]), Aristofanes,
Menander, Plautus, Terents, Ovid o. a.
Enkelte Afh. beskæftiger sig med gr. Papyrologi.
Af mere populær Art er »Cicero og hans tid, paa
grundlag av de efterlatte breve« (1910) og
lejlighedsvise Artikler i Tidsskr og Dagspressen.
<i>K. F.</i></chapter>

<chapter name=”Eitzen, Paul von”>
<b>Eitzen</b> ['a^its<sub>ə</sub>n], <sp>Paul von</sp>, tysk, luthersk
Teolog, f. i Hamburg 1521, d. 1598. Han kom
1539 til Wittenberg, hvor han især blev
paavirket af Melanchthon, til hvis mildere Retning
han under de senere Stridigheder sluttede sig.
1549 blev han Præst, 1555 Superintendent i sin
Fødeby. Hertug Adolf af Holsten-Gottorp
gjorde ham 1562 til sin Hofpræst og Superintendent
i Slesvig. Her søgte han bl. a., dog uden varigt
Held, at virke for en Højskole (et Pædagogium)
i Slesvig. Hans Hovedværk er <i>Ethicæ doctrinæ
libri</i> IV (1571-73). Han satte sig imod
Konkordieformlens Indførelse i Slesvig.
<i>(J. P. B.). A. Th. J.</i></chapter>

<chapter name=”Eivisch”>
<b>Eivisch</b> ['a^ife∫], se <sp>Anniviers</sp>.</chapter>

<chapter name=”ejakulere”>
<b>ejakulere</b> (lat.), udsprøjte, fremstøde.
<sp>Ejakulation</sp>, Udsprøjtning, Fremstøden af Ord,
Lyde o. desl.</chapter>

<chapter name=”Ejâlet”>
<b>Ejâlet</b> (arab.), Bestyrelse, Statholderskab, er
i den nuv. tyrk. Administration Betegnelsen
for det Distrikt, hvis Bestyrer administrativt
staar direkte under Generalguvernøren, Vali'en,
som korresponderer med Centralregeringen i
Konstantinopel. E.'s øverste Embedsmand kan
ogsaa selv føre Titlen Vali, ellers betegnes han
