hos hvem hun bevarede sin Indflydelse, da han
blev Konge. (<sp>Litt</sp>.: (Æuvres complètes ... <i>de
Brantôme. Publ par Lalanne VIII</i> [Paris 1875];
<sp>J. de Thou</sp>, <i>Historia sui temporis</i> ... [1733];
<sp>Matthieu de Morgues</sp>, <i>Oraison funèbre
de D. de France</i> [Paris 1619]).
<i>L. K.</i>
</chapter>

<chapter name="Diane de Poitiers">
<b>Diane de Poitiers</b> ['d<sub>i</sub>an-d<sub>ö</sub>-pwa-'t<sub>i</sub>e]
(1499-1566), Hertuginde af Valentinois, Henrik II's
Elskerinde, Datter af Jean de Poitiers, der
tilhørte en af Dauphiné's ældste Familier. 1515
ægtede hun Louis de Brézé, Stor-Seneskalk af
Normandiet, med hvem hun havde to Døtre.
Nogen Tid efter Mandens Død 1533 blev hun
Prins Henrik (II's) Elskerinde. Skønt over 20
Aar ældre end Prinsen indgød hun ham en
stærk Lidenskab, som varede hele hans Liv,
maaske mindre ved sin Skønhed, som - ogsaa
at dømme efter Portrætter - turde være
bleven noget overdreven - end ved Kløgt og
Forstand. Hun blev derfor ved Henrik's
Tronbestigelse (1547) den virkelige Dronning, der ofte
stærkt paavirkede Kongens Politik, medens
Catharina af Medici helt traadte i Skygge for
hende. Hun blev udnævnt til Hertuginde af
Valentinois og samlede sig store Rigdomme.
Philibert Delonne lod hun bygge sig Slottet
Anet, den smukkeste af den berømte Arkitekts
Bygninger. Da Henrik II døde, fik Catharina
hende straks forvist fra Hoffet, og hun levede
Resten af sit Liv rolig paa Anet. (<sp>Litt</sp>.:
<sp>Capefigue</sp>, <i>D. de Poitiers</i> [1860]; <sp>G.
Guiffrey</sp>, <i>Lettres inédites de D. de P.</i> [Paris 1866];
<sp>Hay</sp>, <i>Madame D. de P.</i> [London 1900]).
<i>L. K.</i>
</chapter>

<chapter name="Dianit">
<b>Dianit,</b> d. s. s. <sp>Columbit</sp>.</chapter>

<chapter name="Diano-Marina">
<b>Diano-Marina,</b> By i det nordvestlige Italien,
Prov. Porto Maurizio, ligger 8 km NØ. f. Porto
Maurizio i den maleriske Diano-Dal og ved
Banen fra Genua til Nizza. (1911) 2110 Indb.
D.-M. driver Vin- og Olivenavl og har Brud af
litografiske Sten. Byen led meget ved
Jordskælvet 23. Febr 1887.
<i>H. P. S.</i>
</chapter>

<chapter name="Dianthus L.">
<b>Dianthus</b> [-tus] L. (<sp>Nellike</sp>), Slægt af
Nellikefam. (Nellike-Gruppen), Urter med
græslignende og ofte blaagrønne Blade, der ved
Grunden er lidt skedeformede. Blomsterne har
rørformet Bæger, der omgives af 2-3 Par
Højblade, oftest røde Kronblade, der mangler
Bikrone. 2 Grifler. Frøene har ret Kim. Antallet
af Arter opfattes forsk.; det angives dels til 230,
dels til 70. Slægtens Udviklingscentrum er
Middelhavsomraadet. Mange Arter dyrkes, ofte i
talrige Former, p. Gr. af de smukke og ikke
sjælden stærkt duftende Blomster. Nogle vokser
vildt i Danmark og Norge; de blomstrer i Juli-
Septbr. <i>D. prolifer</i> L. (<i>Tunica prolifera</i> [L.]
Scop., <sp>Knop-N.</sp>) har knippestillede Blomster
med 5-kantet Bæger og blegrød Krone. Enaarig;
findes i Danmark paa tørre Bakker, men er
sjælden. De øvrige Arter har trindt Bæger. <i>D.
armeria</i> L. (<sp>Kost-N.</sp>) er baaret og har
knippestillede Blomster, hvis mørkerøde Krone
bærer hvide Pletter. Toaarig; hist og her i
Danmark i Krat og paa Bakker. De flg. er alle
fleraarige. <i>D. barbatus</i> L. (<sp>Busk-N.</sp>) er glat og
har bredere Blade, men ligeledes knippestillede
Blomster, der omgives af spidse Højblade, og
hvis Kronblade er stærkt takkede. Den dyrkes
som Prydplante (<sp>Studenter-N.</sp>, norsk
<sp>Borstnellik</sp>); dens Hjemland er Sydeuropa. Af og
til findes den i Danmark forvildet. <i>D.
Carthusianorum</i> L. (<sp>Kartheuser-N.</sp>) fra
Mellemeuropa; de har firkantet Stængel, lange
Bladskeder og knippe stillede Blomster med purpurrød
Krone. <i>D. superbus</i> L. (<sp>Strand-N.</sp>) har
faablomstrede Kvaster; de lilla Kronblade er stærkt
fligede. Den vokser i Danmark paa
Strandskrænter, men er ej alm.; i Norge findes den i
Finmarken. <i>D. plumarius</i> L. (<sp>Fjer-N.</sp>) har
hvide ell. rosa og stærkt frynsede Kronblade;
den stammer fra Sydøsteuropa og dyrkes. <i>D.
deltoides</i> L. (<sp>Bakke-N.</sp>, norsk <sp>Vild
Nellik</sp>) er 15-30 cm høj og har enlige Blomster
ell. faablomstrede Kvaster; de takkede
Kronblade er rosenrøde med hvide Prikker og en
mørkere Plet oven for Neglen. Den er ret alm.
i Danmark og det østlige Norge paa sandet
Grund; dyrkes ogsaa paa Stenhøje.
Nærstaaende er: <i>D. alpinus</i> L. og <i>D. cæsius</i> Sm., der
begge dyrkes. <i>D. Caryophyllus</i> L. (<sp>Have-N.</sp>)
hører hjemme i Vestfrankrig, Italien,
Sardinien og Dalmatien, den dyrkes i stor
Maalestok (se ndf.); tidligere var dens Blomster
officinelle.
<i>A. M.</i>

Af Nelliker har mange vundet betydelig
Udbredelse i Haverne p. Gr. a. deres smukke
Blomster. Af <i>Dianthus chinensis</i> L. (Kina),
enaarig, dyrkes der en Mængde Kulturformer
med fyldte Blomster ell. store, mere ell.
mindre tandede Kronblade i forsk. Farver. Frøet
saas i Marts ell. Apr. i Potter ell. i Maj paa
Blivestedet. <i>D. barbatus</i> L. (Busk-N.), med sine
mange Varieteter, dyrkes i toaarig Kultur. Frøet
saas i Maj-Juni paa kold Bænk, prikles og
udplantes i Septbr paa Blivestedet. De ndf.
nævte Nelliker er fleraarige. Af <i>D. Carthusianorum</i>
L. bliver Varieteten Napoleon III 20-30 cm høj
og har fyldte blodrøde Blomster; den formeres
ved Stiklinger i Maj-Juli. <i>D. plumarius</i> L.
(<sp>Fjer-N.</sp>) med fyldte, mere ell. mindre
frynsede Varieteter, i Reglen med hvid Bundfarve
og med rosa, purpur ell. brunfarvet Tegning.
Varieteterne <i>Her Majesty</i> og <i>Mrs Sinkins</i> er
ensfarvede, hvide og bruges meget til

<img><i>Dianthus neglectus</i> (Staude)</img>.
