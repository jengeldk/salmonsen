een Idé levende - hans Emne, intet undtagen
hans Emne. Een Evne mangler D. ganske,
Viddets; D. saa for mørkt paa Forhold og
Mennesker til at gøre sig lystig over dem. Hans
Modstandere kaldte ham spotvis en Vanddrikker,
og de bevarede billedlige Fremstillinger viser
et Ansigt, der ikke kendte Livsglæde.

Anderledes stiller det sig, naar det drejer sig
om D. som Menneske og Politiker. D.'s
Patriotisme og ideelle Stræben er uden for al Tvivl;
men han kæmpede sikkert for en tabt Sag. Han
har ikke forstaaet at vurdere Modstanderen
Filip's Evne og Magt, ell., hvis han virkelig
forstod det, har han ikke sagt Sandheden fuldt
ud. Advokaten er gaaet ham i Blodet; han
argumenterer paa Basis af Teorier og benytter,
hvad han kan, til Støtte for sine Paastande,
medens ofte Sagernes virkelige Forhold
fordunkles. Hans rent personlige Polemik staar
ikke i Sanddruhed over Modstandernes, og hans
Optræden i Harpalos-Sagen lader sig vanskelig
retfærdiggøre. Men trods alt var han maaske
sin Tids betydeligste Personlighed.

Oldtiden kendte 65 Taler af D.; deraf er
bevaret 61, hvoriblandt ikke faa uægte. Desuden
er bevaret 56 Indledninger (<i>Prooimia</i>) til Taler
og 6 Breve, alle af tvivlsom Ægthed. Nyere
Udgaver: <sp>Dindorf</sp> (med Scholierne og de
tidligere Udgiveres Noter, 9 Bd, Oxford 1846-
51); Tekstudgaver af <sp>samme</sp> (4. Opl., ved
Blass, 1908) og Butcher, 1907; kritisk Udgave
af I-XVII og XVIII-XX af <sp>Vömel</sp> (1856-
57, 1862 og 1868); <i>Les harangues</i> og <i>Les
plaidoyers politiques</i>, udg. af <sp>H. Weil</sp> med
kritiske og eksegetiske Noter (2. Udg., Paris 1881
og 1883); udvalgte Taler med forklarende
Anmærkninger af Westermann, fortsat af
<sp>Müller</sp> og <sp>Rosenberg</sp> (1860 ff.), og af
<sp>Rehdantz</sp>, fortsat af <sp>Blass</sp> og <sp>Fuhr</sp>
(1910). Statstalerne og Kranstalen er overs. af
<sp>Jacobs</sp> (2. Opl., 1833). (<sp>Litt</sp>.: <sp>A.
Schaefer</sp>, »D. und seine Zeit« [3 Bd, 2. Udg. 1885-
87]; <sp>Girard</sp>, <i>Études sur l'éloquence attique</i>
[1874]; <sp>Croiset</sp>, <i>Les idées morales dans
l'éloquence politique de Démosthène</i> [1874];
<sp>Blass</sp>, »Geschichte der attischen Beredsamkeit«
[3. Bd, 1893]; <sp>Brédif</sp>, <i>L'éloquence politique
en Grèce: Démosthène</i> [1879]; <sp>Hug</sp>, »D. als
politischer Denker« i »Studien aus dem
klassischen Altertum« [1881]; <sp>A. Holm</sp>, »Griechische
Geschichte« [3. Bd, 1891]).
<i>K. H.</i>
</chapter>

<chapter name="Demotika">
<b>Demotika</b> (<sp>Dimotiko</sp>), By i det sydlige
Bulgarien ved Kisil Deli, har c. 10000 Indb.,
overvejende Muhammedanere. D. stammer fra
den byzantinske Middelalder, hvor den omtales
under Navnet <sp>Didymotichon</sp>, har Ruiner
af et gl. Slot, er Sædet for en gr. Ærkebiskop,
har vigtig Silkeavl og betydelige Pottemagerier.
Det var i D., at Karl XII af Sverige opholdt sig
fra 17. Marts til 9. Apr. 1713 og fra 3. Novbr
1713 til sin Afrejse fra Tyrkiet 20. Septbr 1714.
<i>M. V.</i>
</chapter>

<chapter name="demotisk">
<b>demotisk</b> (gr.), folkelig, national; <sp>d. Skrift</sp>,
se <sp>hieratisk Skrift</sp>.
</chapter>

<chapter name="Demours, 1) Pierre, 2) Antoine Pierre">
<b>Demours</b> [d<sub>ö</sub>mu.r], 1) <sp>Pierre</sp>, fr.
Øjenlæge og Anatom, f. 1702 i Marseille, d. 26. Juni
1795. D. studerede i Avignon og Paris og blev
Doktor førstnævnte Sted 1728. Han nedsatte sig
derefter i Paris, hvor han 1730 blev ansat som
Demonstrator og Tilsynshavende med det
naturhistoriske Kabinet i den kgl. Have. Efter to
Aars Forløb forlod han dog denne Stilling for at
arbejde sammen med Antoine Petit. Medens han
var en beskæftiget, praktisk Øjenlæge, gav han
sig særlig af med Øjets Anatomi, og han bidrog
væsentlig til en bedre Forstaaelse af Bygningen
af forsk. af Øjets Dele (<i>Choroidea</i>, <i>Corpus
vitreum</i>, <i>Cornea</i>). Ganske særlig blev han
bekendt ved sin Beskrivelse af <i>Lame
cartilagineuse de la cornée</i> ɔ: den bageste Del af
Hornhinden, der efter ham undertiden kaldes <i>Tunica
Demoursii</i>; men i den Anledning kom han i en
heftig Prioritetsstrid (1769-71) med Jean
Descemet, efter hvem den omtalte Del af
Hornhinden hyppigst benævnes (<i>Tunica Descemeti</i>).
Prioriteten fordres ogsaa af andre og navnlig
af et Par Englændere, hvoraf den muligvis kan
tilkomme Duddel (<i>Tunica Duddeliana</i>), men ikke
den anden, der levede langt senere. D. har
desuden oversat en Del Arbejder fra Engelsk til
Fransk.

2) <sp>Antoine Pierre</sp>, fr. Øjenlæge, ovenn.'s
Søn, f. 16. Decbr. 1762, d. 4. Oktbr 1836, var en
af Frankrigs betydeligste Øjenlæger i Slutn. af
18. og Beg. af 19. Aarh. I hans Lærebøger
finder man mange Steder selvstændige og ny
Meninger udtalte, medens han paa andre
Punkter snarest er lidt tilbage for sin Tid. Naar han
saaledes vandt stor Berømmelse for sine
Irisoperationer, var det ikke, fordi han fulgte de
nyeste og bedste Metoder, men fordi han var
en dygtig og dristig Operatør, der havde et
stort Navn som Ludvig XVIII's og Karl X's
Øjenlæge. Han er blevet mest bekendt ved sin
Anbefaling af Belladonna til Udvidelse af
Pupillen ved Sygdomme og Operationer.
Opfindelsen skyldes imidlertid ikke ham, men den tyske
Øjenlæge Himly, der anvendte Hyoscyamus;
men naar D. brugte Belladonna, som har vist
sig bedre end Hyoscyamus, laa det i, at en af
Himly's Elever, der oversatte dennes Skrift paa
Fransk, rimeligvis ved en Fejltagelse anvendte
Ordet Belladonna (i 2. Udg. af Oversættelsen er
Ordet Belladonna rettet). Af hans Arbejder maa
fremhæves: <i>Mémoire sur l'opération de la
cataracle</i> (1784); <i>Observations sur une pupille
artificielle, ouverte tout auprès de la sclerotique</i>
(1800); <i>Traité des maladies des yeux</i> (3 Bd,
1818); <i>Précis historique et pratique sur les
maladies des yeux</i> (1821).
<i>G. N.</i>
</chapter>

<chapter name="demtis demendis">
<b>demtis demendis</b> (lat.), »med Fradrag af,
hvad der skal fradrages«, med fornødent
Fradrag.
<i>A. B. D.</i>
</chapter>

<chapter name="Demurrage">
<b>Demurrage</b> [d<sub>i</sub>'mar<sub>i</sub>dз] (eng.), se
<sp>Liggedage</sp>.
</chapter>

<chapter name="Demuth, Leopold">
<b>Demuth</b> ['de.mu.t], <sp>Leopold</sp>, tysk
Operasanger, Baryton, f. 2. Febr 1861 i Brünn, blev
1889 engageret i Halle, senere i Hamburg og
var fra 1897 knyttet til Hofoperaen i Wien.
<i>S. L.</i>
</chapter>

<chapter name="Denain">
<b>Denain</b> [d<sub>ö</sub>'næ], By i det nordlige Frankrig,
Dept Nord, Arrond. Valenciennes, ligger nær
ved Escaut og ved en Kanal, er Knudepunkt
paa den fr. Nordbane, 48 km SØ. f. Lille, har
(1911) 26800 Indb. D., som ved Midten af 19.
Aarh. kun var en Landsby (1851: 1700 Indb.),
er nu en stærkt opblomstrende Industriby, efter
