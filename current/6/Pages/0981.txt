Kul, den anden Elektrode er en svær
Kulstang, der rager ned i den smeltede Masse, som
altsaa er ledende for Strømmen.

Fig. 6 viser en <sp>Karborundovn</sp>, skematisk
fremstillet: Karborund (s. d.) fremstilles ved i
en elektrisk Ovn at ophede en Blanding af
Kiselsyre og Kulstof til høj Temp. Denne Blanding
<i>D</i> (Fig. 6) pakkes uden om en Kerne <i>C</i> af
granuleret Kul. Strømmen tilføres igennem
Elektroderne <i>b</i>, der er opbyggede af Kulplader med
mellemlagte Kobberplader (for at faa godt
ledende Forbindelser til Kulpladerne). Naar
Processen er forbi, er der uden om Kulstangen <i>C</i>
(Fig. 7) dannet en Cylinder <i>S</i> af Karborund,
medens den største Del af Blandingen er
uforandret og kun har tjent til Varmeisolation. Fig.
8 viser endelig en Karborundovn i Drift.

Medens man ved de hidtil beskrevne Ovne
benytter Vekselstrøm, kan til
<sp>Aluminiumsovne</sp> kun benyttes Jævnstrøm, idet man her
foruden Smeltning af
Raamaterialet tillige tilsigter en
Elektrolyse af dette. Uden
nærmere at komme ind paa
Fremstillingen af
Aluminiumovne (se under
<sp>Aluminium</sp>) skal kun her vises et
skematisk Billede af en Ovn
(Fig. 9). Ned i den smeltede
Masse (Kryolit) dyppes
Kulelektroderne (Anoder), der
bæres af Kobberstænger. Selve
den smeltede Masse
indeholdes i en Smedejernskasse, i
hvis Bund der er indbygget
en Kulplade, hvorigennem
Strømmen føres bort. Den
viste Ovn er beregnet til en
Strømstyrke af 3200 Ampère
og en Spænding paa 7,5 Volt.
Kraftforbruget af Ovnen er
c. 1400 HK pr t
Dagsproduktion ved 24 Timers Drift ell.
c. 34 HK-Timer pr kg
Aluminium. Lgn. Ovne finder
Anvendelse til Fremstilling af Kalcium, Baryum, |
Natrium o. a. Metaller.

<sp>Induktionsovne</sp> er hovedsagelig
angivne af Svenskeren <sp>Kjellin</sp>. Princippet i
disse Ovne er, at den smeltede Substans, som
skal holdes opvarmet, og hvori eventuelt faste
Dele kan smeltes, flyder i en ringformet Rende
og saaledes danner en lukket Ring af smeltet
(elektrisk ledende) Materiale, hvilken Ring
danner den kortsluttede Sekundærbevikling paa en
Transformator (se <sp>elektriske Maskiner</sp>
og <sp>Transformatorer</sp>), hvis Jernkerne
omsluttes af ovenn. Ring, og hvis
Primærbevikling er anbragt et ell. andet Sted i
Transformatorens magnetiske Kredsløb, helst inden i
Ringen af det smeltede Materiale, idet man
herved faar den bedste Virkningsgrad af
Transformatoren. Dennes Primærbevikling kan
afpasses i Forhold til den forhaandenværende
Spænding, der kan vælges ret høj, og man
bliver derved fri for at anvende de svære
Tilledninger, som jo er nødvendige ved de Ovne,
hvor den til Opvarmningen nødvendige store
Strømstyrke skal tilføres direkte. Den
Omstændighed, at man her undgaar direkte

<img>
Fig. 8. Karborundovn i Drift.
</img>
<img>
Fig. 9. Aluminiumovn.
</img>
<img>
Fig. 10. Kjellin Ovn.
</img>
