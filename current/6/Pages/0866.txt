I <sp>Norge</sp> er det regelmæssig alene
indenlandske Domme og Kendelser, Forlig indgaaet
for Forligskommissionen ell. en Domstol, samt
Bodmeribreve, som har E. Udenlandske Domme
kan aldrig umiddelbart eksekveres. E. af Domme
og Forlig ang. Pengebetaling forældes i 3 Aar.
I nogle Tilfælde giver den gældende Ret Adgang
til Eksekution uden forudgaaende »Lovmaal og
Dom«. Visse Fordringer, saasom Krav paa
Skatter og offentlige Afgifter, er nemlig tillagte
Udpantningsret, ligesom Panteret under bestemte
Betingelser giver Adgang til umiddelbar
Eksekution.

Den ny L. 13. Aug. 1915 om Tvangsfuldbyrdelse
udvider ikke uvæsentlig Tvangsgrundlagenes
Omraade. Med Domme afsagte af en Ret
ligestiller den en Voldgiftsdom, som er afsagt efter
Reglerne i den samtidige Lov om
Rettergangsmaaden i Tvistemaal, 32. Kap. Videre giver
Loven Gældsbreve E., naar Underskriften er
bekræftet af en norsk Notarius, Lensmand,
Namsmand ell. Forligsmand ell. i visse Tilfælde af to
Vitterlighedsvidner, og det lyder paa en bestemt
Pengesum og indeholder Vedtagelse af, at
Gælden kan inddrives uden Søgsmaal, hvis den
ikke betales til Forfaldstid. Det samme gælder
skriftlig Overenskomst om Leje af Hus, Husrum
ell. anden fast Ejendom, saafremt den
indeholder Vedtagelse af, at Lejetageren skal kunne
kastes ud uden Søgsmaal, naar Lejetiden er ude,
ell. naar Lejesummen ikke er betalt til
Forfaldstid.
<i>K. Ø.</i>
</chapter>

<chapter name="Eksekutionstermin">
<b>Eksekutionstermin,</b> d. s. s.
<sp>Eksekutionsfrist</sp>.
</chapter>

<chapter name="eksekutiv Magt">
<b>eksekutiv Magt</b> ell. <sp>Myndighed</sp>,
enstydigt med »udøvende Myndighed«, s. d.
</chapter>

<chapter name="eksekutiv Proces">
<b>eksekutiv Proces,</b> en Procesform, der
tilsigter at skaffe den, der er i Besiddelse af en
Veksel ell. andet saadant likvidt Grundlag for
sit Krav, hurtig Adgang til Fyldestgørelse og i
det Øjemed begrænser Sagsøgtes Ret til at
fremsætte Indsigelser. Skulde Sagsøgte som
Følge deraf blive dømt med Urette, maa han
bagefter anlægge alm. Søgsmaal til
Skadeserstatning mod Sagsøgeren.
<i>E. T.</i>
</chapter>

<chapter name="eksekutiv Straf">
<b>eksekutiv Straf</b> vil sige en ved
administrativ Resolution paalagt Straf, hvis Øjemed
er at virke som Pres til Opfyldelse af en særlig
Forpligtelse over for det Offentlige, eller
en af det Offentlige sanktioneret
Forpligtelse. Da Straf som almindelig Regel kun kan
paalægges af Domstolene, maa der, for at en
adm. Myndighed kan gøre Brug af e. S., altid
foreligge en særlig Lovhjemmel for saadan
Strafs Paalæg. Til e. S. maa efter dansk
Ret henregnes f. Eks. Skolemulkter, Afsoning
af Underholdsbidrag, Mulkter, paalagte
Embedsmænd, der ikke opfylder deres Pligter m. H. t.
Regnskabsaflæggelse, ell. paalagte Folk, der
vægrer sig ved efter Tilsigelse at møde for
Amtmændene ell. Kbhvn's Magistrat.
<i>E. T.</i>

Den <sp>norske</sp> Grundlov § 96 bestemmer, at
ingen kan straffes uden efter Dom. Denne
Bestemmelse er dog ikke anset som nogen
Hindring for Anvendelsen af visse Lovbud, der giver
Anvisning paa umiddelbar Inddrivelse uden Dom
af Mulkter, dikterede offentlige Tjenestemænd
af Øvrigheden for at fremtvinge
Regnskabsaflæggelse ell. Overtagelse af Ombud.
<i>K. Ø.</i>
</chapter>

<chapter name="Eksekutor">
<b>Eksekutor</b> (lat. <i>execútor testaménti</i>) vil
sige en til Gennemførelse af et Testamentes
Bestemmelser ell. til at forestaa et Dødsbos
Opgørelse beskikket Privatmand. Saadan
Beskikkelse meddeles efter dansk Ret gennem
Amtmand ell. Overpræsident, naar Vedk. er
indsat til E. i et lovformeligt Testamente, ellers
maa Justitsministeriets Afgørelse indhentes. Der
behøver ikke at være mere end een E., og
Kvinder er ikke udelukkede fra at fungere som
saadan. En E. har ingen judiciel Myndighed;
Stridigheder maa derfor forebringes Retten til
Afgørelse. Derimod betragtes et Bo, der
opgøres af E., i øvrigt som staaende under
offentlig Behandling og følger de alm. Regler for
saadan. E. er berettiget til at beregne sig et
passende Salær, men skal paa den anden Side,
naar Boet ikke er sluttet inden Aar og Dag fra
Dødsfaldet, gøre Indberetning til Skifteretten
om Grunden hertil, ligesom hele E.'s
Behandling af Boet revideres af det Offentlige. (<sp>Litt</sp>.:
<sp>Deuntzer</sp>, »Skifteret« [Kbhvn 1885];
<sp>Munch-Petersen</sp>, »Skifteret« [2. Udg. Kbhvn 1915]).
<i>E. T.</i>

I <sp>Norge</sp> behøver Testamentseksekutorer
ikke nogen offentlig Beskikkelse. Lov om Afgift af
Arv 20. Maj 1899 og 8. Apr. 1905 gengiver i
Overskriften til 2. Kap. det lat. Ord E. med
»Testamentsfuldbyrder«.
<i>K. Ø.</i>
</chapter>

<chapter name="Eksekutør">
<b>Eksekutør,</b> udøvende, den udførende (f.
Eks. af et Musikstykke).
</chapter>

<chapter name="Eksekvatur">
<b>Eksekvatur</b> (lat.) er Betegnelsen for den
Stadfæstelse, der paa vedk. Udenrigsministeriums
Foranstaltning meddeles fremmede Konsuler af
Regeringen i det Land, i hvilket de skal
forrette Tjeneste. Naar E. er meddelt, berettiges
de til at udøve den dem overdragne
Myndighed (deraf Navnet, der egl. bet. »maa
udføres«) og at træde i embedsmæssig
Forbindelse med de stedlige Øvrigheder i det
Konsulatsdistrikt, for hvilket de er ansatte. E.
plejer ikke at fornys ved Tronskifte, men den
kan tages tilbage, naar den Paagældende gør
sig skyldig i Overgreb ell. Misbrug af sin
Stilling, og bortfalder, naar den Stat, der har
ansat ham, afskediger ham af sin Tjeneste.
<i>(C. V. N.). P. J. J.</i>
</chapter>

<chapter name="eksekvere">
<b>eksekvere</b> (lat.), fuldbyrde en Dom,
gennemtvinge, gennemføre med Magt; se i øvrigt
<sp>Eksekution</sp>.
</chapter>

<chapter name="Eksempel">
<b>Eksempel</b> (af lat. <i>exémplum</i>), Mønster til
Efterligning ell. Advarsel (statuere et E.);
aritmetisk Opgave, <i>exempli gratia</i> ell. <i>causa</i> (e. g.;
e. c.), »for E.«, <i>exempla docent</i>, E. belærer,
<i>exempla</i> (<i>nomina</i>) <i>sunt odiosa</i>, »E. (Navne) vækker
Had«, siges, naar man udtaler en alm. Dadel
og, for ikke at fornærme nogen, undlader at
nævne E. ell. Navne.
<i>H. H. R.</i>
</chapter>

<chapter name="Eksemplar">
<b>Eksemplar</b> (lat.), Mønster, Forbillede,
enkelt Stykke (af Bøger, Kobberstik o. desl.);
<sp>eksemplarisk</sp>, mønsterværdig,
afskrækkende (f. Eks. eksemplarisk Straf);
<sp>Eksemplaritet</sp>, Mønsterværdighed.
</chapter>

<chapter name="eksemplificere">
<b>eksemplificere</b> ['æks-] (lat.), paavise ved
Eksempler, oplyse; vise hen til noget som
