De foran beskrevne Maskiner kaldes
<sp>synkrone</sp>, fordi to ell. fl. parallelt gaaende
Maskiner vil gaa fuldstændig <sp>synkront</sp>, d.
v. s. have nøjagtig samme Periodetal, altsaa
samme Omdrejningstal, hvis Poltallene er ens.
Forsøger man at forøge den ene Maskines
Omdrejningstal ved Regulering paa Kraftmaskinen,
vil Følgen heraf kun være, at denne Maskine
overtager noget mere af den fælles Belastning,
samtidigt med, at de andre Maskiner aflastes.
Hvis man omvendt forsøger at
<sp>formindske</sp> Omdrejningstallet, vil Maskinen <sp>aflastes</sp>
mere og mere, og gaar man videre endnu og
helt frakobler Kraftmaskinen, vil Maskinen
blive ved at løbe som Motor og kan afgive mek.
Arbejde. Den <sp>synkrone Motor</sp> har den
Pordel, at dens Omdrejningstal er konstant, kun
afhængig af Strømmens Periodetal, der paa
Centralen holdes meget konstant. En Ulempe
ved den synkrone Motor er det, at den ved
Overbelastning kan <sp>falde ud af Takt</sp>, gaa
helt i Staa, samt at den ikke kan sætte sig selv
i Gang, som en Jævnstrømsmotor, men maa,
inden den sættes ind paa Nettet, ved særlige
Anordninger bringes op paa det normale
Omløbstal.

Den trefasede <sp>asynkrone Motor</sp> eller
<sp>Induktionsmotor</sp> (Fig. 17 og 18) har en
<sp>Stator</sp> af samme Konstruktion som den
synkrone Maskine, men i Stedet for Polhjulet et
Anker, <sp>Rotoren</sp>, sammensat af Jernblik og
forsynet med en Vikling i Noter som et
Jævnstrømsanker, dog uden Kommutator. Virkningen
af denne Motor er flg.: Naar Statorens tre
Viklinger forbindes med en Strømkilde, vil der i
de tre Viklinger gaa trefasede Strømme. Hver
af disse tre Strømme vil frembringe sit
Vekselfelt, men p. Gr. a. den indbyrdes
Faseforskydning mellem Strømmene (og derfor ogsaa
mellem Felterne) vil de tre Vekselfelter paa

<img>
Fig. 14. Turbogenerator (til venstre) med tilhørende Dampturbine (til højre), 2500 KW.
</img>
<img>
Fig. 15. Trefasede Vekselstrømme.
</img>
<img>
Fig. 16. »Stjerneforbindelse« og »Trekantforbindelse«.
</img>
