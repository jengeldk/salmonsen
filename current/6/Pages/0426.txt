Drejeaksens (11-<i>s</i>2) Højde over dette gøres
nemlig 1-1,1 m. Større Plandrejemaskiner
mangler ofte baade Vanger og Pinoldukke,
Spindeldukken og Forsætteren staar paa Gulvet,
Planskiven naar her under Gulvplanen ned i en
Grube, se den ndf. beskrevne Fig. 4.

Spindeldukken med Spindelen er D.'s
vigtigste Dele og bygges paa mange Maader,
sigtende dels til at variere Omdrejningshastigheden,
dels til at gøre Spindelaksen saa urokkelig som
muligt. Spindelen er en Staalstang, massiv ell.
hul, ligesom ved Drejerladet forsynet med
Spids af hærdet Staal, skrueskaaret Stykke og
Bryst i den ene mod Pinolen vendende Ende, i
den anden Ende enten afskaaret plant ell.
ogsaa forsynet med en Spids. I første Tilfælde,
Fig. 1, optages Sidestykket af Lejerne, i andet
(vist paa Fig. 2) af en Trykskrue siddende i
en Bøjle (<i>r</i>). Lejerne kan være cylindriske ell.
som paa Fig. 2 koniske og da forsynede med
lukket Staal- ell. Bronzebøsning. Paa Fig. 2
vender Keglerne mod hinanden, den til venstre
er ikke drejet ud af Akslen, men kan trækkes
an mod Lejet ved Møtrikkerne <i>q</i>. Mange
foretrækker at lade venstre Kegle vende samme
Vej som højre, Spindelens Forskydning til højre
forhindres da af det umiddelbart inden for
højre Leje paa den fastkilede Drivhjul. Til
venstre for dette sidder der løst paa Spindelen
en <sp>Trappeskive</sp> med 3-6, oftest 4-5 Trin,
med hvilken en modsat stillet Trappeskive paa
Forlagstøjet korresponderer. Alt efter paa
hvilket Trin man lægger Drivremmen, faar man en
forsk. Hastighed for Trappeskiven, og denne
kan overføres paa Spindelen ved at koble
Trappeskiven til Drivhjulet ved en Medbringer,
som sidder i en Rille paa dette og trækkes
radielt ud (se Fig. 2). Men enhver bedre D. har
dobbelt, sjældnere tredobbelt saa mange
Hastigheder, som der er Trin paa Trappeskiven,
idet dennes Bevægelse foruden direkte ogsaa
indirekte kan overføres paa Drivhjulet. Ved
dobbelt Omsætning er der da en lille Aksel
anbragt parallelt med Spindelen og bag den, som
antydet ved Fig. 1, Endeprojektionen.
Trappeskiven er støbt i eet med et Drev, som griber
ind i et Drivhjul paa Udvekslingsakslen; ved
den anden Ende af denne sidder et Drev, som
griber ind i Spindelens Drivhjul, hvis
Medbringerpind da maa være skudt ind mod Centrum;
man bringer ved dette Hjulværk Spindelen til
at gaa 8 ell. 10 Gange saa langsomt rundt som
Trappeskiven. Udvekslingsakslen bragtes
tidligere ud af Virksomhed ved at forskydes efter
Længden, til Hjulene kom ud af Indgribning,
nu er det alm., at Akslen har ekscentriske
Tapper, og at Hjulene sidder paa et Hylster uden
om Akslen; idet man drejer Akslen, bevirkes
da Udløsningen af Hjulene. Hvad der under
Drejebænk er anført om de Apparater, man
anbringer paa Spindelen for at bære og medtage
Arbejdsstykket, nemlig Medbringerskive,
Patroner, Planskiver og Briller, gælder ogsaa her.

Pinoldukken er som Spindeldukken af
Støbejern, den har en Fod, der undertiden foruden
at kunne indstilles paa langs af Vangerne

<img>
Fig. 1.</img>

<img>
Fig. 2.</img>

<img>
Fig. 3.</img>
