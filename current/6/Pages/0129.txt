Kar, der tilmed var yderst skrøbelige, meget
kostbare. Enkelte mere ell. mindre beskadigede
Eksemplarer er bevarede til vor Tid. (<sp>Litt</sp>.:
<sp>Marquardt</sp>, »Privatleben der Römer« [2.
Udg., S. 754 ff.]).
<i>C. B.</i>
</chapter>

<chapter name="Diatribe">
<b>Diatribe</b> [gr. -'be'], videnskabelig
Underholdning og Diskussion, Forelæsning; ogsaa om
et videnskabeligt Arbejde, men især om et
Strids- ell. Smædeskrift.
<i>K. H.</i>
</chapter>

<chapter name="Diatyposis">
<b>Diatyposis</b> (gr.), Anskueliggørelse af en Ting
ell. Begivenhed.
<i>K. H.</i>
</chapter>

<chapter name="Diaulos">
<b>Diaulos</b> [-a^u-] (gr. »Dobbeltløb«) kaldtes hos
Grækerne Væddeløb, ved hvilket Banen maatte
gennemløbes to Gange, frem og tilbage. D.
indførtes efterhaanden ved de fleste offentlige
Festlege ved Siden af det enkelte Løb.
<i>C. B.</i>
</chapter>

<chapter name="Diaulos">
<b>Diaulos</b> [-a^u-] (gr.), Dobbeltfløjte, to i en
spids Vinkel sammenløbende Rør, som blæstes
gennem et fælles Mundstykke.
<i>S. L.</i>
</chapter>

<chapter name="Diavolini">
<b>Diavolini,</b> en Art kønspirrende Midler, der
allerede i Middelalderen benyttedes i Italien;
deres Hovedbestanddel var Uddrag af spanske
Fluer (Kantarider), se <sp>Afrodislaca</sp>.
<i>Lp. M.</i>
</chapter>

<chapter name="diavolo">
<b>diavolo</b> ['d<sub>i</sub>avolo] (ital.), Djævel. (Fra
Diavolo: Broder Djævel).</chapter>

<chapter name="Diaz, B.">
<b>Diaz</b> ['di<sub>ə</sub>∫], <sp>B.</sp>, se <sp>Dias</sp>.</chapter>

<chapter name="Diaz, N.">
<b>Diaz</b> ['di<sub>ə</sub>∫], <sp>N.</sp> Pastor, se <sp>Pastor Diaz, N</sp>.</chapter>

<chapter name="Diaz, Porfirio">
<b>Diaz</b> ['ðias], <sp>Porfirio</sp>, Præsident i Meksiko
1877-80 og 1884-1911, f. 15. Septbr 1830 i
Oaxaca, d. 1. Juli 1915 i Paris, var af
overvejende indiansk Byrd og opr. bestemt til at
være Præst; forlod 1847 Kollegiet for at deltage
i Krigen med Nordamerika, men kom for sent,
og blev 1851 Sagfører i sin Hjemstavn. Her
vovede han 1854 alene at stemme imod Santa
Anna, deltog n. A. i Opstanden mod denne og
sluttede sig ligeledes 1858 til det frisindede
Parti. 1861 blev han General og kæmpede
virksomt mod Franskmændene og senere mod det
ny Kejserdømme; blev mest kendt 1867, da han
i Apr. indtog Puebla og i Juni tvang selve
Hovedstaden Meksiko til Overgivelse. Han var
s. A. Juarez' Medbejler til
Præsidentværdigheden og ligeledes 1871; efter Juarez' Død
1872 søgte han at tiltvinge sig Magten, og da
Kongressen 1874 ikke vilde give ham Stillingen
som Højesterets Formand og derved erkende
ham som Vicepræsident, drog han til
Nordamerika og gjorde herfra 1875 et nyt forgæves
Forsøg paa at komme til Magten. 1876 var
han heldigere, forjog baade Præsidenten Lerdo
de Tejada og hans Medbejler Iglesias og
valgtes Febr 1877 selv til Præsident. Han
tilvejebragte Rolighed i Landet og fik 1880 genoprettet
den diplomatiske Forbindelse med Frankrig,
der var afbrudt 1867. Novbr 1880 overgav han
Styrelsen til sin Meningsfælle Gonzalez, var
indtil Juli 1881 Minister for de offentlige Arbejder
og vendte derefter tilbage til sin Hjemstat Oaxaca
som Guvernør for denne. 1884 valgtes han paa ny
til Præsident, fik senere Forfatningen ændret, saa
at han kunde opnaa Genvalg, hvad han
tidligere selv havde kæmpet imod. Han blev
ogsaa siden genvalgt 6 Gange, sidst 1910 paa 6
Aar (indtil 1904 kun paa 4 Aar), og styrede med
stor Kraft og Dygtighed. Han bragte Orden i
Finanserne og gjorde store Afdrag paa
Statsgælden, undertrykte med haard Haand
Røverbanderne og skaffede Retssikkerhed til Veje,
fremmede stærkt de offentlige Arbejder,
særlig Jernbanerne, og gav ogsaa Skolevæsenet
rask Udvikling, hvorhos Handel og Industri
opblomstrede, og Landets Velstand steg som Følge
af den Ro, der var tilvejebragt. Ogsaa fik han
1901 den diplomatiske Forbindelse med
Østerrig genoprettet efter 34 Aars Standsning og
Landets ydre Anseelse styrket. Alligevel vakte
hans enevældige Styrelse meget Misnøje, og 25.
Maj 1911 nødtes han til at nedlægge sin
Værdighed og drage udenlands. Men hvilke Fejl der
end kan have været ved hans Herredømme,
saa meget staar dog fast, at hans Fjernelse
fra Magten har ladet Meksiko synke ned i
vildt Anarki og gaa glip af det Velvære, han
havde sikret Landet.
<i>E. E.</i>
</chapter>

<chapter name="Diaz de la Peña, Virgilio Narcisso">
<b>Diaz de la Peña</b> [di'a(s)-d-la-pæ'n<sub>j</sub>a],
<sp>Virgilio Narcisso</sp>, fransk Maler (af spansk
Herkomst), født 20. August 1808 i
Bordeaux, død 18. November 1876 i Mentona.
D., som var opvokset i trange Kaar (fik som
Barn det ene Ben amputeret), maatte paa egen
Haand uddanne sig i Kunst og sluttede sig, med
sin betydelige koloristiske Begavelse, til
Delacroix's Retning. Hans Specialitet blev
Fremstillingen af en Fantasiverden med Nymfer i
Skovtykningen, badende Kvinder med Solblink
fra Løvhanget o. l. - Arbejder, i hvilke hans
maleriske Evne lægger sig for Dagen i de nøgne
(let skitserede) Skikkelsers harmoniske
Sammensmeltning med de stemningsfulde
Landskaber, medens det antydningsvise
Fremstillingssæt, der lader Skikkelserne staa svævende i
taagede Omrids, gaar let hen over det eksakte
Naturstudium. Talrige Værker, heriblandt
»Orientalerinde i Serailet« (1844),
»Kærlighedshaven« (1846, stærkt paavirket af Rubens'
Fremstilling), »Zigeunerspaakvinde« (1848), »De
sidste Taarer« (1855, udstillet paa den fr.
Kunstudstilling i Kbhvn 1888). Hans Landskabskunst
staar højt (Fontainebleau-Skovpartier) og
indtager en ejendommelig Plads inden for
Barbison-Skolen. Mange Arbejder af D. i Louvre o.
a. fr. Mus., ogsaa i udenlandske, bl. a. i
Helsingfors' Athenæum.
<i>A. Hk.</i>
</chapter>

<chapter name="Diaz del Castillo">
<b>Diaz del Castillo</b> ['ð<sub>i</sub>aþ-ðæl-ka'stil<sub>jå</sub>], <sp>Bernál</sp>,
sp. Historiker, 16. Aarh. Denne tapre Veteran,
der havde deltaget i 119 Træfninger og Slag,
været med Conquistadorerne i Amerika fl.
Gange og navnlig, tilsidst som Kaptajn, fulgt
Hernando Cortez paa hans Meksiko-Tog, beskrev
paa sine gl. Dage (1558) sine Hændelser i
<i>Historia verdadera de la conquista de la Nueva
España</i>, første Gang udg. i Madrid 1632 (Fol.).
Det er en af de morsomste Bøger, man kan
læse, højst fængslende (trods sin Bredde) ved
den uhyre Naivitet, hvormed den prøvede
Krigsmand, der var blevet saa vant til Feltlivet,
at han ikke kunde sove uden i Rustning,
fortæller om Cortez' og hans lille Hærs
forbavsende og dog virkelige Bedrifter. D. skrev den for
at gendrive den ukorrekte Fremstilling af de
samme Begivenheder, som Cortez' Sekretær,
Francisco López de Gómara, havde givet i
<i>Crónica de la Nueva España</i>. Bogen blev senere
udg. fl. Gange; paa Fransk er den oversat af
de Hérédia (1877-78). Men 1905 udkom en ny
