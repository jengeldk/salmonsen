enkeltvirkende Firtakt-Motorer med Trunkstempler, i
de senere Aar fremstilles ogsaa Totakt-Motorer
af forsk. udenlandske Fabrikker, og til
Skibsbrug anvendes nu mest Motorer med
Stempelstang og Krydshoved samt i enkelte Tilfælde
dobbeltvirkende Totakt-Motorer.

En <sp>Firtakt-D.</sp> arbejder paa flg. Maade:
Under det første Stempelslag mod
Krumtapakslen indsuges i <sp>Arbejdscylinderen</sp>
Luft af Atmosfærens Tryk gennem en
<sp>Luftventil</sp>, der ligesom nedennævnte Ventiler er
anbragt i Tappen af Cylinderen. I andet Slag
sammentrykkes denne Luft til et Tryk af c.
35 kg/cm<sup>2</sup> og opvarmes derved til en
Varmegrad af c. 600°, der er betydeligt over
Brændstoffets Antændelsespunkt. Under første Del af
3. Slag, <sp>Arbejdsslaget</sp>, sprøjtes
Brændstoffet gennem <sp>Brændstofventilen</sp> ind
i Cylinderen ved Hjælp af Luft,
sammentrykket i en særlig Luftpumpe til c. 60 kg/cm<sup>2</sup>.
Brændstoffet antændes af den varme Luft i det
Øjeblik, det træder ind i Cylinderen, og dets
Tilførsel reguleres saaledes, at Forbrændingen
sker gradvis under konstant Tryk.
Brændstoftilførslen ophører, naar Stemplet har vandret
c. 12 % af Slaget, og Resten af Arbejdsslaget
forløber derefter under Ekspansion af
Forbrændingsgassen. Under fjerde Slag uddrives
Spildegassen af Cylinderen gennem
<sp>Udstødsventilen</sp>.

I <sp>Totakt-D.</sp> foregaar Arbejdsgangen under
to Stempelslag. Brændstoffets Antændelse og
Forbrænding sker som i Firtakt-Motoren ved
Hjælp af Luft sammentrykt til c. 35 kg/cm<sup>2</sup>,
men denne Lufts Indførelse i Cylinderen og
Spildegassens Uddrivning af denne sker paa
afvigende Maade. Spildegassens Udstød sker
gennem <sp>Udstødsporte</sp>, der er anbragte i
Cylindervæggen umiddelbart over Stemplet,
naar dejtte staar i nederste Stilling. Til
Spildegassens Uddrivning og Brændstoffets
Forbrænding bruges Luft, Skylleluft, der er
sammentrykket til c. 0,4 kg/cm<sup>2</sup> i en

<img>Fig. 1. Snit gennem firtakt Landdieselmotor.</img>
