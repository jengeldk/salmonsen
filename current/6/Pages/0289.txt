af Faderen og malede væsentlig i dennes
Manér, dog ogsaa Portrætter i Smag med
Netscher's. D. tilbragte en stor Del af sit Liv i
Haag, opholdt sig desuden i London, Bryssel
og Antwerpen. Billeder af ham i Amsterdams
Rijksmuseum, Sthlm m. fl. St.
<i>A. Hk.</i></chapter>

<chapter name="Doesborgh">
<b>Doesborgh</b> ['du.sbørk] (<sp>Doesburg</sp>), By i
Holland, Prov. Gelderland, ligger ved Ijssel og
har Sennepsfabrikation, Handel med Korn og
Tømmer samt betydelig Flodskibsfart. (1909)
4460 Indb. med Garnison. D. var tidligere
befæstet og blev erobret af Spanierne 1585 og af
Preusserne 1813.
<i>G. Ht.</i></chapter>

<chapter name="Doeskin">
<b>Doeskin</b> ['då^usk<sub>i</sub>n], et fint, blødt, oftest
kipret Kamgarns Buckskin, der anvendes til
Herreklæder.
<i>K. M.</i></chapter>

<chapter name="Doetinchem">
<b>Doetinchem</b> ['du.tenk<sub>ə</sub>m], By i Holland,
Prov. Gelderland, ligger ved Gamle Ijssel, er
Jernbaneknudepunkt og har betydelig
Tømmerhandel, Aarsmarkeder, en Latinskole og (1909)
4428 Indb.
<i>G. Ht.</i></chapter>

<chapter name="Dogali">
<b>Dogali,</b> Egn i ital. Øst-Afrika, hvor den
abessiniske Høvding Ras Alula 26. Jan. 1887
omringede og tilintetgjorde en ital.
Troppeafdeling paa 500 Mand. Til Minde om Heltene fra
D. er der i Rom rejst et Monument.</chapter>

<chapter name="Dog-cart">
<b>Dog-cart</b> ['dåg-'ka.<sub>ə</sub>t] (eng.), paa Dansk
Hundevogn, er opr. en med Opholdsrum for
Hunde forsynet Jagtvogn. Betegnelsen er
efterhaanden gaaet over paa andre lettere Vogne af
lgn. Art, som ikke er bestemte til Anvendelse
ved Transport af Jagthunde, og hvor Rummet
til disses Ophold derfor mangler.
<i>(C. G. B.). O. P.</i></chapter>

<chapter name="Doge">
<b>Doge</b> [da. alm. 'do.sj<sub>ə</sub>, ital. 'dådзe]
(venetiansk Form af ital. <i>duca</i>, lat. <i>dux</i> ɔ: Anfører,
Hertug), Titlen paa den højeste
Øvrighedsperson i de tidligere Republikker Venedig og
Genua. I Venedig valgtes den første D., Paolo
Lucio Anafesto, 647. D. valgtes af Folket bl.
Venedigs mægtigste Familier paa Livstid og
var, uden at nogen bestemt Lov fastslog deres
Myndighed, i lang Tid næsten enevældige; en
Tid søgte de ogsaa at gøre deres Magt arvelig,
idet nogle D. tog deres Søn til Medregent, men
deres Bestræbelser strandede, da, 1033, medens
Dominico Flabianico var D., en Lov fastslog, at
D. ikke maatte udtage nogen af sin Familie til
Medregent ell. udnævne sin Efterfølger.
Desuden bestemtes det, at D. skulde have to
Raadgivere ved sin Side, samt i vigtige Sager
tilkalde fremstaaende Borgere. 1172 øgedes
Raadgivernes Antal til 6 (dette Raad og D.
tilsammen udgjorde <i>signoria</i>). Den Valgret, som i alt
Fald teoretisk havde tilhørt Folket, forsvandt,
og Valget af D. kom til at hvile hos en
Forsamling paa 11 Mænd, som udvalgtes af det
store Raad (<i>consiglio maggiore</i>) paa 480
Medlemmer; det var kun en Form, naar Valget
bagefter bekræftedes af Folket. Allerede 1177
udvidedes 11 Mands-Forsamlingen til at
omfatte 40 Medlemmer. 1229 bandtes D. ved en
Haandfæstning, som forfattedes af 5 <i>correttori
della promissione ducale</i>, som aarlig udvalgtes,
og endelig indførtes 1268 et indviklet
Valgmaskineri, hvis Hensigt var i saa høj Grad som
mulig at formindske de enkelte Adelsfamiliers
Indflydelse; det holdt sig omtr. uforandret, saa
længe Republikken Venedig bestod. Efter
denne Ordning udtoges først 30 af det store Raads
Medlemmer ved Lodtrækning; disse 30
indskrænkedes ved Lodtrækning til 9, som valgte
40, der saa ved Lodtrækning indskrænkedes til
12, som valgte 25. Ved Lodtrækning
indskrænkedes dette Tal igen til 9, som valgte 45; disse
indskrænkedes ved Lodtrækning til 11, som
valgte 41; det var disse, Valget af D. saa
endelig paalaa.

Efterhaanden gik stadig fl. af de Embeder,
som opr. indehavdes af D., over til andre
Embedsmænd ell. administrative Forsamlinger,
medens alle hans Handlinger var undergivet skarp
Kontrol, saa at han, skønt omgivet af stor
ydre Pomp og Pragt, havde en yderst ringe
Magt og mere optræder som et Symbol end som
en Faktor i Forfatningen; han er »det
upersonlige Oligarkis ydre, synlige Tegn« (H. F. Brown).
D. bor i det skønne Dogepalads - dog sammen
med Venedigs øvrige Regeringsmyndigheder;
han præsiderer i Raadet iført en prægtig Talar
og med Dogehuen paa sit Hoved; en af hans
fornemste Pligter er at fejre Venedigs
symbolske Ægteskab med Havet (<i>sposalizio del mare</i>),
idet han paa Kristi Himmelfartsdag sejler ud i
et prægtigt smykket Skib (<i>il bucentoro</i>) med et
glimrende Følge og kaster en Ring i
Adriater-Havet, en Ceremoni, der skulde betegne
Venedigs Magt over og nære Tilknytning til
Havet, og som opr. var indstiftet til Minde om D.
Pietro Orseole II's Erobring af Dalmatien Aar
1000. Den sidste D. Lodovico Manin (valgt 1789)
nedlagde sin Værdighed 1797, da
Franskmændene besatte Venedig. (<sp>Litt</sp>.: <sp>Cecchetti</sp>,
<i>Il Doge di Venezia</i> [Venedig 1864]; <sp>H. F.
Brown</sp>, <i>Venice. A historical sketch</i> [London
1893]; heri udførlig Bibliografi; <sp>Samme</sp>,
<i>Studies in the History of Venice</i>, I [London
1907]; <sp>H. Kretschmayr</sp>, »Geschichte von
Venedig«, I (til Enrico Dandolos Død) [Gotha
1905]; <sp>M. Claar</sp>, »Die Entwickelung d. ven.
Verfassung v. d. Einsetzung bis z. Schliessung
d. grossen Rates« [München 1895]).

I <sp>Genua</sp> valgtes den første D. (Boccanera)
1339. Ogsaa her valgtes han opr. af Folket og
paa Livstid; 1528 blev dog Embedstiden
indskrænket til 2 Aar, Valget gik over til
Medlemmerne af det store og lille Raad, og Valgmaaden
gjordes næsten lige saa indviklet som i
Venedig. Med Genuas Erobring af Franskmændene
1797 ophørte Dogeværdigheden og genoplivedes
kun en kort Tid 1802-05. (<sp>Litt</sp>.: <sp>Malleson</sp>,
<i>Studies from Genoese Hist.</i> [London 1875]).
<i>L. K.</i></chapter>

<chapter name="Dogge">
<b>Dogge</b> er et fælles Navn for store Hunde,
som f. Eks. Bordeaux-D., Thibet-D., Ulmer-D.
<i>C. P. L.</i></chapter>

<chapter name="dogge (Søv.)">
<b>dogge</b> (<sp>Søv</sp>.), at ligge stille ell. holde
gaaende paa samme Sted for smaa Sejl.
<i>H. E.</i></chapter>

<chapter name="Dogger">
<b>Dogger</b> [eng. 'dågə] ell. <sp>brun Jura</sp>, den
mellemste Afdeling inden for
<sp>Juraformationen</sp> (s. d.).
<i>J. P. R.</i></chapter>

<chapter name="Dogger Banke">
<b>Dogger Banke</b> ['dågə-] ligger i Nordsøen
mellem 54° og 56° n. Br. Banken, paa hvilken
der findes mellem 25 og 40 m Vand, har størst
Udstrækning i NØ. og SV., og har i denne
Retning en Længde af c. 150 Sm.; den største Br.
er 650 Sm. Den sydvestlige Del af Banken, der
ligger 650 Sm. fra Flamborough Head, bestaar
