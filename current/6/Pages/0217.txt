af Diplomer, og i 18. Aarh. var især C. K.
Gjörwell virksom for at faa et D. udg. C. G.
Nordin begyndte ogsaa at arbejde paa et
saadant, men kaldtes snart bort derfra ved sin
politiske og gejstlige Virksomhed. Først i 19.
Aarh. er Udgivelsen blevet til Virkelighed. 1829
udkom 1. Bd af <i>D. Svecanum</i>, udg. af J. G.
Liljegren; fra 2. Bd gik Udgivelsen over til B.
E. Hildebrand, der udgav 3.-5. Bd, og efter
hans Død fortsættes det af Sønnen E.
Hildebrand. Som Følge af Grev Erik Posse's Donation
til Fortsættelsen af D. begyndte en ny Række
fra 1401, udg. af G. Silfverstolpe; heraf er
udkommet 3 Bd, der gaar til 1420.

Uden for Norden er der i 19. og 20. Aarh.
udg. en Mængde D. (om end under andre
Benævnelser). Her kan kun nævnes nogle, der
har særlig Bet. for nordiske Forhold, saaledes
»Hansisches Urkundenbuch«, »Urkundenbuch
der Stadt Lübeck«, »Bremisches
Urkundenbuch«, »Hamburgisches Urkundenbuch«,
»Mecklenburgisches Urkundenbuch«, - »Pommersches
Urkundenbuch« og »Liv-, Est- und Curländisches
Urkundenbuch«.
<i>L. L.</i>
</chapter>

<chapter name="Diplomatarium Islandicum">
<b>Diplomatarium Islandicum</b> (<sp>Íslenzkt
fornbréfasafn</sp>) udgives af det islandske
litterære Selskab. 1. Bd deraf udkom 1857-76
og blev med en kritisk Omhu og Kyndighed
besørget af Selskabets Formand, <sp>Jón
Sigurðsson</sp> (d. 1879), der ogsaa gjorde omfattende
Forarbejder til de flg. Bd. 1. Bd indeholder c. 160
Aktstykker ang. Island og isl. Mænd indtil
Fristatens Undergang 1264. Det ældste isl.
Aktstykke, der findes opbevaret i Originalen, er en
Fortegnelse over Snorri Sturluson's Gaard,
Reykjaholt Kirkegods og Inventarium i 12. og 13.
Aarh., den berømte »Reykjaholts-máldagi«, hvis
ældste Del stammer fra c. 1185 og altsaa er
det ældste Originaldiplom i nordisk Sprogform,
medens i det mindste 3 af dens 7 Afsnit
stammer fra Snorri Sturluson's Tid i Reykjaholt
(c. 1206-41) (»Reykjaholts-máldagi«, litografisk
gengivet samt udførlig fortolket og oplyst ved
Dr. Kr. Kaalund, Dr. Bjørn Olsen og Dr.
Hoffory [Kbhvn 1885]). Jo længere man kommer
ned i Tiden, desto fl. Diplomer. Fra 14., 15. og
16. Aarh. findes der Samlinger af »máldagar«,
foretagne af Biskopperne; ogsaa nogle
Brevbøger, førte af enkelte Biskopper, findes fra
15. og 16. Aarh. Siden 1887 fortsættes
Udgivelsen af <i>D. I.</i> ved Dr. Jón Þorkelsson, Arkivar
i Reykjavik. Med det 10. Bd, der snart er
afsluttet, er <i>D. I.</i> ført ned til 1542.
<i>B. Th. M.</i>
</chapter>

<chapter name="Diplomatarium Norvegicum">
<b>Diplomatarium Norvegicum,</b> »Oldbreve til
Kundskab om Norges indre og ydre Forhold,
Sprog, Slægter, Sæder, Lovgivning og
Rettergang i Middelalderen« er den fuldstændige Titel
paa det vigtigste og omfangsrigeste Kildeskrift
til Norges Historie. Et Prøvehæfte af et norsk
Diplomatarium blev allerede udg. af Prof. G.
F. Lundh (Kbhvn 1824); men først efter at den
senere Rigsarkivar Chr. Lange paa ny havde
bragt Planen til et saadant Værk paa Bane i
sin Indberetning om en Undersøgelsesrejse 1843
til Hansestædernes Arkiver, og han havde sikret
sig den fornødne sprogvidenskabelige
Medarbejder i daværende Stipendiat C. R. Unger og
nogen Pengeunderstøttelse fra
Videnskabsselskabet i Trondhjem, kunde disse Udgivere 1847
forelægge 1. Samling 1. Halvbind af Værket.
Planen for Udgivelsen var forsk. fra den for
saadanne Arbejder sædvanlige, nemlig den
strengt kronologiske Ordning, som forudsætter,
at alt væsentligt Stof er tilvejebragt, inden
Offentliggørelsen begynder. I Modsætning hertil
er <i>D. N.</i> blevet udg. i særskilte Samlinger, med
Sag- og Navneregister, saaledes at hvert Bd
danner et afsluttet Hele, hvor Oldbrevene er
ordnede strengt kronologisk fra de ældste
Tider til det for Samlingen satte Tidsmaal,
Midten af 16. Aarh. Denne Fremgangsmaade alene
har muliggjort, at Udgivelsen har kunnet gaa
saa regelmæssig og saa hurtig for sig. Til
Grund for Udg. er overalt lagt de originale
Breve, for saa vidt de endnu findes i norske
ell. udenlandske Arkiver, og Originalerne er
aftrykte bogstavret. Ved Lange's Død 1861 var
1.-5. Samling udkommet; 6.-16. Samling og
1. Halvdel af 18. er senere udg. af H. J.
Huitfeldt-Kaas; Prof. Unger var sprogvidenskabelig
Medarbejder til sin Død. Efter Huitfeldt Kaas'
Død (1905) er Udgivelsen overdraget til Prof.
Alexander Bugge og Arkivar Chr. Brinchmann.
Man er i de senere Aar gaaet over til en ny
Plan, som gaar ud paa at samle ensartede
Dokumenter i samme Bd. Saaledes indeholder
17. Bd Pavebreve, 19. Bd Breve fra England,
Disse ny Bd er forsynet med mere tidsmæssige
Registre end de tidligere. I 1. Samling findes en
Afh. af Lange om »Hjælpemidler til
Beregningen af de i norske Oldbreve forekommende
Tidsbestemmelser«. Siden 1848 har Stortinget
hvert Aar uden Afbrydelse bevilget den
fornødne Understøttelse til Trykning af Værket,
der fremdeles fortsættes.
<i>Abs. T.</i>
</chapter>

<chapter name="Diplomati">
<b>Diplomati</b> (fr. <i>diplomatie</i>, af gr. <i>diploma</i>,
Skrivelse, Brev), bet. opr. Videnskaben om
Statsdokumenter, men er i denne Bet. afløst af
Ordet Diplomatik (s. d.). Dernæst bet. D.
ogsaa Videnskaberi om Varetagelsen af Staternes
gensidige Forhold og de i udenrigske
Statsforhandlinger brugelige Regler og Former. D. i
denne Bet., omfattende
Statsforhandlingskunsten og alle dertil hørende Regler, stammer
først fra Slutn. af 18. Aarh. Endelig betegner D.
det ved et Lands udenrigske Repræsentation
beskæftigede Personale, derunder i videste
Forstand ogsaa Personalet i de forsk.
Udenrigsministerier.

Saa længe virkelig ordnede Stater har
eksisteret jævnsides, i anerkendt Retsforhold, uden
permanent Krigstilstand, har der imellem dem
været opretholdt mere ell. mindre faste
Forbindelser enten gennem Herskernes personlige
Møder ell. ved Sendebud. Fra de ældste hist.
Riger, Babylonien, Assyrien, Ægypten,
Grækenland og Rom haves adskillige Efterretninger om
saadanne diplomatiske Sendinger. Et Eksempel
paa Oldtidsrigernes udenrigske
Samkvemsformer haves i den berømte diplomatiske
Korrespondance paa Lertavler, der for nogle Aar
siden fandtes i en ægypt. Landsby
Tell-el-Amarna, og hvoraf det fremgik, at Babylonisk
omkr. 1500 f. Kr. anvendtes som diplomatisk
Sprog i Vestasien.

