Fredericia; den lod derfor 6. Maj paabegynde
Anlægget af et Brohoved lige over for
Sønderborg til Støtte for en saadan Operation.
Bygningen af Brohovedet og af den Bro, som skulde
forbinde det med Als, gav Anledning til forsk.
mindre Fægtninger; men 27. Maj var baade
Broen og tvende Brohoveder færdige, og Dagen
efter førtes de i Sønderborg samlede 14000
Mand over til Sundeved for at besætte
Stillingen paa D.-Bjerg, hvilket førte til Kampene
ved Nybøl og D. I Henhold til
Vaabenstilstanden i Malmö maatte dog Stillingen atter
rømmes. 1849 rykkede den danske Hær 3. Apr.
fra Als atter ind i Sundeved, og samtidig
begyndtes paa Anlægget af 3 mindre, bagtil
aabne Skanser paa D.-Bjerget. Katastrofen ved
Eckernförde forandrede dog hele Situationen,
og Krigsministeren befalede hele Hæren tilbage
til Als, skønt Overkommandoen gjorde
gældende, at D.-Banken var en udmærket
Flankestilling. Kun Brohovederne maatte hævdes, og
Følgen var, at Fjenden 13. Apr. satte sig i
Besiddelse af Stillingen og straks forsynede den
med Befæstningsanlæg og svært Skyts, hvorved
en Frembryden af den danske Hær fra Als blev
i høj Grad vanskeliggjort. Kampen 13. Apr.
kaldte Tyskerne med Urette: »Die Erstürmung
der Düppeler Schanzen«. - P. Gr. a. Fjendens
Underlegenhed kom D.-Stillingen ikke til at
spille nogen Rolle 1850, men for alle Tilfældes
Skyld anlagdes dog et Par Feltskanser paa
D.-Bjerg, hvilke sløjfedes straks efter
Fredsslutningen.

Allerede 29. Marts 1853 foreslog dog
Ingeniørkorpset, at der paa D.-Bjerg skulde bygges 3
stærke Forter uden om Sønderborg
Brohoveder og langs Als Sund fl. Batterier, medens
selve Byen af Hensyn til en Isvinter skulde
omgives med en Linie af svagere Forter;
Bekostningen ansloges til 4600000 Kr. I den derom
førte offentlige Debat udtalte næsten alle Forf.
sig til Gunst for D.'s Befæstning, og den under
29. Jan. 1855 nedsatte Befæstningskommission
bifaldt enstemmig det stillede Forslag, kun med
Udeladelse af Værkerne omkr. Sønderborg,
hvorved 600000 Kr. sparedes. De indre politiske
Forhold forhindrede dog, at Ministeriet bragte
Forslaget frem, og først da i Beg. af 1861 et
Angreb fra Tyskland syntes nær forestaaende,
gav det Befaling til Anlæg af
Befæstningsarbejder paa D.-Banke; men den ringe Sum, som
kunde anvendes (indtil Oktbr 1863 kun 238000
Kr.), foranledigede, at der kun blev anlagt en
saakaldt feltbefæstet Stilling, bestaaende af 10
mindre Værker (se Planen). Af Hensyn til
en mulig fjendtlig Beskydning fra Broager
havde det været ønskeligt, om venstre Fløj var
trukket mere tilbage (en saadan 2. Linie, IV-
C-B-A paa Kortet, anlagdes under
Belejringen 1864), men man kunde saa ikke have
behersket Terrainet i Fronten, hvad der var
aldeles nødvendigt. Om at inddrage selve Broager
i Linien kunde der heller ikke være Tale, da
dens Længde derved var blevet over 11 km,
hvortil Kræfterne manglede. Af de anlagte
Værker var I, II, IV, VI, VIII, IX og X lukkede
Redouter, forsynede med Betonmagasiner og
Blokhus, medens III, V og VII var aabne
Kanonpladser. I Skanserne var der Plads til 95
Kanoner; men da de manglede Stormfrihed og
Gravforsvar, maatte Besætningen blive
forholdsvis stor (8000 Mand), hvad der var saa meget
uheldigere, som bombesikre Rum til disse ej
fandtes. Begge Brohoveder fra 1. slesvigske
Krig forstærkedes (i det nordre skaffedes Plads
til 4 Kanoner), og Møllebatteriet (4),
Kirkebatteriet (6) samt Flankebatteriet (6 Kanoner)
paa Als blev istandsatte.

Da Hæren efter Tilbagetoget fra Dannevirke
delvis ankom til D., var Befæstningen dog endnu
i mangelfuld Stand; thi først 29. Decbr 1863 var
der givet Befaling til dens Fuldstændiggørelse.
Der manglede saaledes Stormpæle og Palisader
i Gravene, Magasiner i fornøden Udstrækning
(V og VII havde slet ingen), Skytsblenderinger
i Værkerne nærmest Broager, Løbegrave og
Placementer for Feltskyts mellem disse; foran
Stillingen var ingen som helst Rydninger ell.
Sløjfninger foretagne; hverken Barakker ell.
Kolonneveje var anlagte, Brohovederne var i
daarlig Forfatning, og hverken disse ell.
Batterierne paa Als var armerede. I Skanserne stod
derimod 84 Kanoner opstillede, idet 56 skød
frontalt og 28 tjente til Flankering. Henset til
disse Mangler og Stillingens svage Besættelse
havde det for Preusserne ikke været nogen
umulig Opgave straks efter Ankomsten foran
samme at tage den ved et voldsomt Angreb.
Dette laa dog ikke i de Allieredes Plan, idet
det linder 15. Febr fastsattes, at 1. Armékorps
blot skulde indeslutte D.-Stillingen for at
forhindre den danske Hær i at bryde frem.
Derved fik man den fornødne Tid til, saa godt
Forholdene tillod det, at afhjælpe de nævnte
Mangler, i hvilken Henseende Artillerikommandoen
navnlig under Major de Jonquières og
Ingeniørkommandoen, Oberstløjtnant Dreyer, udfoldede
en stor Virksomhed. Ang. D.'s Forsvar
henvises til <sp>dansk-tyske Krige</sp>, derimod
gives ndf. en kort Fremstilling af Slaget 18.
Apr. Stillingen var den Dag besat saaledes: 1.
Brigade (Oberst Lasson) stød med 22. og 2.
Regiment i Skanserne paa venstre Fløj, VI inkl.,
3. Brigade (Oberst Wörishöffer) med 17. og 16.
Reg. paa højre Fløj fra VII til Als Sund. Ø. f.
Barakkelejren, der var sammenskudt, laa i 2.
Linie 8. Brigade (Oberst Scharffenberg) med 9.
og 20. Reg. I Brohovederne stod 2. Brigade
(Oberst H. A. T. Kauffmann) med 3. og 18. Reg.
Endvidere fandtes i Stillingen 3., 4. og 6.
Fæstningskompagni, 18 Feltkanoner af 2., 8., 10., 11.
og 13. Feltbatteri og af Ingeniørtropper 1., 5.
og Brokompagniet. Chefen for 2. Division,
Generalmajor P. H. C. du Plat, havde den Dag
Kommandoen i Sundeved. Styrken udgjorde
for 1. Linie 4209, for 2. Linie 2924 og for 3.
Linie 2600 Underkorporaler og Menige,
tilsammen 9733 Mand Fodfolk med meget svage
Rammer (2. Reg. havde saaledes i alt kun 18
Officerer). I Reserve paa Als laa 4., 5. og 6.
Brigade, Livgarden og 4 Feltbatterier, medens
7. Brigade, 7 Eskadroner og 2 Batterier specielt
var bestemte til Als' Forsvar; disse Tropper
kom dog ikke til Anvendelse i Sundeved. Af
maritime Kræfter havdes »Rolf Krake« paa
Sønderborg Red og en Del Skibe i Als Fjord,
