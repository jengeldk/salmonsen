14000 Østerrigere, 6000 Ungarer, 5700 Italienere
og 18600 Russere.
<i>H. P. S.</i></chapter>

<chapter name="detronisere">
<b>detronisere</b> (nylat.; fr. <i>détroniser</i>), støde fra
Tronen, afsætte; <sp>Detronisation</sp>, Støden
fra Tronen.</chapter>

<chapter name="de Troy, J. F.">
<b>de Troy</b> [d<sub>ö</sub>-trwa], <sp>J. F.</sp>, fr. Maler, se <sp>Troy</sp>.</chapter>

<chapter name="Det store nordiske Telegrafselskab">
<b>Det store nordiske Telegrafselskab,</b> se
<sp>Telegrafselskab</sp>.</chapter>

<chapter name="dette">
<b>dette</b> [dæt] (fr.), Gæld; Statsgæld; <i>d. nottante</i>
[-flå'tã.t] (eng. <i>floating debt</i> ['f£o<sub>u</sub>t<sub>i</sub>ŋ-'det]),
svævende Gæld i Modsætning til konsolideret Gæld.</chapter>

<chapter name="Det tekniske Selskabs Skole">
<b>Det tekniske Selskabs Skole,</b> se
<sp>Tekniske Skoler</sp>.</chapter>

<chapter name="Dettifoss">
<b>Dettifoss</b> ['dætefås] i det nordlige Island er
et af de betydeligste Vandfald i Europa. Jökulsá
i Axarfinði, en af Islands vandrigeste Floder,
udspringer fra Randen af Vatnajökull ved
Kverkfjöll og har en Længde af 180 km; den
er meget rivende og kan derfor kun med
Vanskelighed passeres i Baad, p. Gr. a. den store
Vandmasse findes der intet Vadested. Jökulsá
løber næsten hele Vejen gennem ubeboede
Ørkener, indtil den fra en dyb Flodkløft træder frem
paa Lavlandet i Kelduhverfi ved Axarfjorden.
Efter at Floden i sit øvre Løb har flydt over
Sand- og Lavasletter, dannes den c. 60 m høje
D. derved, at den store Vandmasse pludselig
falder ned i en vældig vulkansk Kløft, der har
en Længde af 25 km; det lysegule Jøkelvand
styrter næsten lodret ned i Kløften, der har en
Dybde af 100-150 m, den mægtige Vandmasse,
der knibes sammen i den smalle Kløft, styrter
fraadende og tordnende nedefter, og Klipperne
paa begge Sider bringes af Vandfaldets
mægtige Tryk i en sitrende Bevægelse. Vandfaldet
ses bedst fra en Afsats i Klipperne paa den
vestlige Side, da man ikke kan komme ned i
Kløften. D. er uden Sammenligning Islands
mægtigste Vandfald.
<i>Th. Th.</i></chapter>

<chapter name="Dettmann, Ludwig">
<b>Dettmann</b> ['dæt-], <sp>Ludwig</sp>, tysk Maler, f.
25. Juli 1865 ved Flensborg, Elev af
Berlin-Akademiet, fra 1900 Direktør for Akademiet i
Königsberg, har især gjort Lykke med
landskabelige Genrebilleder (i Olie, Vandfarve,
Pastel), hvor Figurer og Landskab føjer sig
heldig sammen i dygtigt og frisk gengivet
Lysvirkning. Bekendte Værker: »Skovbæk i
Holsten«, »Fisketorv i Altona«, Triptychonet
»Arbejdet« (udstillet paa den internat. Kunstudstilling
i Kbhvn 1897; Galeriet i Elberfeld), »Nadver«
(Galeriet i Königsberg), »Fyraften« (Galeriet i
Magdeburg), »Fiskerkirkegaard« (Berlins
Nationalgal.), endvidere fl. Triptychonbilleder af
religiøst Indhold (»Hellige Nat«, Venedigs
moderne Galeri; Museet i Schwerin), fra senere Tid
Triptychonet »Leute vom Meer« etc. D. har
udført forsk. større dekorative Vægbilleder, til
Altonas Raadhus (1905-06), Kiels Univ.,
Königsbergs Akademi (1913), Aulaen i den tekn.
Højskole i Danzig.
<i>A. Hk.</i></chapter>

<chapter name="Dettweiler, Peter">
<b>Dettweiler</b> ['dætva^il<sub>ə</sub>r], <sp>Peter</sp>, tysk Læge,
f. 4. Aug. 1837, d. 12. Jan. 1904, studerede i
Giessen, Würzburg og Berlin og blev <i>Dr. med.</i>
1863. D. blev angrebet af Lungetuberkulose, og
dette blev bestemmende for hans Livsførelse,
idet han kom under Behandling hos Brehmer,
hos hvem han senere blev Assistent. Fra 1876
var han Speciallæge ved det af Frankfurt-Læger
grundede Brystsygesanatorium Falkenstein i
Tannus, ved hvilket han senere blev
konsulerende Læge med Bolig i Cronberg (1895). D.
systematiserede den af Brehmer indførte
Hvilekur og var en ivrig Forkæmper for
Lungetuberkulosens Behandling i særlig dertil indrettede
Anstalter, og da han saa, at Sygdommens
Tiltagen ofte var begrundet ved Smittefaren i de
lavere Klasser af Befolkningen, grundlagde han
i Falkenstein 1892 det første tyske
Folkesanatorium, der senere flyttedes til Ruppertsheim.
Hans Hovedværker er: »Die Behandlung der
Lungenschwindsucht in geschlossenen
Heilanstalten« (1880), »Bericht über 72 seit 3-9
Jahren völlig geheilte Falle von
Lungenschwindsucht« (1886), »Ernärungstherapie der Phthise«
i Leyden's »Handbuch der Ernährungstherapie«
(1897), og »Die hygienisch-diätetische
Anstaltsbehandlung der Lungentuberculose« (1899).
<i>J. S. J.</i></chapter>

<chapter name="Detumescens">
<b>Detumescens</b> (lat.), i Lægevidenskaben:
Aftagen af en tilstedeværende Hævelse.</chapter>

<chapter name="Detunata">
<b>Detunata</b> [detu'nat<sub>ə</sub>], Basaltklippe i
Siebenbürger Malmbjergene, naar 1181 m.</chapter>

<chapter name="detur">
<b>detur</b> (lat.), paa Recepter (oftest forkortet til
d.), »gives«.</chapter>

<chapter name="Det Østasiatiske Kompagni">
<b>Det Østasiatiske Kompagni,</b> Aktieselskab,
stiftedes 1897 paa Initiativ af Kaptajn, nuv.
Etatsraad H. N. Andersen. Stifterne var
Bankdirektør, senere Gehejmeetatsraad Is.
Glückstadt, Professor, senere Konseilspræsident og
Gehejmekonferensraad J. H. Deuntzer,
Grosserer, Fabrikant Holger Petersen, Grosserer C. J.
Carøe og Grosserer Victor Høffding.
Kompagniet stiftedes med det Formaal at drive Handel,
Skibsfart og industriel Virksomhed i Indland
ell. Udland efter Bestyrelsens nærmere
Bestemmelse. Selskabet overtog den af »Andersen &
Co.« i en Aarrække i Bangkok og nogle Aar i
Kbhvn førte Import- og Eksportforretning,
saaledes at dette Firmas Chefer indtraadte som
admin. Direktører i Selskabet. Kompagniet
begyndte med en Kapital paa 3 1/2 Mill. Kr. (2
Mill. Kr. Aktiekapital og 1 1/2 Mill. Kr.
Obligationslaan). For at fremme og udvikle
Eksporten, særlig mellem oversøiske Lande og
Danmark, bestilte Selskabet straks 3 6000 t store
Dampskibe, der fik Navnene »Siam«, »Malaya«
og »Cathay«, og et mindre Kystdampskib
»Natuna«. »Siam« forlod Kjøbenhavn allerede 2.
Marts 1898 paa sin første Rejse til Østasien.
Fra denne Beg. har D. Ø. K. udviklet sig
saaledes, at dets Aktiekapital i Beg. af 1915 var
25 Mill. Kr., dets Obligationslaan 17750000 Kr.,
dets Reservefond var steget til 10 Mill. Kr., og
det havde en Pensionsfond paa 1 Mill. Kr. Det
havde i Fart og under Bygning 31 Skibe paa
tilsammen over 200000 t Lasteevne, og dertil et
stort Antal Lægtere og mindre Dampskibe.
Kompagniets Skibsfart har udviklet sig til at
omfatte Hovedruter paa alle Verdensdele i
Forbindelse med Kystruter. Hovedruterne gaar
gennem Sues-Kanalen til Forindien, Siam, Kina,
Japan og Australien, og til Sydafrika, Indien
og Australien, gennem Panama-Kanalen til
saavel sydlige som nordlige Dele af Amerikas
Vestkyst og over Stillehavet til Kina og Japan
samt til Vestindien. Kompagniets Handel og
