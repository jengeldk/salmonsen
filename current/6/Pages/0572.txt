broget og mangfoldigt; hun spiller Kurtisanen
Marguerite Gautier i »Kameliadamen« og den
angrende Moder i »Odette«, det forkælede
Pariserbarn i »Frou-Frou« og den brutale
Bondepige i »Cavalleria rusticana«, den modne
Kunstnerinde i »Hjemmet« og Ibsen's
Kvindepuppe Nora i »Et Dukkehjem«. D.
adskiller vel disse Roller i Klædedragt og
Manerer, men hun individualiserer ikke den
enkelte Skikkelse, fremstiller ikke
den enkelte Kvinde saaledes, som netop
hun maa være bestemt af Milieuet, hun
fremstiller i sine Roller ikke den enkelte
Kvinde, men et omfattende Symbol paa Kvindens
Liden og Opofren, paa hendes Kærlighed og
Ømhed: hun, siger en af hendes Beundrere, den
sv. Forf. Ola Hansson, »»fornobler« de
Mennesker, hun fremstiller. Det faktiske kan hun
naturligvis ikke forrykke; men det Væsen, der har
forbrudt sig, faar hun os til at bedømme ikke
efter Fejltrinnet og Forbrydelsen, men efter
Sindelaget. Derfor bliver alle hendes sceniske
Figurer ligesom adlede«. D. var i nogle Aar
gift med Tebaldo Chechi.
<i>A. A.</i>
</chapter>

<img>E. Duse-Chechi.</img>

<chapter name="Dusend-Düvels-Werff">
<b>Dusend-Düvels-Werff</b> ['dy.f<sub>ə</sub>ls-] (tusinde
Djævles Høj) - et Sted nærved Hemmingstedt,
hvor Ditmarskerne 17. Febr 1500 tilføjede Kong
Hans og hans Hær et knusende Nederlag.</chapter>

<chapter name="Dusin">
<b>Dusin,</b> et Talmaal, 12 Stkr.</chapter>

<chapter name="Dusk">
<b>Dusk</b> (<sp>bot</sp>.) er (hos Græsfam.) en Top med
meget korte, sammentrængte Grene, f. Eks. hos
Hundegræs, Rottehale, Kanariegræs, Kamgræs,
Gulaks m. m.
<i>V. A. P.</i>
</chapter>

<chapter name="Dusksvamp">
<b>Dusksvamp,</b> se <sp>Dilophia</sp>.</chapter>

<chapter name="du Sommerard">
<b>du Sommerard</b> [dy-såm'ra.r], se
<sp>Sommerard</sp>.</chapter>

<chapter name="Dussard, Hippolyte">
<b>Dussard</b> [dy'sa.r], <sp>Hippolyte</sp>, fr.
Politiker og Økonom, (1798-1876). D. begyndte sin
politiske Løbebane med at undertegne Protesten
mod Ordonnanserne af 1830, og han tilhørte
under Borgerkongedømmet hele Tiden
Oppositionenn. Efter Februarrevolutionen 1848 blev han,
som dengang var Direktør for det første
Jernbaneanlæg mellem Paris og Rouen, Præfekt for
Dep. Seine Inférieure, hvor han undertrykte
Nationalværkstederne; i Juni-Dagene bevirkede
han Provinstroppernes Indrykning i Paris. 1849
blev han Medlem af Statsraadet. D. udfoldede
ved Siden af sin praktisk-administrative en
omfattende publicistisk Virksomhed vedrørende
socialøkonomiske Spørgsmaal. Hans Afh.
foreligger fornemmelig i de 1841 grundlagte
<i>Journal des Economistes</i>, hvis Medredaktør han var
1843-45. Sammen med Daire besørgede han
Guillaumin's Udg. af Turgot's Skr (1844), og i
Forening med Courcelle-Seneuil oversatte han
Mill's <i>Principles of Political Economy</i>.
<i>K. V. H.</i>
</chapter>

<chapter name="Dussek, Johan Ladislaus">
<b>Dussek</b> ['du∫æk], <sp>Johan Ladislaus</sp>,
bøhmisk Klaverspiller og Komponist, f. 9. Febr
1761 i Czaslau, d. 20. Marts 1812 ved Paris, var
Søn af en anset Musiker, men opr. bestemt til
boglige Studier. I Prag, hvor D. studerede
Teologi, havde han imidlertid samtidig lagt sig saa
ivrig efter Musik, at han kunde opnaa
Organiststillinger først i Mecheln, senere i Holland (bl. a.
Amsterdam). Sikker paa sit Musikerkald var
D. dog ikke endnu, uagtet han alt havde
udgivet fl. Kompositioner (navnlig Sonater for
Piano og Violin). Han drog derfor 1783 til den
da berømte Phil. Em. Bach i Hamburg og
æskede hans Mening; da Bach udtalte sig i høj
Grad rosende om hans Spil og mus. Begavelse,
var D.'s Beslutning fast. En Række Aar
tilbragte han nu paa Kunstrejser, med kortere ell.
længere Ophold i Rusland, Paris ell. London.
I sidstnævnte By giftede D. sig 1792 og
etablerede en Musikhandel, der imidlertid gik i den
Grad uheldig, at D. maatte flygte for Gæld til
Hamburg. Herfra blev han (ifølge Fétis' dog
noget tvivlsomme Beretning) »bortført« af en
adelig Dame »fra Norden«, med hvem han
levede i Stilhed i nogle Aar bosat ved den danske
Grænse. 1802 drog D. til Böhmen, og paa
Tilbagevejen derfra gjorde han den musikelskende
Prins Louis Ferdinand af Preussen's
Bekendtskab. Til ham var D. knyttet indtil Prinsens
Fald 1806 (i Slaget ved Saalfeld) og tog saa for
Resten af sit Liv Ophold i Paris, hvorhen han
var kaldt som Talleyrand's Koncertmester. -
D. var anset for en af sin Tids bedste
Klaverspillere, navnlig hans Evne til at lade
Instrumentets Toner »synge« var dengang ny og vakte
stor Opsigt. Hans talrige Kompositioner - for
største Delen for Klaver - udmærker sig ved
Ynde og Fornemhed og viser hans harmoniske
Sans og Opfindsomhed. Enkelte af dem, som
Sonaten <i>Les Adieux à Clementi</i> og Andanten
<i>Consolation</i> (begge skrevne i Anledning af
Clementi's Død), holdt sig i Koncertsalene længe
efter, at D. selv havde ophørt at optræde.
<i>W. B.</i>
</chapter>

<chapter name="du sublime au ridicule il n'y a qu'un pas">
<b>du sublime au ridicule il n'y a qu'un pas</b>
[dy-sy'blim-o-ridi'kyl-il-n<sub>i</sub>-a-kö-'pa] (fr.), »fra
det ophøjede til det latterlige er der kun eet
Skridt«, en Udtalelse, der tillægges Napoleon I
under Tilbagetoget fra Rusland; samme Tanke
findes i øvrigt tidligere hos andre.</chapter>

<chapter name="Dusør">
<b>Dusør</b> (af fr. <i>douceur</i>, Sødhed),
Drikkepenge, Erkendtlighedsgave, Findeløn.</chapter>

<chapter name="Dutchman">
<b>Dutchman</b> ['dat∫m<sub>ə</sub>n], Hollænder; i
Nordamerika ringeagtende Benævnelse for Tyskerne.
I den eng. Handelsflaade Benævnelse for danske,
norske, sv., holl. og tyske Sømænd.</chapter>

<chapter name="Dutreuil de Rhins, Jules Léon">
<b>Dutreuil de Rhins</b> [dy'trö.j-dö-'ræ], <sp>Jules
Léon</sp>, fr. Opdagelsesrejsende, (1846-94),
Søofficer, sendtes af Regeringen til Anam for at
organisere denne Vasalstats Flaade, rejste med
Savorgnan og Brazza i Ogove-Distriktet i Afrika
(1883), foretog sammen med Grenard en Rejse
i Centralasien, hvor han myrdedes nær ved
Situngfu.
<i>M. V.</i>
</chapter>

