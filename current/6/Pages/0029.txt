Mundklemme, hvorfor Behandlingen -
Fjernelse af Tanden - bør institueres straks.
<i>E. H-p.</i></chapter>

<chapter name="Denton">
<b>Denton</b> ['dent<sub>ə</sub>n]. Fabrikby i Mellemengland,
Lancashire, 7 km NØ. f. Stockport, med (1911)
16877 Indb. og Fabrikation af Filthatte. I D.
findes Vandreservoirer, hørende til Manchesters
Vandforsyning. I Omegnen Kulminer.
<i>G. Ht.</i></chapter>

<chapter name="D'Entrecasteaux-Øerne">
<b>D'Entrecasteaux-Øerne</b> [d-ãtr<sub>ö</sub>ka'sto-], en
bjergfuld Øgruppe ved den sydøstlige Spids af
Ny-Guinea paa 9°-10° 10' s. Br. og 15O°-151°
20' ø. L. f. Grw. Gruppen bestaar af 3 større
Øer: <sp>Fergusson</sp> (1320 km<sup>2</sup>), <sp>Goodenough</sp>
(880 km<sup>2</sup>) og <sp>Normanby</sp> (880 km<sup>2</sup>) samt fl.
mindre; hele Arealet udgør 3145 km<sup>2</sup>. De blev
1885 taget i Besiddelse af Englænderne.
<i>C. A.</i></chapter>

<chapter name="Dents du Midi">
<b>Dents du Midi</b> ['dã-dy-mi'di], Bjerggruppe i
det schweiziske Kanton Wallis og tilgrænsende
Del af det fr. Dept Haute Savoie, begrænses
mod Ø. af Rhône, mod S. af Col de Balme og
Dalen Chamonix, mod V. af Arves Dal og mod
N. af en Linie fra Cluses ved Arve over Col de
Coux gennem Illiez' Dal til Rhône. D. d. M.
indeholder en Mængde stejle Tinder, men kun
smaa Gletschere. De største Højder findes paa
schweizisk Grund i den nordlige Del, der
bestaar af Dannelser fra Tertiær- og Kridttiden;
her hæver sig de egl. D. d. M., et vældigt
Bjergmassiv med fl. skarpe Tinder (Haute Cime 3260
m, Cime de l'Est, 3180 m), der tager sig
imponerende ud, set fra Genfer-Søens Bredder.
Navnet skyldes den sydlige Beliggenhed i Forhold
til Genfer-Søen. Haute Cime bestiges fra
Champéry i Løbet af 8 Timer (første Gang besteget
1784) og er berømt for sin Udsigt. - Endnu
mere storslaaet er dog Udsigten fra <sp>Dent de
Morcles</sp> (2980 m), der ligger Ø. f. Cime de
l'Est paa den modsatte Side af Rhône, ved
Grænsen af Vaud og Wallis, og som sammen
med Dents du Midi danner den vældige
Bjergport ved St Maurice.
<i>G. Ht.</i></chapter>

<chapter name="Denudation, Blottelse ell. Nøgenhed">
<b>Denudation</b> (af <i>nudus</i>, nøgen), Blottelse ell.
Nøgenhed. Saaledes D. af Huden, naar
Overhuden er gaaet tabt. Der er D. af Muskler,
naar disse ligger frit frem for Dagen. Ved D.
af Knogler forstaar man i øvrigt snarest, at
Knoglen har mistet sin Benhinde; man siger
ogsaa, at der er denuderet Ben ell. blottet Ben.
<i>E. A. T.</i></chapter>

<chapter name="Denudation, Vejrsmuldring">
<b>Denudation,</b> den ved Forvitring,
Vejrsmuldring samt Vandets og Vindens Virksomhed
fremkaldte Blottelse af dybere liggende Jordlag.
<i>J. P. R.</i></chapter>

<chapter name="denudere">
<b>denudere</b> (lat.), blotte, lægge for Dagen,
afsløre ; <sp>Denudation</sp>, Blottelse (smlg. ovf.).</chapter>

<chapter name="denuncere">
<b>denuncere</b> [-se'-] (lat.), angive, udpege.
Smlg. <sp>Angivelse</sp>.</chapter>

<chapter name="Denunciation">
<b>Denunciation</b> [-sia-] (lat.), Angivelse.</chapter>

<chapter name="Denver">
<b>Denver</b> ['denvə], <sp>D. City</sp>, By i U. S. A.,
Hovedstad i Staten Colorado, ligger 2380 km
VNV. f. Washington, c. 20 km Ø. f. Rocky
Mountains ved Cherry Creeks Udløb i South
Platte River. 1592 m o. H. (1910) 213381 Indb.
D. er en regelmæssig anlagt By med brede
Gader. Den har et 1864 stiftet Univ., et med.
Akademi og fl. højere Skoler. Paa en Høj i
Universitetsparken 1650 m o. H. ligger
Chamberlin Observatoriet, der anlagdes 1894 af
Humphrey B. Chamberlin og skænkedes til Univ. D.
er Knudepunkt for et stort Antal Baner og et
meget vigtigt Handelsmidtpunkt. Industrien er
betydelig, og der fandtes 1909 i alt 766
industrielle Etablissementer, der sysselsatte 12000
Arbejdere og frembragte Varer til en Værdi af
henved 200 Mill. Kr. D., der er anlagt 1858,
havde 1880 allerede 35000 Indb.
<i>H. P. S.</i></chapter>

<chapter name="Denza, Francesco">
<b>Denza</b> ['dæntsa], <sp>Francesco</sp>, ital.
Meteorolog og Astronom, f. 7. Juni 1834 i Neapel,
d. 14. Decbr 1894 i Rom, traadte i en meget
tidlig Alder ind i Franciskanernes Orden, som
han senere ombyttede med Barnabitternes, hvis
<i>Collegio Carlo Alberto</i> i Moncalieri (Turin) han
gjorde berømt gennem det meteor.
Observatorium, han der oprettede. Herfra vakte D.
Interesse for Studiet af Meteorologi og oprettede
240 meteor. Stationer fordelte over hele Italien.
Resultaterne af disse Stationers Observationer
samlede han i <i>Bulletino meteorologico</i>, der
begyndte at udkomme 1866 og fra 1881 blev udg.
under Titlen <i>Bulletino mensuale</i>, medens
<i>Bulletino decadico</i> fra 1871 meddelte Observationer
fra de ital. Temperatur- og
Regnmaalerstationer. 1891 blev D. kaldet til Rom som Direktør
for det af Pave Leo XIII genoprettede <i>Specola
Vaticana</i> (det var grundet af Gregor XIII, men
havde i lange Tider staaet tomt), der fik sit
Lokale i Torre Gregoriana og Torre Leonina i
Vatikanet, og som foruden at være et moderne
udstyret astrofysikalsk Observatorium blev
komplet forsynet med meteor, og magnetiske
Instrumenter. I <i>Publicazioni della Specola
Vaticana</i>, I-IV (1891-94), har D. offentliggjort
Observatoriets astron. Arbejder, der er
koncentrerede fornemmelig paa Fotografering af
Stjernehimlen og Solpletter, de meteor. og
magnetiske Observationer, Iagttagelser af
Stjerneskud og Nordlys foruden hist. Meddelelser om
Observatoriet. D.'s Publikationer er talrige, og
han har behandlet saavel meteor. og magnetiske
som astron. Emner. 1870 blev D. Æresmedlem
af <i>Royal meteorological Society</i> i London og
1885 af Deutsche meteorologische Gesellschaft.
<i>J. Fr. S.</i></chapter>

<chapter name="deo annuente">
<b>deo annuente</b> (lat.), med Guds Samtykke,
om Gud vil; i lgn. Bet. siges <i>deo favénte</i> ell.
<i>juvánte</i>, med Guds Hjælp.
<i>H. H. R.</i></chapter>

<chapter name="Deoband">
<b>Deoband</b> [di.<sub>å</sub>'band eller 'da^i<sub>å</sub>band?], By i
Distriktet Saharanpur i Nordindien, ligger paa
en frugtbar Slette ved Jernbanen, der forbinder
Dehli med Lahore, har stor Handel med Korn,
Sukker og Olie, c. 20000 Indb. I Nærheden
ligger flere af Pilegrimme besøgte
Hinduhelligdomme.
<i>M. V.</i></chapter>

<chapter name="Deodand">
<b>Deodand</b> (af lat. <i>Deo dándum</i>, »hvad der
bør gives til Gud«), i Middelalderen Dyr ell.
Ting, der p. Gr. a. en ved ell. af samme
forvoldt Skade, f. Eks. Drab ell.
Legemsbeskadigelse, var forbrudte til den Skadelidende ell.
dennes Arvinger, til Kongen ell. Lorden, og
som opr. var bestemte til at anvendes i
religiøse Øjemed. D. er fra mosaisk Ret gaaet over
særlig i eng. Ret, hvor det tidligere ogsaa
omfattede Selvmorderes Efterladenskaber, idet
disse forbrødes til Staten.
<i>E. T.</i></chapter>

<chapter name="Deodar">
<b>Deodar</b> (eng. <sp>Deodur</sp>), en lille indobritisk
Vasalstat i den nordlige Del af Gudsherat, er
208 km<sup>2</sup> med henimod 10000 Indb.
<i>M. V.</i></chapter>

