Ophævelse, fra 1681 lod udgaa over de fr.
Reformerte, og hvortil der særlig anvendtes
Dragoner. I Beg. var det alene Indkvarteringer,
men Louvois' »bestøvlede Missionærer« gik snart
over til grusomme Plagerier, for hvilke
Regeringen ganske lukkede Øjnene. De strakte sig
over Normandiet, Champagne, Bourgogne,
Guienne, Poitou og Languedoc, men var i det hele
og store indskrænkede til Landet og
Smaabyerne, medens de større Byer gik fri. Under
Hertugen af Bourbon, Ludvig XV's første Minister,
genoptoges de atter.
<i>M. M.</i></chapter>

<chapter name=”Dragonera”>
<b>Dragonera</b> [dragå'næra], en lille til
Balearerne hørende sp. Klippeø V. f. Mallorca,
ligger ud for Andraitz' Havn, er 4,3 km<sup>2</sup> stor og
bærer et Fyrtaarn, men er ubeboet.
<i>H. P. S.</i></chapter>

<chapter name=”Dragonetti, Dominico”>
<b>Dragonetti,</b> <sp>Dominico</sp>, ital.
Kontrabas-Virtuos (1763-1846), blev allerede fra Barn af
henvist til at dyrke det Instrument, der skulde
skaffe ham Berømmelse. Sin første Undervisning
fik han af sin Fader, der selv som Dilettant
spillede Kontrabas; senere optoges D., efter at
have gjort mærkværdige Fremskridt i virtuos
Behandling af sit tunge og vanskelige
Instrument, i Skt-Markus-Kirkens Kapel (1787). Fra
1794 til sin Død havde D.
fast Ophold i London,
hvor han var i høj Grad
feteret, men foretog
jævnlig Koncertrejser til
Kontinentet; saaledes
endnu 1845 til Bonn til
Beethoven-Fest, ved
hvilken Lejlighed han
spillede for i Spidsen for 13
Kontrabassister i
C-moll-Symfonien (Scherzoen).
D.'s Virtuositet var
enestaaende; han spillede
paa sit Instrument
Cellopartiet i Strygekvartetter
og gav sig i Lag med de
vanskeligste Cello- og
Fagotkoncerter. For sit
Instrument har han
komponeret Koncerter,
Sonater og Solostykker af
hidtil ukendt
Vanskelighed. En Biograf af D.,
der var noget af en Original, skyldes <sp>F. Caffi</sp>
(Venedig 1846).
<i>W. B.</i></chapter>

<chapter name=”Dragonkorps”>
<b>Dragonkorps.</b> I Rusland, hvor der altid har
været lagt og endnu lægges stor Vægt paa
Rytteriets Uddannelse i Skydning og Kamp med
Skydevaaben til Fods, oprettedes 1825 under
Kejser Nikolaj I et saakaldt D. Det bestod af 8
Regimenter à 1900 Mand. Hvert Regiments 2
Fløjeskadroner var bevæbnede med Lanser og
skulde kun kæmpe til Hest, medens de øvrige,
bevæbnede med Bajonetgeværer, saa godt som
udelukkende skulde uddannes til at optræde
i Kamp til Fods og herved danne 8 Batailloner
à 900-1000 Mand. - De store Vanskeligheder,
som det frembød at styre og anbringe et saa
stort Antal Haandheste, som de afsiddede
Dragoner efterlod, bevirkede imidlertid, at
Korpset ophævedes kort efter Krim-Krigen, og at
Dragonregimenterne i Hovedsagen fik samme
Organisation som Landets øvrige
Rytterregimenter.
<i>(C. G. B.). O. P.</i></chapter>

<chapter name=”Dragonolie”>
<b>Dragonolie,</b> en æterisk Olie, der faas af
<sp>Esdragon</sp> og benyttes som Krydderi, bl. a.
til Kryddereddike.
<i>K. M.</i></chapter>

<chapter name=”Dragsholm”>
<b>Dragsholm,</b> Hovedgaard under Baroniet
<sp>Adelersborg</sp> i Ods Herred, NØ. f.
Kalundborg, tilhørte i 14. Aarh. - og rimeligvis længe
før - Roskilde Bispestol og dannede 1370 et
af dens betydeligste Len. 1530 blev Ejler
Hardenberg Bispernes Lensmand paa D. og
forsvarede den stærkt befæstede Borg med stor
Dygtighed i Grevefejden saavel mod Hertug
Albrecht af Mecklenburgs »Feltherre, Greven af
Hoya, som mod Grev Christopher's
Befalingsmand paa Kalundborg Slot, lange Hermann; da
Christian III Juli 1535 steg i Land paa
Sjælland, var D. det eneste faste Punkt paa Øen,
som ikke var i Grevens Magt. Ved
Reformationen blev D. et kgl. Len. Bl. de første kgl.
Lensmænd var Søhelten Otto Rud. 1551 blev Ejler
Hardenberg atter Lensmand paa D.; 1597-
1608 var Rigsraad og Kansler Arild Huitfeld
Lensmand paa D., og her skrev han det meste
af sin store Danmarks Historie. Oluf
Rosensparre, Claus Daa, Jørgen Vind og Christopher
Urne o. a. beklædte senere denne Stilling.

D. benyttedes efter Reformationen som
Statsfængsel, Joachim Rønnow, den sidste Roskilde
Biskop, Bothwell, Maria Stuart's landflygtige
Ægteherre, den berygtede Sigfred, Friherre af
Reinschat o. m. a. har siddet fængslede her, i
Reglen til deres Død. I Svenskekrigen 1658-60
blev D. afbrændt. Kort efter tillagdes den
Rentemester Henrik Müller for Tilgodehavende hos
Kronen. 1694 solgtes D. med underliggende Gods
(over 1400 Tdr Hartkorn) til Stiftamtmand Fr.
Chr. Adelaer (yngste Søn af Admiral Kurt
Adelaer) for 20000 Rdl. Benyttende de gl. Mure
istandsatte han Hovedbygningen i al Tarvelighed
og uden Taarne. Den flg. Ejer, Konferensraad
Christian Lente Adelaer, oprettede 10.
Januar 1755 Gaard og Gods til et Stamhus for
sin Brodersøn, Friherre C. W. Adelaer, død

<img>Dragsholm.</img>
