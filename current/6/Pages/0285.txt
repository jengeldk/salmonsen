Kommission, der ved Kollegiernes Ophævelse
ordnede Marineministeriets Forretningsgang,
Sommeren derefter var han med »Flora« ved
Vesterhavsøerne, hvorfra han dog ikke formaaede
at fordrive Fjenden. 25. Novbr 1850 udnævntes
han til Marineminister i det Moltke'ske
Ministerium og forblev med dette ved Styrelsen
indtil Beg. af 1852. D. havde som Minister en
vanskelig Opgave: en Udrensning af
Officerskorpset maatte gennemføres og Marinens
Udvikling føres ind i et nyt Spor, de politiske
Forhold var derhos meget indviklede, Marinens
Anseelse havde lidt et Knæk ved
Eckernförde-Affæren, Materiellet trængte til Fornyelse, men
Parolen lød samtidig paa Sparsommelighed.
Lykkedes det ham end ikke fuldt ud at krydse
fejlfrit mellem disse Skær, saa udrettede han
dog saa meget, at man med Rette kan regne
ham denne hans Virksomhed til Ære. Efter at
være traadt tilbage i aktiv Tjeneste, blev D.
1853 Chef for Linieskibet »Dannebrog«, der en
Tid lang manøvrerede sammen med en
svensk-norsk Eskadre i Østersøen. 1855 valgtes han
til Folketingsmand for Aarhus og søgte under
sin parlamentariske Virksomhed forgæves at
arbejde paa at udvide Fællesforfatningen for alle
Monarkiets Dele. Temmelig uventet for ham
selv kaldtes D., der 1853 var blevet
Kommandørkaptajn, 1857 til Posten som Gesandt i
London. Personlig var han derovre velset, men
havde for øvrigt en Del Vanskelighed ved at
indordne sig under de diplomatiske Former,
der stred mod hans aabne og ligefremme
Sømandsvæsen. Han forblev i England indtil 1859,
fik derefter Tilbud om
Marineministerportefeuillen i det Rottwitt'ske Kabinet, men afslog den,
da han ikke sympatiserede med Blixen-Finecke.
1860 karakteriseredes han som Kontreadmiral,
2 Aar senere blev D. Flaadeinspektør, 1863 var
han Chef for en Øvelseseskadre og Krigsaaret
1864 Øverstkommanderende i Østersøen, hvor
han 17. Marts med sit Flagskib førte en Kamp
ved Swinemünde mod en Del tyske
Orlogsskibe og for øvrigt ledede Blokaden. 1866
traadte D. ind som Marineminister i Ministeriet
Frijs, men havde her ret ondt ved at gøre sig
gældende over for den energiske Krigsminister
Raasløf; allerede Novbr 1867 traadte han
derfor tilbage til Stillingen som Flaadeinspektør,
blev kort Tid efter Viceadmiral og faldt
endelig 1874 for Aldersgrænsen. De sidste Aar af sit
indholdsrige og bevægede Liv tilbragte han i
Helsingør, beskæftiget med litterære Sysler
(»Gamle Minder fra Tjenesteaarene om Bord i
franske Skibe 1823-29« [1888],
»Livserindringer« [1893]).
<i>C. W.-S.</i>
</chapter>

<chapter name="doctissime">
<b>doctissime</b> (lat.), højlærde Herre.</chapter>

<chapter name="docti viri male pingunt">
<b>docti viri male pingunt</b> (lat.), lærde Mænd
har en slet Haandskrift.</chapter>

<chapter name="doctor ecclesiæ">
<b>doctor ecclesiæ</b> (lat.), Kirkelærer.</chapter>

<chapter name="Doctors Commons">
<b>Doctors Commons</b> ['dåktəz-'kåm<sub>ə</sub>nz] (eng.).
Under dette Navn bestod der tidligere i London
et særlig privilegeret Kollegium af Sagførere,
der var udrustede med Eneret til at udføre alle
Sager ved visse Retter (<i>ecclesiastical courts</i> og
<i>admiralty courts</i>), hvor bl. a. Ægteskabssager,
Arvestridigheder og Søsager blev paadømte.
Kollegiet havde siden 16. Aarh. Sæde i sin
egen, i Nærheden af St Paulskirken liggende,
Bygning, der tillige afgav Lokaler for de nævnte
Domstole. 1857 blev Kollegiets
Fortrinsrettigheder afskaffede, og Behandlingen af de dertil
knyttede Retssager blev efterhaanden henlagt
til forsk. Afdelinger under de alm. Domstole.
<i>K. Hch.</i>
</chapter>

<chapter name="document humain">
<b>document humain</b> [dåky'mã-y'mæ] (fr.),
Bevis støttet paa Erfaring,
Virkelighedsiagttagelse, Tilfælde fra det virkelige Liv; efter
Naturalismens Teori Grundlag for al Kunst.</chapter>

<chapter name="Dóczy, Lajos">
<b>Dóczy</b> ['do.tsi], <sp>Lajos</sp> (tysk <sp>Ludwig v.</sp>),
magy.-tysk Forf., f. 1845 i Oedenburg, studerede
Jura i Wien og Pest, blev derefter Journalist
og forfægtede ivrigt Deák's Politik. 1867 ansattes
han i det magy. Indenrigsministerium; derfra
gik han faa Aar efter over til det østerr.-ung.
Udenrigsministerium, hvor han stadig har
virket siden. Er særlig kendt som Forf. af
lyriskromantiske Skuespil som »Kysset« (1874, en Slags
Fortsættelse af Shakespeare's <i>Loves
Labours-Lost</i>; gjorde stor Lykke ogsaa paa tyske
Scener), »Den sidste Kærlighed« (1883), »Maria
Széchy« (1885), »Ellinor« (1897) o. a. Af
Virkelighedsdramaer har han kun skrevet »Blandede
Par« (1889), der i Donnay's Maner behandler
Ægteskab mellem Kristne og Jøder. Desuden
har han skrevet Digte og Noveller samt oversat
Schiller's »Wallenstein« og Goethe's »Faust« (1.
Del) paa Magy., Mádach's »Menneskets
Tragedie« paa Tysk.
<i>K. S.-J.</i>
</chapter>

<chapter name="Dod, Chr. R.">
<b>Dod</b> [dåd] <sp>Chr. R.</sp>, eng. Forf., f. 1793, d.
1855. Han udgav fra 1830 <i>Parliamentary
companion</i>, en biografisk Aarsliste over begge
Husenes Medlemmer, 1854 <i>Electoral Acts</i>, et
samlet Tilbageblik paa Englands Valgforhold
1832-53, og paabegyndte 1840 en <i>Peerage,
Baronetage and Knightage</i>, en britisk-irsk
Adelsaarbog i Lighed med ældre lgn. Værker af
Burke, Deberett, Codge og Sharpe. Begge de
sidstnævnte Værker udkommer endnu (1916)
hvert Aar.
<i>H.-L.</i>
</chapter>

<chapter name="Dodabetta">
<b>Dodabetta,</b> se <sp>Nilgiri</sp>.</chapter>

<chapter name="Dod-Ballapur">
<b>Dod-Ballapur</b> ['dåd-ba.£a.'pu.<sub>ə</sub>], By i
Distriktet Bangalur i den indobritiske Vasalstat
Maisur, ligger ved Arkavati-Floden, 8000 Indb.,
Bomuldsindustri.
<i>M. V.</i>
</chapter>

<chapter name="Dodd, Ralph">
<b>Dodd</b> [dåd], <sp>Ralph</sp>, eng. Arkitekt og
Ingeniør, f. 1756, d. 11. Apr. 1822 i Cheltenham.
Hans Hovedvirksomhed var Brobygning, og
saavel Vauxhall-Broen som andre store Broer i
London skyldeis ham, ligesaa Vandværket i
South Lambeth. Han fremtraadte som den
første med et Projekt til at bygge en underjordisk
Tunnel under Themsen fra Gravesend til
Tilbury, men det blev ikke ham, der kom til at
udføre Planen. Bl. hans Skr kan nævnes:
<i>Account of the principal canals in the known world</i>
(1795), <i>Observations on water</i> (1805), <i>Practical
observations on the dry rot in timber</i> (1815).
Hans Søn, <sp>George D.</sp>, var ogsaa Arkitekt;
hans Hovedværk er Waterloo-Broen.
<i>(E. S.). C. A. J.</i>
</chapter>

<chapter name="Dodd, William">
<b>Dodd</b> [dåd], <sp>William</sp>, eng. Gejstlig og
Forf. (1729-77), studerede i Cambridge og
beklædte derefter en Række gejstlige Embeder.
1763 blev han Opdrag er for Philip Stanhope,
Søn af den berømte Jarl af Chesterfield, der
viste ham megen Godhed. D. efterskrev
