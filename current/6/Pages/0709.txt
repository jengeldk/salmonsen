<chapter name="Eaton-Hall">
<b>Eaton-Hall</b> ['i.tn-'hå.£], Slot i Cheshire
(England), tilhørende Hertugen af Westminster,
ligger 6 km S. f. Chester, ved Dee, er bygget i
got. Stil 1878-84 af Waterhouse og har en stor
Park, Væksthuse, Væddeløbsstald samt en stor
Malerisamling.
<i>G. Ht.</i>
</chapter>

<chapter name="Eau">
<b>Eau</b> [o] (fr.), Vand, bruges som Betegnelse
for forsk. Vædsker, der opr. fremstilledes ved
Destillation af Plantedele med Alkohol, nu oftest
ved Opløsning af æteriske Olier i Alkohol, idet
der til denne Betegnelse yderligere tilføjes et
Navn, der enten betegner Fabrikationsstedet,
f Eks. <i>E. de Cologne</i> (s. d.), ell. det væsentlige
Indhold i vedk. Vædske, f. Eks. <i>E. de Lavande</i>
(s. d.), <i>E. de Portugal</i>, en Parfume, der
indeholder Neroliolie, ell. ved andre Parfumer er
fuldstændige Fantasinavne, f. Eks. <i>E. de mille
fleurs</i> etc. Flere Slags Cognak, Blegemidler,
Mundvand o. l. har ogsaa faaet denne
Betegnelse, f. Eks. <i>E. d'Armagnac</i>, den af Armagnac
destillerede Cognak, <i>E. de Javelle</i> (s. d.) o. a.
Se ogsaa <sp>E. de vie</sp>.
<i>K. M.</i>
</chapter>

<chapter name="Eau-Claire">
<b>Eau-Claire</b> ['o<sub>u</sub>-k£æ.<sub>ə</sub>], By i U. S. A., Stat
Wisconsin, ligger 130 km Ø. f. St Paul ved
Chippewa River. (1910) 18310 Indb. E.-C. har talrige
Savmøller og en Del andre Fabrikker. I E.-C.
lever mange Skandinaver.
<i>H. P. S.</i>
</chapter>

<chapter name="Eau de Botot">
<b>Eau de Botot</b> [o-d-bå'to], forskellige Slags
Mundvand, oftest indeholdende Alkohol,
Cedertræolie, Nellikeolie, Myrra, Anisolie, Rosenolie
og Pebermynteolie og farvet rød med Alkanna.
<i>K. M.</i>
</chapter>

<chapter name="Eau de Cologne">
<b>Eau de Cologne</b> [o-t-kå'lån<sub>j</sub>], Parfume, der
angives først at være fremstillet af Italieneren
<sp>Jean Maria Farina</sp>, som 1709 nedsatte sig
i Köln. Han døde der 1766; Hemmeligheden
ved Fabrikationen gik fra ham over til hans
Nevø, og dennes Barnebarn, J. M. Farina, blev
1841 Indehaver af det gl. Firma, der nu har
antaget Tilføjelsen »gegenüber dem Jülichsplatz«
til Firmanavnet til Adskillelse fra de mange
andre Parfumeforretninger i Köln, der indehaves af
en Farina. Indtil 1828 har fl. af disse
Forretningers daværende Ejere købt Navnet Farina
i Italien; men da denne Trafik det nævnte Aar
blev forbudt, maatte man for Fremtiden nøjes
med at gaa i Kompagni med en ell. anden
Italiener af dette Navn, som man straks derpaa
købte ud af Forretningen med Tilladelse til at
bibeholde Firmanavnet. I alt findes der i Köln
c. 50 Fabrikanter af E. de C., men dette
fabrikeres nu over hele Verden. Der eksisterer
en utallig Mængde Opskrifter paa dets
Fremstilling, men ingen af disse giver dog en Parfume
med nøjagtig samme Lugt som de - i øvrigt
indbyrdes ikke saa lidt forskellige - fra de
store Fabrikanter i Köln. Som Eksempel paa
en saadan Opskrift kan anføres: 30 l Alkohol,
70 g Bergamotolie, 170 g Citronolie, 100 g
Neroli-Pétaleolie. 35 g Neroli-Bigaradeolie og 70 g
Rosmarinolie.
<i>K. M.</i>
</chapter>

<chapter name="Eau de Javelle">
<b>Eau de Javelle</b> [o-d-зa'væl], en
Blegevædske, opkaldt efter Javelle, der fremstillede den
1792 i Paris. Opr. forstod man derved en
Opløsning af Kaliumhypoklorit og Kaliumklorid i
Vand, der fremstilledes ved at lede Klor ind i
en kold, fortyndet Opløsning af Potaske; men
efter at Labarraque 1820 havde bragt den
tilsvarende, billigere Natriumforbindelse i
Handelen under Navn af <i>Eau de Labarraque</i>, er det
nu næsten altid denne, der sælges under Navn
af <i>E. d. J</i>. Den fremstilles som Regel i det store
ved Behandling af en Opløsning af Klorkalk
med en Sodaopløsning, ofte under Tilsætning af
Natriumsulfat, ell. ved at lede Klor til en
Blanding af Kalk og Natriumsulfat. Efter de forsk.
Fremstillingsmaader indeholder de forskellige
Handelsprodukter vekslende Mængder
Natriumhypoklorit og Natriumklorid samt ofte
Natriumsulfat, Natriumhydroxyd, Kalk o. a., medens
deres Værdi væsentlig afhænger af deres
Indhold af Hypoklorit, idet dette let afgiver sit
Klor og derved virker blegende. <i>E. d. J.</i>
anvendes meget som »Pletvand« til Borttagelse af
Frugtpletter, Blæk o. l. og til Dels til Blegning
af mindre Genstande og i Medicinen til
Desinfektion og Fjernelse af ilde Lugt fra stinkende
Saar o. l.
<i>K. M.</i>
</chapter>

<chapter name="Eau de Labarraque">
<b>Eau de Labarraque</b> ['o-d-laba'rak], se
<sp>Eau de Javelle</sp>.</chapter>

<chapter name="Eau de Lavande">
<b>Eau de Lavande</b> ['o-d-la'vã.d], en
Parfume, der lugter af Lavendler. Som Eks. paa
de talrige Opskrifter til dens Fremstilling kan
anføres: 9 l Alkohol, 30 g Bergamotolie, 25 g
Citronolie, 25 g Perubalsam, 90 g Lavendelolie,
2 g Nellikeolie, 5 g Bittermandelolie, 2 g
Timianolie. Ofte findes tillige Violrod, Koriander,
Rosenolie, Vanillin o. m. <i>E. d. L. ambré</i> indeholder
tillige Moskus.
<i>K. M.</i>
</chapter>

<chapter name="Eau de Luce">
<b>Eau de Luce</b> ['o-'d-lys], et Arkanum,
bestaaende af en Opløsning af Ammoniumsuccinat
oftest med et Indhold af Ammoniumkarbonat.
Anbefales som nervestyrkende Middel o. m. a.
<i>K. M.</i>
</chapter>

<chapter name="Eau de Miel">
<b>Eau de Miel</b> ['o-d-'m<sub>i</sub>æl], <sp>Honningvand</sp>,
en Opløsning i fortyndet Alkohol af Honning,
hvortil er sat lidt Borax ell. Potaske og
Parfume. Bruges til Vaskning af Haarbunden.
<i>K. M.</i>
</chapter>

<chapter name="Eau dentifrice">
<b>Eau dentifrice</b> ['o-dãti'fris], forsk. Slags
Mundvand, oftest indeholdende Alkohol,
Benzoëharpiks, Tolubalsam o. l., Kanelolie, Nellikeolie,
Anisolie, Pebermynteolie, undertiden Garvesyre
og et rødt Farvestof.
<i>K. M.</i>
</chapter>

<chapter name="Eau de Quinine">
<b>Eau de Quinine</b> ['o-d-ki'nin], forskellige
Toiletmidler, særlig til Haarpleje. Bl. de mange
Opskrifter kan anføres: 2 l Alkohol, 1 l
Glycerin, 100 g Eau de Cologne, 1 g Kininsulfat, 6 l
Rosenvand, farves rødt med Alkanna.
<i>K. M.</i>
</chapter>

<chapter name="Eau de vie">
<b>Eau de vie</b> [o-'d-vi], fransk Betegnelse for
Brændevin.</chapter>

<chapter name="Eauforte">
<b>Eauforte</b> [o'fårt]. Med Navnet E. (fr. »stærk
Vædske«) betegnes i Modsætning til
»Koldnaal« det Ætsemiddel, hvormed Kunstneren
frembringer de fordybede Streger i den til
Trykning bestemte Metalplade. Indtil for ikke
længe siden var det i Reglen fortyndet
Salpetersyre (»Skedevand«); nu foretrækker de fleste
andre Midler, mest Jernklorid. Aftrykkene af
Pladen kaldes ogsaa jævnlig E.; ætsende
Kunstner efter den latinske Form af det
»Aquafortist«.
<i>S. M.</i>
</chapter>

<chapter name="Eaux Bonnes">
<b>Eaux Bonnes</b> ['o-'bån], fr. Badested i
Pyrenæerne, Dept Basses-Pyrénées, 790 m o. H.,
40 km fra Pau. Det har varme Svovlkilder
(c. 32°), indeholdende Svovlnatrium, samt
noget Klornatrium og Gips; Vandet benyttes
