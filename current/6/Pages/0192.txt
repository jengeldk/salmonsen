fryser ved 0,5° og koger ved 192°; det har
Vægtfylde 0,955; i Modsætning til Anilin giver
det ingen Farvereaktion med Klorkalk.
Dimetylanilinsaltene krystalliserer ikke. Det
Brintatom, der i Gruppen C<sub>6</sub>H<sub>5</sub> befinder sig i
Parastilling til Gruppen N(CH<sub>3</sub>)<sub>2</sub>, lader sig let
erstatte af andre Grupper; herpaa beror
Dannelsen af <sp>Nitrosodimetylanilin</sp>,
1.4-NO.C<sub>6</sub>H<sub>4</sub>.N(CH<sub>3</sub>)<sub>2</sub>, der opstaar ved Indvirkning
af Salpetersyrling paa D., og som tjener til
Fremstilling af forsk. Farvestoffer (Metylinblaat,
Indofenol o. fl.). D. bruges ogsaa til
Fremstilling af <sp>Metylviolet</sp>, idet man behandler
det med Iltningsmidler. Ved Kondensation med
Bittermandelolie (Benzaldehyd) giver D.
Malakitgrønt. D. har udstrakt Anvendelse i
Farveteknikken.
<i>(O. C.). R. K.</i>
</chapter>

<chapter name="Dimetylbenzol">
<b>Dimetylbenzol,</b> d. s. s. <sp>Xylol</sp>.</chapter>

<chapter name="Dimetylkarbinol">
<b>Dimetylkarbinol,</b> se <sp>Propylalkohol</sp>.</chapter>

<chapter name="Dimetylketon">
<b>Dimetylketon,</b> se <sp>Acetone</sp>.</chapter>

<chapter name="Dimetylætylkarbinol">
<b>Dimetylætylkarbinol,</b> (CH<sub>3</sub>)<sub>2</sub>C(OH)C<sub>2</sub>H<sub>5</sub>, er
en af de 8 kendte isomere Amylalkoholer; det
er en tertiær Alkohol, der smelter ved 12°,
koger ved 102,5° og har Vægtfylde 0,828 ved 0°.
<i>(O. C.). R. K.</i>
</chapter>

<chapter name="dimidium facti qui coepit habet">
<b>dimidium facti qui coepit habet</b> [-'kö-]
(lat.), ordret: den, der har begyndt, har
dermed det halve af Handlingen ɔ: godt begyndt
er halvt fuldendt (Horats' Epistler I, 2, 40).
<i>A. B. D.</i>
</chapter>

<chapter name="diminuendo">
<b>diminuendo</b> [-'ændo] (ital.), forkortet <i>dim.</i>,
<i>dimin.</i>, mus. Foredragsbetegnelse: aftagende i
Tonestyrke; antydes ofte ved Tegnet >; d. s. s.
<i>decrescendo</i>.
<i>S. L.</i>
</chapter>

<chapter name="diminuere">
<b>diminuere</b> (lat.), forringe, formindske;
<sp>Diminution</sp>, Formindskelse; se ndf.</chapter>

<chapter name="Diminution">
<b>Diminution</b> (lat.), Formindskelse (af Noderne),
betegner en Gentagelse af en foreg. Melodi i
Noder af mindre - i Reglen den halve -
Værdi; anvendes særlig i kontrapunktiske
Satser, i den fri Imitation, i Fuge, Kanon, men
forekommer ogsaa uden for de her nævnte
Tilfælde.
<i>S. L.</i>
</chapter>

<chapter name="Diminutiv">
<b>Diminutiv</b> (ell. <sp>Deminutiv</sp>; af lat.
<i>deminúere</i>, formindske, forringe),
Formindskelsesord. D. er i Grammatikken Benævnelse paa et
afledet Ord, i hvilket der ved en
Afledningsendelse er givet den i Stamordet indeholdte
Bet. en Bibetydning af »Lidenhed« (af noget
smaat og svagt): lat. <i>hortus</i> (en Have),
<i>hortulus</i> (en lille Have); <i>liber</i> (en Bog), <i>libellus</i>
(en lille Bog); <i>parvus</i> (lille), <i>parvulus</i> (ganske
lille); <i>canto</i> (jeg synger), <i>cantillo</i> (jeg
smaasynger, nynner). Efter de forsk. Betydningsnuancer
af Begrebet »Lidenhed« kan et D. være Udtryk
for noget spædt, uudviklet, uskyldigt, for noget
skrøbeligt, forkuet, lidende, for noget
ubetydeligt, udueligt, værdiløst. Bet. kan altsaa baade
gaa i Retning af noget elskeligt og i
Retning af noget foragteligt: lat. <i>mater</i> (en Moder),
<i>matercula</i> (en stakkels Moder); <i>ingenium</i>
(Talent), <i>ingeniolum</i> (en Smule Talent). Undertiden
er Stamordet helt forsvundet og dets Plads
indtaget af et D.: lat. <i>oculus</i> (et Øje; opr. et
lille Øje). I romanske Sprog er dette helt alm.:
lat. <i>apis</i> (en Bi), deraf <i>apicula</i> (en lille Bi), fr.
<i>abeille</i>. Et D. kan være Stamord for et nyt D.:
lat. <i>asinus</i> (et Asen), deraf <i>asellus</i>, deraf igen
<i>assellulus</i>. En Del lat. D. er vandret ind i
germanske Sprog (undertiden sammen med
deres Stamord) og forekommer nu der som
naturaliserede ell. som Fremmedord: lat. <i>tabula</i>,
deraf <i>tabella</i>; dansk <sp>Tavle</sp> og <sp>Tabel</sp>.
Fremdeles dansk <sp>Floskel</sp>, <sp>Muskel</sp>, <sp>Artikel</sp>,
<sp>Partikel</sp>, <sp>Ranunkel</sp>, <sp>Aurikel</sp> af lat.
<i>flosculus</i>, <i>musculus</i>, <i>articula</i>, <i>particula</i>,
<i>ranunculus</i>, <i>auricula</i>, D. af lat. <i>flos</i> (en Blomst), <i>mus</i>
(en Mus), <i>artus</i> (et Led), <i>pars</i> (en Part, en
Del), <i>rana</i> (en Frø), <i>auris</i> (et Øre). Af lat.
<i>avunculus</i> (D. af <i>avus</i>) er kommet <sp>Onkel</sp>.
Sandsynligvis er dansk <sp>Busk</sp> (tysk <i>Busch</i>, <i>Büschel</i>)
kommet af lat. <i>arbuscula</i>, D. af <i>arbor</i> (et Træ).
De almindeligst anvendte Diminutivendelser i
Tysk er -<i>lein</i> og -<i>chen</i> (den sidste opr.
Plattysk). Fra middelalderligt Plattysk optog Dansk
<sp>Frøken</sp> (»en lille Frue«), <sp>Tallerken</sp>
(smlg. tysk <i>Teller</i>}, <sp>Hysken</sp> (et lille Hus;
deraf Hyskenstræde i Kbhvn)., Oprindelige
Diminutivdannelser findes ogsaa i de nordiske
Sprog, f. Eks. isl. <i>trygill</i> (et lille Trug), sv.
<i>käril</i>, et Kar, dansk <i>Stængel</i> (af <sp>Stang</sp>),
<i>Bændel</i> (af <sp>Baand</sp>), <i>Revle</i> (af <sp>Rev</sp>), <i>Tøjle</i> (af
<sp>Tov</sp>), gammeldansk <i>wæthæl</i> (et lille Vadested,
D. af <i>wath</i>, et Vad), senere <i>vedel</i>, <i>veiel</i>, <i>veile</i>.
D.-Endelsen har i alle Tilfælde været: -<i>il</i>, -<i>el</i>.
Den er beholdt uforandret og har faaet Stød i
<i>Stængel</i> og <i>Bændel</i>, der er optaget fra Tysk.
Men <i>Vejle</i>, <i>Revle</i>, <i>Tøjle</i>, der mangler Stød, er
opr. danske Ord. <i>Vejel</i>, <i>Revel</i>, <i>Tøjel</i> er blevet
opfattet som Jysk; fremdeles dansk <sp>Billing</sp>
(en lille Bid). Ogsaa Ord som <sp>Mandsling</sp>,
<sp>Pusling</sp>, <sp>Pigelil</sp> maa regnes herhen. I
de slaviske Sprog er Diminutivdannelser
særdeles talrige, f. Eks. russ. <i>voda</i> (Vand), <i>vodka</i>
(en Snaps, egl. »det kære lille Vand«). En Slags
D. er ogsaa saadanne Tilfælde, hvor Navnet paa
et kvindeligt Væsen er afledet af Navnet paa
et mandligt, f. Eks. <sp>Kærling</sp> af <sp>Karl</sp>, ell.
hvor Navnet paa noget avlet er afledet af
Navnet paa den avlende, f. Eks. <sp>Kylling</sp>
af <sp>Kok</sp> (en Hane), <sp>Gæsling</sp> af <sp>Gaas</sp>. Se
<sp>Patronymikon</sp>.
<i>P. K. T.</i>
</chapter>

<chapter name="Dimisprædiken">
<b>Dimisprædiken</b> kaldes den homiletiske Prøve,
som teol. Kandidater maa aflægge, før de kan
faa Embede i den danske og norske
Folkekirke.</chapter>

<chapter name="Dimission">
<b>Dimission</b> (lat.), Entledigelse, Frigivelse,
Afskedigelse (ærefuld). Bortsendelse, især af
Elever fra en Skole til Univ. (en Skole har
<sp>Dimissionsret</sp>).
<i>Cl. W.</i>
</chapter>

<chapter name="Dimissorialier">
<b>Dimissorialier</b> (<i>litteræ dimissoriales</i>), de
Erklæringer, hvorved en Biskop ell. Præst giver
et Kirkemedlem inden for sin Embedskreds
Frihed til at træde over i en anden Menighed ell.
lade en anden Præst forrette kirkelige
Handlinger for Vedk.
<i>H. O.</i>
</chapter>

<chapter name="dimittere">
<b>dimittere</b> (lat.), bortsende, løslade, entledige,
afskedige. En Skole d. (ɔ: fremsender) en
Discipel (Dimittend) til Univ.
<i>Cl. W.</i>
</chapter>

<chapter name="Dimity">
<b>Dimity</b> ['dim<sub>i</sub>t<sub>i</sub>], <sp>Welts</sp>, <sp>Wallis</sp>, tætte
kiprede Bomuldstøjer, oftest fint ribbede paa
Retten, som Regel hvide, men ogsaa med
farvede Striber ell. brogede. Benyttes til lettere
Kjoler, Undertøj, Strimler o. l. for Damer,
svære Kvaliteter, til Dels ogsaa vævede af
Hørgarn, til Herreveste.
<i>K. M.</i>
</chapter>

