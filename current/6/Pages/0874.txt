Videnskaben er ganske uafhængig af, ad hvilken Vej
den er konstateret.
<i>Alfr. L.</i></chapter>

<chapter name="eksperimentere">
<b>eksperimentere</b> ['æks-] (lat.), gøre, anstille
Forsøg (smlg. <sp>Eksperiment</sp>);
<sp>eksperimental</sp>, grundet paa Forsøg.</chapter>

<chapter name="Ekspert">
<b>Ekspert</b> (lat.), Sagkyndig.</chapter>

<chapter name="Ekspiation">
<b>Ekspiation</b> (lat.), Forsoning, Bod,
Fyldestgørelse, Syndsudslettelse, Oprejsning ;
<sp>ekspiatorisk</sp>, gældende for Bod for Synd,
forsonende; <sp>ekspiabel</sp>, som kan sones,
oprettelig.</chapter>

<chapter name="eksplanere">
<b>eksplanere</b> (lat.), udlægge, forklare, oplyse;
<sp>Eksplanation</sp>, Udlægning, Forklaring.</chapter>

<chapter name="Eksplementvinkler">
<b>Eksplementvinkler</b> eller <b>-buer</b> kaldes to
Vinkler ell. Buer, der tilsammen udgør 360°.</chapter>

<chapter name="eksplicere">
<b>eksplicere</b> (lat.), forklare, udvikle.
<sp>Eksplikation</sp>, Forklaring, Udvikling;
<sp>eksplikativ</sp>, forklarende.</chapter>

<chapter name="eksplodere">
<b>eksplodere</b> (lat.), springe med et Knald,
knalde af, briste. Smlg. <sp>Eksplosion</sp>.</chapter>

<chapter name="eksploitere">
<b>eksploitere</b> ['æksploa-] (af fr. <i>exploiter</i>),
udnytte, drage Fordel af, udbytte.</chapter>

<chapter name="Eksploration">
<b>Eksploration</b> ['æks-] (lat.), Undersøgelse, et
i Lægekunsten alm. brugt Udtryk om
Undersøgelse ved Finger (digital E.) eller Instrumenter
(især Sonde) af Dele af Legemet, der ikke er
synlige. Man taler saaledes om <i>Exploratio
rectalis</i> ved Indførelse af Fingeren i Endetarmen,
<i>E. vaginalis</i> ved samme Undersøgelse gennem
Moderskeden o. s. v. Siges blot E., tænkes
særlig paa sidstnævnte Slags E., der benyttes
saavel til Undersøgelse af de indvendige kvindelige
Kønsorganer som under Fødselen til
Undersøgelse af dennes Stand og Fremgang. Hyppigst
eksplorerer man <sp>bimanuelt</sp> ell.
<sp>kombineret</sp> (ɔ: med begge Hænder), idet en Finger af
den ene Haand indføres i Moderskeden (ofte
samtidig en anden Finger af samme Haand i
Endetarmen - <i>E. rectovaginalis</i>), medens den
anden Haand ved et Tryk gennem Bugvæggen
søger at trænge de Organer, der skal undersøges,
ned mod den eksplorerende Finger.
<i>Lp. M.</i></chapter>

<chapter name="eksplorere">
<b>eksplorere</b> (lat., fr.), udforske, nøje
undersøge.</chapter>

<chapter name="Eksplosion">
<b>Eksplosion</b> (lat.) betegner paa Dansk som
oftest ikke alene Aarsagsfænomenet, en
pludselig, voldsom Udvikling af Dampe ell. Luftarter,
men tillige Virkningerne, saasom Lys- og
Lydfænomener, mekaniske Virkninger o. l. Ved
»Dampkedeleksplosion« forstaas saaledes ikke
alene den p. Gr. a. Hedefladens Overhedning
frembragte voldsomme Dampudvikling, men
ogsaa den af den hurtige, heftige
Damptrykstigning foraarsagede Sprængning af Kedlen m. m.
I snævrere Bet. er E. en eksoterm kem. Proces,
i hvilken de ved Processen dannede luftformede
Produkter p. Gr. a. den stedfindende
Temperaturstigning og den dermed flg. Forøgelse af
Reaktionshastigheden betinger en heftig
Rumfangs- resp. Trykforøgelse. Saaledes vil
Nitroglycerin ved E. sønderdeles efter Ligningen:
2C<sub>3</sub>H<sub>5</sub>(ONO<sub>2</sub>)<sub>3</sub>=6CO<sub>2</sub>+5H<sub>2</sub>O+3N<sub>2</sub>+1/2 O<sub>2</sub>, d.v.s. at
1 kg Nitroglycerin (0,625 l) giver 712 l Luftarter,
maalte ved 0° og 760 mm Tryk; men da der
ved E. i yderst kort Tid som Eksplosionsvarme
udvikles 1640 kg Kalorier, hvorved Temp. stiger
til over 3400°, vil 1 g Nitroglycerin ved E. i et
Rumfang af 1 cm<sup>3</sup> frembringe et Maksimaltryk
af mere end 35000 Atm. (se i øvrigt
<sp>Sprængstoffer</sp>).

Styrken, Intensiteten af en E. er ifølge
Definitionen afhængig af
Reaktionshastighedsforøgelsen, der igen betinges af indre og ydre
Forhold; er den kun mindre, betegnes E. ofte
som <sp>Detonation</sp>, <sp>Forpufning</sp>, og
Stoffet siges at <sp>detonere</sp>, <sp>forpuffe</sp>.
<i>R. K.</i></chapter>

<chapter name="Eksplpsionskrater">
<b>Eksplpsionskrater,</b> se <sp>Vulkaner</sp>.</chapter>

<chapter name="Eksplosionsmaskiner">
<b>Eksplosionsmaskiner</b> kaldes en Rk.
Kraftmaskiner, i hvilke Arbejdet frembringes ved, at
en Blanding af forsk. Luftarter indføres i en
med et bevægeligt Stempel lukket Cylinder og
der bringes til at eksplodere. Ved Eksplosionen,
der ikke er andet end en meget hurtig
Forbrænding, bliver en betydelig Varmemængde fri,
Forbrændingsprodukterne opvarmes stærkt, og
der frembringes i Cylindren en Spænding, et
Tryk, mod Cylindervæggene, hvorved Stemplet
drives frem. De i E. almindeligst anvendte
Luftarter er Højovngas og Lysgas m. fl. Den
til Forbrændingen nødvendige Ilt tilvejebringes
ved Tilførsel af atmosfærisk Luft til Cylindren.
Ogsaa Dampe af Petroleum (ell. Benzin) og
Spiritus anvendes i E., ligesom disse Vædsker
ogsaa anvendes i forstøvet Form. Angaaende de
enkelte Arter af E. se <sp>Benzin</sp>,
<sp>Dieselmotor</sp>, <sp>Gasmaskine</sp>,
<sp>Petroleumsmaskine</sp> og <sp>Spiritusmotor</sp>.
<i>H. H. S.</i></chapter>

<chapter name="Eksplosionspipette">
<b>Eksplosionspipette</b> kaldes en Pipette med
indsmeltede Metaltraade, der muliggør, at man
kan faa en i Pipetten indespærret Gasblanding
til at forbrænde (eksplodere) ved Hjælp af en
elektrisk Gnist. Anvendes ved
<sp>Gasanalyser</sp>.
<i>R. T.</i></chapter>

<chapter name="Eksplosionssignal">
<b>Eksplosionssignal,</b> se <sp>Knaldsignal</sp>.</chapter>

<chapter name="Eksplosiv">
<b>Eksplosiv</b> (lat.) (eller <sp>Eksplosivlyd</sp>).
Udtaler man en Lydforbindelse som <i>apa</i>, vil
man se, at først hele Munden staar aaben til <i>a</i>,
at dernæst Læberne lukkes helt til ved <i>p</i>, og
at de straks efter aabnes paa ny for at indtage
den til <i>a</i> krævede Stilling. Medens Læberne er
lukkede, vedbliver Lungerne at drive Luften ud;
men da den p. Gr. a. Læbelukket ikke kan
slippe ud af Munden, komprimeres den og
volder derfor i det Øjeblik, da Læberne fjerner sig
fra hinanden, en lille Eksplosion, før <i>a</i>-Lyden
kommer frem. Det samme finder, om end ikke
med samme Styrke, Sted ved Lydforbindelsen
<i>aba</i>; og inde i Munden har vi lgn. Eksplosioner
ved <i>ata</i>, <i>ada</i>, <i>aka</i> og <i>aga</i>. Man har derfor
anset Eksplosionen for det egl. karakteristiske
for hele den Lydart, hvis almindeligst kendte
Repræsentanter er <i>p</i>, <i>b</i>, <i>t</i>, <i>d</i>, <i>k</i> og <i>g</i>, og kaldt
disse Lyd for E. Men denne Opfattelse støder
paa Vanskeligheder ved Gennemførelsen. I en
Forbindelse som <i>apma</i> (smlg. f. Eks. dansk
<i>Opmand</i>) finder der ingen Oplukning af Læberne
Sted før <i>m</i>-Lyden; <i>p</i> eksploderer altsaa ikke
paa sædvanlig Vis, men hvad der foregaar ved
Overgangen fra <i>p</i> til <i>m</i>, er, at Ganesejlet, der
under <i>p</i> har holdt Luftens Vej til Næsehulheden
lukket, sænkes, saa at Luften slipper ud
(eksploderer, om man vil) gennem Næsen. Ser
man altsaa Særkendet for <i>p</i> i Eksplosionen ved
Læberne, maa man konsekvent sige, at vi i
<i>apma</i> ikke har noget <i>p</i>, men en Velareksplosiv
(af <i>velum</i>, Ganesejlet). Saaledes ogsaa ved <i>tn</i>
