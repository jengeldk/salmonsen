Lignende Centraler er bl. a. Odense e. K. og
Fredericia e. K.

Ved mange store Højspændingscentraler
ligger Højspændingsanlægget og Maskinsalen i
hver sin særskilte Bygning, idet saadanne
Bygninger, der kan ligge forholdsvis langt fra
hinanden, forbindes indbyrdes ved Tunneler
ell. Kabelgrave, hvori Forbindelsesledninger
mellem Maskinanlæg og Højspændingsanlæg
føres. Dette er f. Eks. Tilfælde ved
Vandkraftcentralerne ved Trollhättan og Elfkarleö i Sverige.

Som Eksempel paa en Vekselstrøms e. K. skal
omtales Vekselstrømsanlægget paa Østre Værk
i Kbhvn, hvilket Værk i Virkeligheden er en
e. K. for blandet Drift. Fig. 18 viser Østre
Værks Vekselstrømsforbindelser mellem
Maskiner, Samleskinner og Apparater. Et saadant
Skema benævnes <sp>Fordelingsskema for
Centralen</sp>. Fig. 19 viser et vandret Snit
gennem Centralen. Der findes foruden
Jævnstrømsanlægget, der ikke nærmere skal omtales,
et Vekselstrømsanlæg, som indeholder tre
Vekselstrømsturbogeneratorer, 2 Stkr à 2500 KW.
6000 Volt og 1 Stk. 4000 KW. 6000 Volt. De
drives af hver sin Dampturbine, der faar
Damp fra et Kedelanlæg, bestaaende af 7 Stkr
Stirlingkedler à 500 m<sup>2</sup> Hedeflade, hvilke
Kedler dog kan sættes i Forbindelse med to mindre
Vandrørskedler à 250 m<sup>2</sup> Hedeflade og et ældre
Anlæg af 4 Stkr Røgrørskedler à 250 m<sup>2</sup>
Hedeflade. Desuden findes 3 Stkr Economisere.
Centralen er desuden Understation, idet der findes
to Kaskadeomformere à 1000 KW., som
omformer en Del af Vekselstrømmen til Jævnstrøm
440 Volt (se Fordelingsskemaet, Fig. 18).
Højspændingsrummene ligger i Forhold til
Kedelanlægget paa modsat Side af Maskinsalen (se
Fig. 19) og indeholder Højspændingsceller for
Samlekinnerne og samtlige
Højspændingsapparater. Fig. 20 viser et lodret Tværsnit gennem
Højspændingsanlægget og en Del af Maskinsalen med
en Dampturbine. Som det fremgaar af denne Fig.
og Fig. 18, Fordelingsskemaet, ledes
Vekselstrømmen fra en Vekselstrømsturbogenerator gennem
Kabler under Maskinsalens Gulv til en Celle,
der indeholder en Olieafbryder og
Maaletransformatorer for Faseforskydningsmaaler,
Ampère-, Volt- og Wattmetre og Maalere samt for
et Beskyttelsesrelais. Fra Olieafbryderen ledes
Strømmen gennem blanke Kobberledninger, der
bæres af Porcelænsisolatorer paa Væggene, op
i næste Etage, hvor Kobberledningerne leder
Strømmen til Samleskinnerne, der er oplagte
vandrette og anbragte over hinanden, baarne af
Isolatorer og indbyrdes adskilte ved vandrette
isolerende Skillevægge. Fra Samleskinnerne udgaar
derefter dels Forbindelser til Omformerne {se Fig. 18,
Fordelingsskemaet), og dels Fødeledningerne; en saadan
føres som vist i Fig. 18 og 20 fra
Samleskinnerne ned i en Højspændingscelle, der ligger i
samme Etage som Maskinsalen, og hvori der findes en
Olieafbryder for Fødeledningen. Denne føres fra
Samleskinnerne til Olieafbryderen og et Stykke
efter denne som blank Kobberledning, oplagt paa
Isolatorer; i den nævnte Celle gaar Kobberledningen
imidlertid over i et Kabel (alle 3 Faseledninger i samme,
trekorede Kabel), idet der dog først tages
Afgreninger fra Kobberledningerne til
Maaletransformatorer for Ampèremetre, Maaler-
og Beskyttelsesrelais i Fødeledningen (se
Fordelingsskemaet). Kablet gaar fra
Højspændingscellen ned i Centralens Kælder og
derfra ud under Gaderne. Der findes et
Synkronoskop fælles for begge Generatorer; dette
er tilsluttet Samleskinnerne gennem en
passende Spændingstransformator (s. d.), der ses
under Samleskinnerne længst til højre paa
Fordelingsskemaet. Længst til venstre paa dette er
der over Samleskinnerne vist
Overspændingssikringer for Centralens Samleskinner,
Apparater og Maskiner, samt
Isolationsprøveapparater. Naar Fødeledningerne skal sættes paa
Spænding, tilsluttes de et Sæt Ladeskinner,
inden de forbindes med de egl. Samleskinner.
Ladeskinnerne sættes langsomt paa Spænding

<img>
Fig. 21. Østre Elektricitetsværk, Højspændingsrum med Olieafbryder.
</img>
