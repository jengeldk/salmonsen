»Sherlock Holmes«, at han har vundet sig
Verdensry. Han deltog i den sydafrikanske Krig og
har skrevet dens Historie: <i>The Great Boer War</i>,
(1900), samt <i>Cause and Conduct of the War,
an attempt to place the true facts before the
peoples of Europe</i>, der i 100000
Eksemplarer gratis spredtes ud over Verden.
1909 kastede han sig ind i Kampen om
bedre Forhold for de Indfødte i Kongo og
skrev: <i>The Crime of the Congo</i> og nu
<i>The German War, some Side-lights and
Reflections</i> (1915). Ved Edvard VII's
Kroning blev han gjort til Knight. Største
Delen af D.'s Fortællinger er overs. til Dansk.
<i>I. O.</i>
</chapter>

<img>A. Conan Doyle.</img>


<chapter name="Doyle, Sir Francis Hastings">
<b>Doyle</b> [då^i£], Sir <sp>Francis Hastings</sp>
(1810-88), eng. Digter, studerede i Eton og
derefter i Oxford (<i>Christ Church</i>) og var 1867
-77 Prof. i Poesi i Oxford. Hans Digte, især
hans fri Efterligninger af de gl. »Ballader«, er
friske og simple, baarne af en kraftig
Nationalfølelse. De to bedste Samlinger er:
<i>Miscellaneous Verses</i> (1841) og <i>The Return of the
Guards, and other Poems</i> (1866).
<i>I. O.</i>
</chapter>

<chapter name="Doyle, John">
<b>Doyle</b> [då^il], <sp>John</sp>, eng. Karikaturist og
Maler (1797-1868). Han oplærtes paa
Tegneakademiet i sin Fødeby, Dublin, kom 1828 til
London og vakte snart Opsigt med sine
udmærket tegnede og rammende politiske
Karikaturer, som han udgav - længe i
uigennemtrængelig Pseudonymitet - under Titlen
<i>Political Sketches</i> i litogr. Blade. Mange af hans
Tegninger i British Mus.
<i>A. Hk.</i>
</chapter>

<chapter name="Doyle, Richard">
<b>Doyle</b> [då^i£], <sp>Richard</sp>, eng. Tegner og
Maler, f. i London 1824, d., smst. 1883, Søn og
Elev af Maleren <sp>John D.</sp>, viste meget tidlig
fremragende Talent for Karikaturtegning ved
den satiriske Dick Doyle's Journal (fortrinlige
Tegninger, hvoriblandt <i>Eglinton Tournament</i>
udkom allerede 1840; hele Skitsebogen først
offentliggjort i Faksimile 1885) og ved den ikke
publicerede <i>Book full of Nonsence</i> (1911,
indlemmet i Victoria a. Alb.-Mus.). Ved <i>Punch</i> var
han Medarbejder 1843-50 og leverede en Rk.
politiske o. a. Karikaturer, af hvilke fl. Suiter
er udgivne særskilt. Ivrig Katolik og Irlænder
forlod han 1850 Punch, da dette indtog en
katolsk-fjendtlig Holdning. Han kastede sig nu
over Bogillustrationen: <i>Rebecca and Rowena</i> af
Thackeray (1850), <i>The king of the golden River</i>
af Ruskin (1851) etc. Senere fik han sit Speciale
som Akvarelmaler i Eventyrfaget. Brit. Mus.
ejer mange af hans Tegninger og Akvareller;
han er ogsaa godt repræsenteret i Nationalgal. i
Dublin, Fitzwilliam-Mus. i Cambridge m. m.
<i>A. Hk.</i>
</chapter>

<chapter name="Dozen">
<b>Dozen</b> [dazn], engelsk Talmaal, Dusin, 12
Stykker, <i>great</i> ell. <i>long d.</i>, 13 Stykker; D.,
Garnmaal i England = 12 Rands = 72 Leas =
21600 Yards = 19750,86 m.
<i>Th. O.</i>
</chapter>

<chapter name="Dózsa, Georg">
<b>Dózsa</b> [do.sa], <sp>Georg</sp>, var en Szekler, der
p. Gr. a. sin Tapperhed i Krigen mod Tyrkerne
var blevet adlet. 1514 valgte de saakaldte
»Korsfarere« (Kuruscerne), hovedsagelig ung.
Bønder, der vilde gøre Ende paa Adelsvælden, ham
til deres Anfører, og med en mægtig Bondehær
drog han skændende og brændende gennem hele
Ungarn. Han indtog endog fl. Byer, men ved
Belejringen af Temesvar blev hans Hær oprevet
af Johan Zapolya, Voivod i Siebenbürgen, og
han selv fanget og dræbt under frygtelige
Pinsler. Siddende paa en glødende Jerntrone, med
n glødende Krone paa Hovedet og et Scepter
i Haanden, blev han knebet til Døde med
glødende Tænger.
<i>M. M.</i>
</chapter>

<chapter name="Dozy, Reinhart">
<b>Dozy</b> [då'zi], <sp>Reinhart</sp>, holl. Orientalist
og Historiker, f. 21. Febr 1820, d. 3. Maj 1883,
fra 1850 Prof. i Historie ved Univ. i Leyden.
Det var opr. hist. Studier, der førte D. til at
beskæftige sig med Arabisk, i hvilken
Videnskabsgren han blev en af Nutidens største
Mestere, ligesom han med en sjælden sproglig
Begavelse drev det til at beherske de fleste
europ. Sprog baade i Tale og i Skrift. Allerede
i en meget ung Alder konkurrerede D. med
Held til en af det holl. Videnskabernes Selskab
1841 udsat Pris; Resultatet af dette Arbejde
foreligger i den vigtige Samling: <i>Dictionnaire
des noms des vêtements chez les Arabes</i> (1845).
Derefter fulgte <i>Scriptorum Arabum loci de
Abbadidis</i> (3 Bd, 1846-63) samt en lang Række
hist. og sprogvidenskabelige Skr, der saa godt
som udelukkende drejede sig om Spaniens
Historie og det arab. Sprogs Udvikling i Spanien;
det vigtigste af de herhen hørende Værker er
den epokegørende <i>Histoire des musulmans
d'Espagne 711-1110</i> (4 Bd, 1861). Sammen med
Engelmann udgav D. betydningsfulde Bidrag til
Undersøgelse af det arab. Sprogs Indflydelse
paa Spansk.

D.'s Bet. beror væsentlig derpaa, at det var
helt ny og ukendte Felter, han inddrog til
videnskabelig Undersøgelse, og han gennemførte
denne med stor Lærdom og streng kritisk
Metode. D. var en meget selvstændig Aand,
hvorfor han ogsaa fl. Gange kom i stærk
Modsætning til andre af de ledende Mænd i den
orientalske Filologi; saaledes havde han en fra
begge Sider meget dygtig ført Polemik med den
ypperste af de tyske Arabister, Fleischer. Da
D. under sine Forskninger kom ind paa en
hidtil upaaagtet Del af den arab. Litt, gjorde han
ogsaa en stor Række ny Iagttagelser til den
arab. Leksikografi, som han samlede i det nu
uundværlige <i>Supplément aux dictionnaires
arabes</i> (2 Bd, 1879-81). Sammen med de Goeje
staar D. forrest i Rækken af den ypperlige
Skare Orientalister, som Holland stadig har
haft at opvise.
<i>J. Ø.</i>
</chapter>

<chapter name="Dr.">
<b>Dr.,</b> Forkortelse af Doktor.</chapter>

<chapter name="Draâ, Vadi D.">
<b>Draâ,</b> <sp>Vadi D.</sp>, den største Flod paa
Atlas-Bjergenes Sydskraaning, udspringer paa
Sydsiden af Høje-Atlas og gennembryder med
sydøstlig Retning Antiatlas, hvis Sydside den
