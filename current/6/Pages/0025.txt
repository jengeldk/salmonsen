Homer til D.'s egen Tid, med Titel <i>Discorso sopra
le vicende della letteratura</i>. Den blev oversat bl.
a. paa Tysk og gjorde en Del Lykke, men
kritiseredes temmelig skarpt af Voltaire. I de flg.
Aar udarbejdede han sit Hovedværk, <i>Le
Rivoluzioni d'Italia</i> (begyndende med den etruskiske
Periode), hvoraf 1. Bd udkom 1769; trods dets
liberale Tendens skaffede det ham en
Professorpost i Piemonts Hovedstad; men da 3. og
sidste Bd havde set Lyset (1770), rejstes der en
Storm mod Værket fra Adelens og
Gejstlighedens Side. D. skrev - for at forsvare sig -
<i>Dell' impiego delle persone</i> (ɔ: om en nyttig
Anvendelse af bl. a. Munkene), som han maatte
lade trykke i Firenze (1777), men Udgaven blev
konfiskeret og Forf. forvist til sin Fødeby. Vel
blev han senere taget til Naade igen efter at
have skrevet <i>Storia politica e letteraria della
Grecia libera</i> (1781-82; en tysk Overs., af C. U.
Dan, udkom 1783-85); men da Frederik II af
Preussen indbød ham til Berlin, fulgte han
Opfordringen. D. fik Titel af Legationsraad og blev
Akademiker, og han syslede nu mest med sine
<i>Rivoluzioni di Germania</i> (8 Bd, 1804). Sin kgl.
Beskytter hædrede han ved en fr. <i>Essai sur la
vie de Frédéric II</i> (1788); imidlertid blev han
ikke i Preussen til sin Død, men gav sig i sine
senere Leveaar i Tjeneste hos Napoleon I (fra
1804) som Bibliotekar i Paris. Hans sidste
større Værker var <i>Clef des langues ou
observations sur l'origine et la formation des
principales langues qu'on parle et qu'on écrit en
Europe</i> (3 Bd, 1804) og <i>Storia della Italia
occidentale</i> (6 Bd, 1809-10), omhandlende ogsaa de
nyeste Begivenheder. Men desuden er D. Forf.
til adskillige mindre Skr, bl. a. <i>La Russiade</i>, et
Epos i Prosa, der forherliger Peter den Store
og Grundlæggelsen af den russ. Hovedstad.
<i>(E. G.). E. M-r.</i></chapter>

<chapter name="Denis, Hector">
<b>Denis</b> [d<sub>ö</sub>'ni], <sp>Hector</sp>, belgisk
Socialpolitiker (1842-1913), studerede Retsvidenskab og
Historie og blev 1883 Prof. i Bryssel. Han
begyndte som radikal, men blev efterhaanden
moderat Socialist. Skønt han aldrig tilhørte den
rettroende Marx'isme, havde han en høj
Stjerne hos Socialdemokraterne og sad fra 1894 til
sin Død som deres Repræsentant i
Deputeretkammeret, valgt fra Liège. D. var en frugtbar
Forf. med stor Lærdom. Bl. hans Værker er at
fremhæve: <i>La crise agricole, histoire des prix
en Belgique</i> (1885) og en bredt anlagt, men
ufuldendt <i>Histoire des systèmes économiques
et socialistes</i> (2. Udg., 2. Bd, 1904).
<i>K. V. H.</i></chapter>

<chapter name="Denis, Johann Michael Cosmus">
<b>Denis</b> ['de.nis], <sp>Johann Michael
Cosmus</sp>, tysk Bibliograf og Digter (1729-1800),
indtraadte 1747 i Jesuiterordenen i Wien og
blev 1756 viet til Præst, men senere Prof. i »de
skønne Videnskaber« ved det Theresianske
ridderlige Akademi i Wien og 1786 Bibliotekar ved
Wien-Hofbiblioteket, i hvilket Embede han blev
til sin Død. Han var en fremragende
Biblioteksmand og har skrevet fl. betydelige bibliografiske
Arbejder, især: »Grundriss der Bibliographie
und Bücherkunde« (1774), »Grundriss der
Literargeschichte« (1776), »Einleitung in die
Bücherkunde« (1777 og 1795-96); men for det store
Publikum blev han mere bekendt ved sin
poetiske Virksomhed, der delvis hørte til den
saakaldte Bardedigtning (»Lieder Sined's des
Barden«, 1772), som senere udkom sammen med
hans heksametriske Oversættelse af Ossian's
Digte (1784-85 og 1791-94).
<i>(C. A. N.). C. S. P.</i></chapter>

<chapter name="Denis, Maurice">
<b>Denis</b> [d<sub>ö</sub>'ni], <sp>Maurice</sp>, fr. Maler, f. 25.
Novbr 1870 i Grenville (Manche), gik paa
<i>Académie Julian</i> og <i>École des beaux-arts</i> og
modtog stærke Impulser fra Gauguin, hvad hans
Produktion i Beg. af 90'erne bærer Vidne om
(Parkbilleder, Mystère Catholoqie m. v.). D. blev
snart en af Førerne for Bevægelsen bort fra
den naturalistiske Impressionisme; han byggede
her videre paa Cézanne's Farvekunst og
Pointillismen, var stærkt med i den Gauguin'ske
Neotraditionisme (hvorom D., der er en habil
Kunstforfatter, skrev en Artikel), paavirkedes
paa en Rejse i Italien 1898 særlig af
gammelflorentinsk Kunst (Giotto og senere Malere) og
skabte, i sin Stræben mod en primitiv-ægte
Forenkling af Form, Tegning og Farve ny Værdier,
især paa det dekorative Maleris Omraade; selv
troende Katolik har D. med Held dyrket det
religiøse Maleri: fintfølende skabte, yndefuldt
rene Skikkelser i serafisk Lys og Farve. 1895
mødte D. paa Salonen med <i>Visitation</i> og <i>Les
Pellerins d'Emmaus</i>, og Tegninger til
<i>L'Imitation de Jésus-Christ</i>; snart efter kom
Loftsbillederne <i>Le Printemps</i>, <i>Légende de St Hubert</i>
(1897) m. v. Til hans betydeligste Værker hører
Vægbillederne for Kapellet Sainte-Croix i <i>Le
Vésinet</i> (Olie paa Lærred; paabegyndte 1899;
ved Klostrets Lukning erhvervede 1912 af <i>Mus.
d. Arts Décoratifs</i> i Paris) samt de tilsvarende
i to Kapeller i Kirken i <i>Le Vésinet</i> (»Maria's
Himmelfart« [1901], »Lansestikket« m. m.);
endvidere kan nævnes en Mængde dekorative
Monumentalarbejder med mytol. og allegoriske
Emner, saaledes fire Loftsbilleder i Champs
Élysées ny Teater (1913; Dans, Symfoni, Opera,
lyrisk Drama). Af D.'s Staffelibilleder er
»Odysseus og Kalypso« (1905) kommet til Athenæum i
Helsingfors. D. har ogsaa virket kunstindustrielt:
Kartons til Glasmalerier m. m., 216
Træsnitsillustrationer til <i>L'Imitation de Jésus-Christ</i>
(1903) etc. (<sp>Litt</sp>.: <sp>Desfossès &
Mithouard</sp>, <i>M. D. au Vésinet</i> [1903]).
<i>A. Hk.</i></chapter>

<chapter name="Denisly">
<b>Denisly</b> (<sp>Denjislu</sp>), By i det vestlige
Lilleasien, 225 km SØ. f. Smyrna, ligger ved
Foden af Baba Dagh, 410 m o. H., har 8000
Indb. og er bekendt for sine Maroquinfabrikker.
<i>M. V.</i></chapter>

<chapter name="Denison">
<b>Denison</b> ['den<sub>i</sub>s<sub>ə</sub>n], By i U. S. A., Stat Tejas,
ligger 372 km NNO. f. Austin, 220 m o. H., ikke
langt fra Red River. (1910) 18600 Indb. D. er
Jernbanecentrum og driver livlig Handel.</chapter>

<chapter name="Denitrering">
<b>Denitrering,</b> se <sp>Svovlsyre</sp>.</chapter>

<chapter name="Denitrifikation">
<b>Denitrifikation.</b> Ved D. udøvet af
Bakterier forstaas Evnen til at udvikle frit Kvælstof
i Substrater, der indeholder Nitrater ell.
Nitriter. Enkelte Bakteriearter har faaet Navn af
denne Evne, saaledes <i>Bacillus denitrificans</i>
(Migula) og <i>Bac. denitrificans agilis</i> (Ampola &
Garino). Af andre herhen hørende Bakterier kan
nævnes <i>Bac. filefaciens</i>, <i>Bakterium agile</i>
(Lehmann & Neumann). Disse forekommer alm. i
Planteædernes Ekskrementer og derfor ogsaa i
gødet Jord. Af patogene Bakterier viser Tyfus-
og Colibacillen, <i>Pyocyaneus</i> og <i>Bac. typhimurium</i>
