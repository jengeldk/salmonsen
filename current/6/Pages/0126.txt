Punkter, Porer, Lister, Kamme o. s. v. og
forlener det mikroskopiske Billede af D. med en
ejendommelig Skønhed og ogsaa har en
vis praktisk Bet., idet D. anvendes som
Prøveobjekt ved Undersøgelse af Mikroskoplinsers
Kvalitet. - D. er meget formrige, man kan
dele dem i to Hovedgrupper efter Skallernes
Bygning og Symmetriforhold: 1) <sp>centriske
D.</sp>, hvis Skaller har en mere ell. mindre
tydelig radiær ell. koncentrisk Ordning af
Skulpturen omkring eet ell. fl. Centrer, og 2)
<sp>pennate D.</sp>, hvis langstrakte Skallers Skulptur er
ordnet symmetrisk (fjerformet) om en
Længdeakse. De pennate D. deles i fl. Afdelinger efter
Længdeaksens Udformning; hos nogle er denne
Akse blot en strukturløs Stribe
(<i>Pseudoraphidæ</i>), og hos andre er
den en midtstillet, paa Midten
afbrudt Spalte i Væggen, den
saakaldte <sp>Raphe</sp> (<i>Raphideæ</i>);
sjældnere findes Raphen i Skallens
Rand. Raphens Bygning er meget
kompliceret (se Fig. 1); i den cirkulerer
Protoplasmaet livligt, og ved den strømmende
Bevægelse og den derved frembragte Gnidning
mod Underlaget ell. Vandet foretager Cellerne
glidende Bevægelser. Foruden Raphen findes
hos mange D. Porer i Væggen, hvorved
Plasmaet staar i Forbindelse med det omgivende
Medium. Ofte udskilles Slim af Porer, og
mange D. sidder fast ved Hjælp af Slimstilke (Fig.
3), andre danner traad- (Fig. 7), baand-,
siksak- (Fig. 4), stjerne- eller grenformede
Kolonier, hvis Celler er forbundne ved
Slim; endelig lever nogle indlejrede i
grenede Slimrør, i hvilke de enkelte Celler
kan bevæge sig frit (Fig. 5). - D.'s
Plasma er oftest vægstillet med et stort
Saftrum i Midten; undertiden er dog dette delt i
to Dele adskilte ved et midtstillet Plasmaparti,
i hvilket Cellekernen ligger; ellers har denne
sin Plads i Vægplasmaet, oftest inden for en
af Skallerne (Fig. 6 foroven til højre). Foruden
Kerne findes i Plasmaet en, to ell. fl.
Kromatoforer af bleggul til mørkebrun Farve; de
indeholder Bladgrønt og et brungult Farvestof
(Diatomin); undertiden findes Pyrenoider.
Assimilationsproduktet er fed Olie, der optræder
som lysbrydende klare Draaber. De centriske
D. har oftest mange smaa, de pennate oftest
een ell. faa store Kromatoforer. Enkelte D.
mangler dem helt.

<sp>Formering</sp>. D. formerer sig ved Deling
(Fig. 6). Skallerne fjerner sig lidt fra
hinanden, saaledes at Bælterne ikke griber saa
meget over hinanden; Kernen og eventuelt

<img>
Fig. 4. <i>Diatoma
elongatum</i>. Siksakformet
Koloni, hvis Celler er
forbundne med smaa
Slimpuder. (Efter <i>W. Smith</i>).</img>

<img>
Fig. 5. <i>Navicula Grevillei</i>. Dele af
en Koloni med talrige Celler, der
ligger frit i grenede Slimrør.
(Efter <i>W. Smith</i>).</img>

<img>
Fig. 6. <i>Actinocyclus Ehrenbergii</i>.
Foroven en Celle set fra Skalsiden (til
venstre) og fra Bæltesiden (til højre),
Cellekernen er synlig. For neden til højre
er Celledelingen begyndt, Skallerne har
fjernet sig fra hinanden, og Kernen har
skiftet Plads; til venstre Omridset af to
nydannede Døtreceller.
(Efter <i>C. H. Ostenfeld</i>).</img>

<img>
Fig. 7. <i>Melosira varians</i>. Til
venstre en Del af en almindelig
Cellekæde set fra Bæltesiden, til
højre Cellekæde i
Auxosporedannelse. Kromatoforerne er
vægstillede, lappede Legemer.
(Efter <i>Pfitzer</i>).</img>

