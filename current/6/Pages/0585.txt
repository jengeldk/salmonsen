Augustenborg Fjord samt i Farvandet S. og N.
f. Als. 1. og 3. Brigade var i 1. Linie fordelte
som Besætningstropper i Skanserne m. m., saa
at hver Bataillon kun havde et Kompagni i
Reserve; kun paa venstre Fløj kunde delvis
Forposter udstilles (2 Komp.), medens
Skyttegravene foran Centrum og venstre Fløj var
besatte af Fjenden, saa kun enkelte Lytteposter
var fremskudte foran Linien. Det var bestemt,
at under et Angreb derpaa skulde Signalet
»lang Tone« gives og gentages af dertil langs
Landevejen opstillede Hornblæsere, og dette
Signal skulde være Alarmsignal for 2. og 3.
Linie; 8. Brigade havde da med 3 Batailloner
at besætte den tilbagetrukne Linie fra
Vemmingbund til 125 m N. f. Landevejen, medens
1. Bataillon skulde efterlades ved
Aabenraa-Vejen; 2. Brigade skulde sende 1 Bataillon til
den nordlige Del af den nævnte Linie og opstille
de andre paa visse Punkter, men disse
Anordninger kom ikke til Udførelse.

Fjenden havde Natten til 15. Apr. begyndt
Bygningen af en 3. Parallel i kun 250 m's
Afstand fra II-V og udbedret den de flg. Nætter,
saa den blev 6 m bred og afgav et skjult
Opholdssted for Stormkolonnerne, medens der paa
6 Steder var anlagt Udfaldstrin paa 20 m's
Bredde, for at de hurtig kunde komme op. De
bestod af i alt 46 Kompagnier Fodfolk, 5
Pionerkompagnier og 144 Fæstningsartillerister,
fordelte i 6 Kolonner paa 1000 à 2000 Mand, een
til hver af Skanserne I-VI, alt under Befaling
af General v. Manstein. I Reserve stod 10. og
11. Brigade, i alt 7 Batailloner samt 27 Kanoner.
Længere tilbage holdtes i Beredskab 12 3/4
Batailloner, 5 Eskadroner og 5 ridende Batterier,
medens 6 Batailloner, 2 1/2 Pionerkompagnier og
20 Kanoner ved Storskoven skulde udføre et
Skinangreb mod Als. Hele Angrebsstyrken, som
var stillet under Befaling af Prins Friedrich
Carl, udgjorde, Forposterne inkl., 41
Batailloner, 7 1/4 Pionerkompagnier, 5 Eskadroner og
67 Kanoner med tilsammen 37000 Mand. Om
Natten til den 18. skød de fjendtlige Batterier,
som siden 2. Apr. havde rettet en heftig Ild
mod Stillingen <footnote>
At denne haardt savnede bombesikre Rum kan
fremgaa deraf, at Artilleribeskydningen fra 2.-
17 Apr. havde krævet et Tab af 25 Officerer, 53
Underofficerer og 1133 Mand.</footnote>, kun svagt, men Kl. 4 begyndte
102 Stkr Skyts en voldsom Beskydning; indtil
Kl. 10 afgaves 7900 Skud, som yderligere
ødelagde de stærkt sammenskudte Værker. I
Stormens Øjeblik var derfor kun 37 Kanoner
brugelige foruden 18 Feltkanoner, 10 Morterer og
nogle Espingoler, og deraf fl. kun i Stand til
at gøre et enkelt Skud. Fra dansk Side blev
denne Ild, som frembragte følelige Tab, navnlig
i Løbegravene paa venstre Fløj, hvor fl.
Officerer af 22. Reg. blev dræbte ell. saarede, slet
ikke besvaret. Præcis Kl. 10 ophørte
Artilleriilden mod Skanserne, og den rettedes da mod
det bagved værende Terrain og Brohovederne,
medens i samme Nu de 6 Stormkolonner,
støttede af en levende Tiraillørild, brød frem fra
deres Skjul og angreb hver sin Skanse, hvis
Besætning, der vekslede fra 20 til 80 Mand,
først maatte søge at naa derind.

Observationsposterne gav straks Ild, og der
traadtes overalt til Gevær, saa at Fodfolket og
Artilleriet i et Nu aabnede en heftig Ild mod
Angriberne; men trods al udvist Tapperhed fra
Forsvarernes Side blev Skanserne hurtig
overvældede, hvorefter Løbegravsbesætningen blev
oprullet. Hvad der ikke blev taget til Fange,
søgte at forsvare sig i den tilbagetrukne Linie;
men da Understøttelsen fra Reserven udeblev,
maatte den hurtig forlades, tilmed da Skanse
VII allerede Kl. 10 1/2 faldt i Fjendens Magt.
Signalet »lang Tone« var blevet afgivet som
befalet, men ikke gentaget ned til Reserven,
mulig fordi nogle Hornblæsere var blevne skudte.
Saaledes fik 8. Brigade, der stod 1250 m fra
Skanselinien, ingen Underretning om Stormen.
Først Kl. 10 1/2 fik Oberst Scharffenberg, som
efter Ordre var i Brohovedet, Melding om
Angrebet, og han sendte da straks Befaling til
sine Regimenter, som i øvrigt allerede var i
Færd med at rykke hen til de betegnede
Stillinger, om at paaskynde Fremrykningen,
medens han selv fulgte efter. Fjenden var da
imidlertid allerede rykket ned over D. Mølle
og paa venstre Fløj over den tilbagetrukne
Linie. 20. Reg. naaede dog nær hen til denne,
men indvikleres saa i en heftig Kamp med
Preusserne, som benyttede den til Dækning og
tilføjede det store Tab. 9. Reg., som rykkede
frem paa begge Sider af Landevejen, naaede
ogsaa hen til Møllen, men kunde ej bryde
Fjendens Modstand. 8. Brigade, der nu var
splittet over en Front paa over 1250 m, uden
nogen Reserve bagved, kom derimod i en
meget vanskelig Stilling, da den fjendtlige 11.
Brigade rykkede Stormtropperne til Hjælp og
gennembrød Rummet mellem 9. og 20. Reg., saa
disse maatte gaa tilbage for ikke helt at
oprulles. - Da General du Plat, som ligeledes
opholdt sig i Brohovedet, fik Melding om
Fjendens Angreb, lod han hele 2. Brigade besætte
Brohovederne. Denne Befaling, som var i Strid
med den lagte Plan, tyder paa, at han alt
dengang ikke troede, at Stillingen kunde holdes.
Han søgte ogsaa, om end forgæves, at standse
8. Brigades Angreb og sendte 3. Brigade Ordre
om uopholdelig at gaa tilbage for ikke at blive
afskaaren. Kort efter faldt Generalen under
Forsøget paa at standse Strømmen af de
tilbagevigende Tropper, og faa Øjeblikke senere delte
hans Stabschef Major Schau og
Overkommandoens Souschef Major Rosen samme Skæbne. -
Det tog Tid, inden Ordren til 3. Brigade kom
til sin Bestemmelse, og denne indvikledes
saaledes i en heftig Kamp. Den fjendtlige 10.
Brigade, som først var gaaet frem ad
Landevejen, vendte sig nemlig mod Skanserne VIII
og IX, som faldt Kl. 11 1/2, og 25. Brigade
rykkede fra Ragebøl frem mod X, som blev rømmet,
netop da Fjenden nærmede sig. Brigaden
Wörishöffer maatte derfor under Tilbagetoget
gentagne Gange gøre Modangreb for at skaffe sig
Luft.

Efterhaanden kom Resterne af de stærkt
medtagne danske Tropper tilbage til Brohovedet og
derfra over paa Als, medens 2. Brigade holdt
dette besat og støttedes af 16 deri værende
Kanoner og Batterierne paa Als. Fjenden maatte
