som mulig, have let, kraftig, nærende Kost og
dgl. have Bevægelse i fri Luft. Der er visse
Spiser, hun bør undgaa, da de kan give Mælken
en uheldig Smag og Sammensætning, saaledes
Løg og Kaal. Ligeledes bør hun ikke nyde
Spiritus uden i ringe Mængde som lidt Vin
ell. bayersk Øl. Af <sp>Hindringer</sp> for D. kan
foruden de nævnte: manglende ell. for sparsom
Mælkeafsondring og misdannede Brystvorter,
nævnes forskellige Sygdomme hos Kvinden,
saaledes Sindssygdom, Epilepsi, Skt Veits Dans,
Brystsyge, kronisk Nyrebetændelse o. fl. a.
Bliver Kvinden frugtsommelig, maa hun ophøre
med D.; derimod er den Omstændighed, at
Menstruationen indfinder sig under D., ikke i og
for sig en Hindring for dennes Fortsættelse,
men stundom aftager Mælkeafsondringen stærkt
under disse Forhold. Bliver Kvinden meget
medtaget ell. svækket af D., maa denne opgives,
og særlig gælder dette ved Tegn til den
Sindssygdomsform, der undertiden - vistnok p. Gr.
a. Svækkelse - opstaar under D.
(Laktationspsykose). Indtræder der ingen Forhindring,
bør D. derimod fortsættes, til Barnet er 10-12
Maaneder gl. (se <sp>Afvænnen</sp>). Ved
Afvænningen, især hvis denne sker pludselig, kan der
komme betydelig Udspænding af Brysterne,
Hede, Rødme, Smerte, Hovedpine. Ved
passende Opbinding af Brysterne, ved Indgnidning
af dem med varm Olie, ved sparsom Kost
(særlig sparsom <sp>flydende Kost</sp>) og ved at
sørge for rigelig, tynd Afføring, kommer man
dog i Reglen paa faa Dage ud over disse
Besværligheder. Søger man derimod at lindre
dem ved at tømme Brysterne (ved et Patteglas
ell. paa anden Maade), trækker man kun
Sagen i Langdrag, saa det maa helst undgaas.
(<sp>Litt</sp>.: <sp>Leopold Meyer</sp>, »Den første
Barnepleje« [8. Udg., Kbhvn. 1915]).
<i>Lp. M.</i>
</chapter>

<chapter name="Diego Garcia">
<b>Diego Garcia</b> ['ð<sub>i</sub>æg<sub>å</sub>-gar'þi<sub>a</sub>], se
<sp>Chagos-Øerne</sp>.</chapter>

<chapter name="Diego-Ramirez-Øerne">
<b>Diego-Ramirez-Øerne</b> ['ð<sub>i</sub>æg<sub>å</sub>-ra'mir<sub>æ</sub>s], se
<sp>Ildlandet</sp>.</chapter>

<chapter name="Diego Suarez-Bugten">
<b>Diego Suarez-Bugten</b> ['ð<sub>i</sub>æg<sub>å</sub>-'s<sub>u</sub>ar<sub>æ</sub>þ-],
<sp>Antomboka</sp>, Bugt paa Nordspidsen af
Madagaskar strækker sig mellem Halvøerne Kap Amber
og Antsirane dybt ind i Landet og danner et godt
beskyttet Bassin, stort nok til at optage de
største Flaader. Havnen D., der benyttes som
Flaadestation, blev 1885 taget i Besiddelse af
Frankrig og udgjorde i de flg. Aar sammen med
Øen <sp>Nossi Bé</sp> paa Vestsiden og Øen <sp>Ste
Marie de Madagascar</sp> en selvstændig fr.
Koloni, indtil de 1896 stilledes administrativt
under Generalguvernøren over Madagaskar.
Byen D. havde (1911) 10300 Indb.
<i>C. A.</i>
</chapter>

<chapter name="Diehl, Karl">
<b>Diehl</b> [di.l], <sp>Karl</sp>, tysk Socialøkonom, f. 27.
Marts 1864 i Frankfurt a. M., blev 1893 Prof. i
Halle, 1899 i Königsberg, siden 1908 i
Freiburg i Br. Hans Hovedværk er den
omfangsrige, fængslende kritiske Biografi af »P. J.
Proudhon« (3 Bd, 1888-96). En god og
letlæst Oversigt over de revolutionære
Socialteoriers Historie giver »Über Sozialismus,
Kommunismus und Anarchismus« (1906; 2. Udgave
1911). Bl. hans teoretiske Skrifter er »Eine neue
Theorie des Geldes« (1905) og
»Sozialwissenschaftliche Erläuterungen zu David Ricardo«
(2 Bd, 1905).
<i>K. V. H.</i>
</chapter>

<chapter name="die hodierno">
<b>die hodierno</b> (lat.), den Dag i Dag; Dags
Dato.</chapter>

<chapter name="Diekirch">
<b>Diekirch</b> ['di.kirκ], lille By i
Storhertugdømmet Luxembourg, Hovedstad i et Kanton,
ligger smukt ved Sauer (Sure), er
Jernbaneknudepunkt, driver Ølbryggeri og har været meget
besøgt af Turister. (1905) 3705 Indb. D. blev i
14 Aarh. befæstet af den böhmiske Konge
Johan af Luxembourg; men i Beg. af 19. Aarh.
lod Franskmændene Voldene sløjfe og erstatte
med Bulevarder.
<i>G. Ht.</i>
</chapter>

<chapter name="Diele">
<b>Diele</b> ['di.l<sub>ə</sub>] (tysk) er i de nedersachsiske
Bondegaarde, hvor alle Rum samles i en
treskibet Tømmerkonstruktion under eet stort Tag,
det store Midtskib, hvortil der er Indkørsel
gennem Gavlporten, og som ved den anden
Gavlvæg uden Skillevæg gaar over i
Arnerummet (Flet) med dets aabne Arne. D. bruges
som Tærskelo. I Sideskibene staar Kreaturerne
med Hovedet ind mod D., og dens Loft tjener
som Høloft, hvorigennem Røgen trækker ud.
I de med Bondegaardene beslægtede Gavlhuse
i de nordtyske Byer er D. det store Forrum,
hvori man træder ind gennem Gadedøren, ofte
to Stokværk højt, omgivet af Trapper og
Galerier og møbleret med store Skabe og Kister.
- Ordet, der ogsaa kan lyde Däl ell. Dal, har
rimeligvis ingen Sammenhæng med tysk D.
(Bræt, Dolle), men med Thai (Dal) og bet.
saaledes den nederste Del af Huset.
<i>C. A. J.</i>
</chapter>

<chapter name="Dielektricitetskonstant">
<b>Dielektricitetskonstant</b> (intern. Symbol ε),
undertiden kaldt specifik Fordelingsevne, et
Tal, der udtrykker en elektrisk Egenskab ved
Stofferne. Bringes et isolerende Stof, f. Eks.
Svovl, ind mellem Pladerne af en ladet
Luftkondensator, hvis ene Plade <i>A</i> er afledet til
Jord, medens den anden <i>B</i> er isoleret og i
Forbindelse med et Elektroskop, vil man se, at
Elektroskopets Blade nu giver et mindre
Udslag; fjernes Svovlpladen, bliver Udslaget igen
det samme som før. Idet Elektroskopets

<img>Dielektricitetskonstant</img>
