(<sp>Litt</sp>.: <sp>A. H. M. Rasmussen</sp>,
»Skibsmotorlære«, 2 Bd [1915]; <sp>Hugo Güldner</sp>, »Das
Entwerfen und Berechnen der
Verbrennungskraftmaschinen« [1914]; <sp>A. P. Chalkley</sp>,
»Dieselmaschinen«.

<i>Værftsingeniør J. A. Christensen.</i>

<img>Fig. 3. Den ene af »Selandia«s Motorer.</img></chapter>

<chapter name="Diesen, Halvor Thorstein Romdal">
<b>Diesen,</b> <sp>Halvor Thorstein Romdal</sp>,
norsk Jurist og Politiker, f. i Kria 7. Decbr
1862. Vakt til politisk Interesse under
Valgkampen 1882 kastede han sig, straks han var
blevet jur. Student, ind i Journalistikken og fik
fra Jan. 1883 Ansættelse ved det konservative
»Fædrelandet«. <i>Cand. jur.</i> 1886. Efter at have
virket i jur. Stilling i nogle Aar, var han 1890
-98 Redaktør af »Bergens Aftenblad« og 1891
-98 Formand i Bergens Grundlovsforening. Han
fratraadte disse Stillinger for Septbr 1898 at
overtage Posten som Højrepartiets
Generalsekretær, men indtraadte Aaret efter som
politisk Redaktør ved »Aftenposten«. Samtidig var
han Formand i den konservative Presses
Landsforening og Medlem af Højres Centralstyre. Fra
sin Redaktørstilling trak han sig tilbage for
Jan. 1901 at etablere egen Sagførerforretning
i Kria og blev 1904 Højesteretsadvokat.
Imidlertid var han flyttet uden for Byen til Aker,
blev straks indvalgt i Herredsstyret og var
med til at grundlægge Lokalbladet
»Akersposten« fra 1. Jan. 1906. Siden 1. Juni 1908
har D. været politisk Chefredaktør for
»Aftenposten«. Han udgav 1912 en fængslende Bog om
»Folkeafstemning. En Historik og en
Udredning«.
<i>K. V. H.</i>
</chapter>

<chapter name="dies interpellat pro homine">
<b>dies interpellat pro homine</b> (lat.), Dagen
gør Paakrav for Mennesket ɔ: hvis der i en
Kontrakt er fastsat et bestemt Tidspunkt for en
Præstations Erlæggelse, behøver Kreditor ikke,
naar Tidspunktet kommer, at rette Paakrav til
Debitor, men denne skal af sig selv huske sin
Forpligtelse og opfylde den.
<i>E. T.</i>
</chapter>

<chapter name="Dies iræ">
<b>Dies iræ</b> (lat.: »Vredens Dag«),
Begyndelsesordene af en berømt lat. Hymne, der er fra
13. Aarh. og tilskrives Franciskaneren Thomas
fra Celano. I 14. Aarh. optoges den i Kirken
og fik senere Plads i Messen for de Døde.
Mange Komponister har sat <i>D. i.</i> i Musik, saaledes
Palestrina, Mozart og Cherubini. <i>D. i.</i> er overs.
paa fl. nyere Sprog, paa Dansk allerede i
Cassuben's Salmebog 1675 og senere sammen med
andre middelalderlige Hymner (med oplysende
Anmærkninger) af J. M. L. Hjort (Kbhvn 1849).
<i>H. O.</i>
</chapter>

<chapter name="Diesis">
<b>Diesis</b> (gr., fr. <i>dièse</i>), egl. Deling (af en
hel Tone). Pythagoras betegnede ved D. den
Del af en Tone (den saakaldte pythagoræiske
Halvtone, senere Limma, 256:243), hvormed
Kvarten overskred to Heltoner; senere
benyttedes D. som Betegnelse for enhver Del af en
Tone, der var mindre end en halv, og da man
i Middelalderen forsøgte at genoplive den
antikke Musikteori, konstruerede man endog
Instrumenter med særlige Tangenter for saadanne
Fjerdedelstoner. Disse Forsøg fik imidlertid
aldrig nogen praktisk Bet., og Navnet D. blev kun
tilbage som Betegnelse for Fortegnet (Kryds).
<i>S. L.</i>
</chapter>

<chapter name="Diespiter">
<b>Diespiter</b> (lat.), sjældnere Form for det
sædvanligere Juppiter.
<i>A. B. D.</i>
</chapter>

<chapter name="Diessbacherblaat">
<b>Diessbacherblaat</b> ['di.sbak<sub>ə</sub>r-], se
<sp>Berlinerblaat</sp>.</chapter>

<chapter name="dies stationum">
<b>dies stationum,</b> se <sp>Vagtdage</sp>.</chapter>

<chapter name="Diest">
<b>Diest</b> [di.st], befæstet By i Belgien, Prov.
Brabant ved Floden Demer. (1911) 8262 Indb.
Den er et vigtigt Knudepunkt paa Banelinien
Aachen-Antwerpen og en vigtig Fabrikby,
særlig med Klædefabrikker, Bryggerier og
Geneverbrænderier. Bekendt er Fabrikationen af
Violinstrenge. I Hovedkirken, den got. St
Sulpice, findes Filip af Nassau-Oraniens Gravsted.
- 13. Aug. 1914 slog Belgierne tyske Tropper
tilbage i en Fægtning ved D., men maatte faa
Dage efter rømme Byen.
<i>G. Ht.</i>
</chapter>

