Mening - den bedste »Stump«. En af
Fortidens Grunde til at foretrække E. for
Amputation er nu faldet bort; man frygtede nemlig før
den antiseptiske Tid Amputationerne, fordi der
paa hin Tid var stor Fare for Optræden af
Benmarvsbetændelse efter Gennemsavningen af
Knoglen med Aabning af Marvhulen. Ligeledes
kunde Gennemskæringen gennem Ledet udføres
med større Hurtighed end Gennemsavningen af
Knoglen, hvilket var vigtigt, den Gang man ikke
kendte Bedøvelse. Disse Grunde er imidlertid
faldne bort, idet Saarinfektionen nu ikke
medfører større Fare ved Amputationen end ved
E., og efter Indførelsen af Bedøvelse og blodtom
Operationsmetode spiller den forbrugte Tid
heller ikke den Rolle som i gl. Dage.
<i>E. A. T.</i>
</chapter>

<chapter name="Eksauguration">
<b>Eksauguration</b> (lat.), Ophævelse af et Steds
Hellighed; modsat Inauguration.
</chapter>

<chapter name="ekscedere">
<b>ekscedere</b> (lat.), overskride (det tilladelige),
gaa til Yderligheder, begaa Ekscesser.
</chapter>

<chapter name="Ekscellence">
<b>Ekscellence</b> (lat. <i>excelléntia</i>, Fortræffelighed,
Herlighed) brugtes som Ærestitulatur allerede
om og til de langobardiske og frankiske Konger,
selv de romersk-tyske Kejsere indtil Henrik VII
forsmaaede ikke denne Benævnelse, indtil de
antog den mere pompøse Majestætstitel. Derpaa
gik Titlen over til at anvendes af de kejserlige
og kongelige Statholdere samt af Hertuger og
Rigsgrever. I Italien lod de forsk. mindre
Staters Fyrster sig ligeledes udmærke med
E.-Titlen, hvilket de dog senere (17. Aarh.)
ombyttede med <i>Altezza</i>; nu er i Italien enhver
Adelsmand E. I Spanien er <i>excelencia</i> særlig
Grandernes Titel, men anvendes ogsaa om
Generalkaptajner o. a. høje Rigsembedsmænd. I
Tyskland fik Titlen i 17. og 18. Aarh. megen
Udbredelse og kom endog til Anvendelse paa
Professorer og Universitetslærere. Bl.
Diplomaterne er det kun Ambassadører, der i det
officielle Sprog er berettigede til at benævnes E.;
men ogsaa andre fremmede Statsrepræsentanter
hædres af Gourtoisie med Prædikatet.
Efterhaanden indskrænkedes Brugen af Titlen E. i
de fleste Stater, og den føres overalt i nyere Tid
kun af Staternes højeste civile og milit.
Embedsmænd, som f. Eks. Præsidenter, Ministre,
Guvernører, Generaler, Admiraler etc.

Af de nordiske Riger giver Danmark ethvert
Medlem af 1. Rangklasse, derunder dog for Tiden
(Jan. 1917) ikke Ministrene, Titel af E. Ifølge
Frd. 25. Maj 1671 § 19 havde Lensgrever i
Danmark og Norge Ret til »af de kgl. Betjente
og Undersaatter« at lade sig give Prædikatet
»højgrevelig E.«, naar de indehavde et Embede,
der medførte alm. E.-Titel, og for de ægte
mandlige Descendenter af Familien Danneskjold
er det fra Frederik VI's Tid en Særret at
henhøre til første Rangklasse og tituleres E. - I
Sverige indehaves E.-Titlen af Statsministeren,
Udenrigsministeren og Rigsmarskalken; i Norge
anvendes den for Tiden ikke.
<i>F. de F.</i>
</chapter>

<chapter name="ekscellere">
<b>ekscellere</b> (lat.), udmærke sig, overtræffe;
<sp>ekscellént</sp>, udmærket, fortræffelig.
</chapter>

<chapter name="Ekscelsiorgas">
<b>Ekscelsiorgas,</b> en Art Belysningsgas,
fremstillet ved Karburering af Luft; se <sp>Luftgas</sp>.
</chapter>

<chapter name="Ekscenter">
<b>Ekscenter</b> (<sp>Ekscentrik</sp>) er en
cirkelrund Skive, fæstet paa en omdrejende Aksel,
saaledes at dens Centrum ligger i en vis Afstand,
<sp>Ekscentriciteten</sp>, fra Akslens Midtlinie.
Under Omdrejningen vil Skivens Centrum
beskrive en Cirkel med Radius lig Ekscentriciteten.
E. tjener oftest til at frembringe en retliniet
frem- og tilbagegaaende Bevægelse, idet der om
Skiven er lagt en Ring, inden i hvilken Skiven
kan dreje sig, og Ringen er stift forbundet med
en Stang, E.-Stangen, hvis frie Ende ved et
Led bevæger den Maskindel, som skal have den
frem- og tilbagegaaende Bevægelse, og som maa
være styret til at bevæge sig retliniet. E.
medfører et ret stort Arbejdstab ved Friktion og
bruges derfor kun, hvor dette er af underordnet
Bet. Den bruges saaledes til at trække en
Dampmaskines Glider, en lille Pumpe e. l. Ellers
bruges en Krumtap (s. d.), som giver ganske
samme Art af Bevægelse.
<i>S. C. B.</i>
</chapter>

<chapter name="Ekscentricitet">
<b>Ekscentricitet</b> er Afvigelse fra det
sædvanlige, det vedtægtsmæssige, i et Menneskes Maade
at være paa, dog kun for saa vidt Ret og
Moral derved ikke krænkes. I Alm. udspringer
E. af en dobbelt Rod, nemlig dels af den
personlige Tilfredsstillelse, Individet føler ved at
gaa til Yderligheder i en ell. anden Retning,
f. Eks. i Klædedragt, i Sportspræstationer etc.,
dels af en Stræben efter at vække Opsigt, være
Genstand for Beundring ell. Misundelse.
<i>Alfr. L.</i>
</chapter>

<chapter name="Ekscentricitet (mat.)">
<b>Ekscentricitet</b> (<sp>mat</sp>.) ved Ellipse og
Hyperbel Forholdet mellem et Brændpunkts
Afstand fra Centrum og den halve store ell. første
Akse (se <sp>Ellipse</sp> og <sp>Hyperbel</sp>).
<i>Chr. C.</i>
</chapter>

<chapter name="Ekscentricitetsfejl">
<b>Ekscentricitetsfejl</b> er den Fejl, som ved
Vinkelmaaling opstaar derved, at Cirklens
Omdrejningsakse ikke gaar nøjagtig gennem
Centret af den inddelte Cirkel. E. bortskaffes ved
at aflæse Cirklen paa to diametrale Punkter.
</chapter>

<chapter name="ekscentrisk">
<b>ekscentrisk</b> (lat.), Tanker og Handlinger,
der savner fast Holdepunkt, kaldes e.; uden
Midtpunkt, original, overspændt, afvigende fra
det alm. - Figurer, hvis Centrum ikke falder
sammen, er e.
</chapter>

<chapter name="Eksception">
<b>Eksception</b> (lat.), Undtagelse, Indsigelse,
navnlig i Processen brugt om en Indsigelse fra
den Sagsøgtes Side, der ikke gaar ud paa at
bestride Rigtigheden af Sagsøgerens
Fremstilling i dens Helhed, men som hævder, at særlige
Omstændigheder foreligger (f. Eks. Umyndighed,
Tvang, Utilregnelighed, Eftergivelse etc.), der
medfører, at Sagsøgerens Paastand dog ikke bør
tages til Følge.
<i>E. T.</i>
</chapter>

<chapter name="eksceptionel">
<b>eksceptionel</b> (lat.), indeholdende en
Undtagelse, undtagelsesvis, usædvanlig, enestaaende.
</chapter>

<chapter name="Ekscerebration">
<b>Ekscerebration</b> ['æks-] (lat.), Udpresning
af Fosterhjernen efter Knusning af Kraniet, se
<sp>Embryotomi</sp>.
<i>E. A. T.</i>
</chapter>

<chapter name="ekscerpere">
<b>ekscerpere</b> (lat.), gøre et Uddrag af et
Skrift; <sp>Ekscerpt</sp>, Uddrag; Udtog af et Skr.
</chapter>

<chapter name="Eksces">
<b>Eksces</b> (lat.), Overskridelse af visse
Grænser, Overdrivelse, Udsvævelse, voldsom
Fremfærd, Uorden.
</chapter>

<chapter name="Eksces i Nødværge">
<b>Eksces i Nødværge,</b> se <sp>Nødværge</sp>.
</chapter>

<chapter name="ekscessiv">
<b>ekscessiv</b> (fr.), overskridende Maalet,
umaadelig, overdreven.
</chapter>

<chapter name="Ekscision">
<b>Ekscision</b> (lat.), Udskæring af en Svulst
ell. et fremmed Legeme, omtr. d. s. s.
<sp>Eksstirpation</sp>.
<i>E. A. T.</i>
</chapter>

<chapter name="ekscitere">
<b>ekscitere</b> (lat.), tilskynde, drive til, pirre;
<sp>ekscitabel</sp>, letbevægelig, pirrelig;
