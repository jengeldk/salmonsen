Samlingerne til Staten. Siden opholdt Gustaf III
sig ofte der med sit Hof. Efter hans Tid forfaldt
D., indtil Oskar I grundig reparerede det, og
1906 bevilgede Rigsdagen 160000 Kr til
Istandsættelser. Slottet er endnu pragtfuldt udstyret
(c. 650 Malerier), selv om meget af Samlingerne
er flyttet til Nationalmus. Der findes bl. a.
Mindesale for Karl XII og hans Generaler og for
Karl Johan samt en Oskarssal (paa
Foranledning af Oskar II). Biblioteket er indlemmet i
det kgl. Bibliotek i Sthlm, men kostbare
Gobeliner og værdifuld Kunstindustri findes endnu
paa D. En pragtfuld Herkulesfontæne staar midt
mellem Parkens smukke Græsplæner og Rabatter
samt de gl. statelige Lindealleer. Kongsgaarden
udgør 762 ha, og der er efterhaanden vokset en
hel lille By op paa den, deriblandt en hel Del
Sommerboliger for Stockholmere. (<sp>Litt</sp>.: <sp>J.
Böttiger</sp>, »Hedvig Eleonora's D.« [1889] og
<sp>A. Hahr</sp>, »De svenska kungl. lustslotten«
[1899]).
<i>A. M. D.</i></chapter>

<img>Drottningholm.</img>

<chapter name="Drouais, 2 fr. Malere">
<b>Drouais</b> [druæ'] 1) <sp>François Hubert</sp>,
fr. Portrætmaler fra Paris (1727-75), Elev af
Faderen, den højt ansete Portrætmaler
(fornemmelig Miniaturist) Hubert D. (1699-1767),
senere i Lære hos Vanloo, Natoire og Boucher,
blev Hoffets og den fine Verdens
Portræt-Modemaler; særlig i Barne- og Kvindeportrættet
udfoldede han stor Virtuositet. Louvre ejer 4
Portrætter, mange i Privatsamlinger, ogsaa i
Provinsmus.; i New Yorks Metropolitan-Mus.: Mlle
Helvetius, andre i Stuttgarts Mus. og Hampton
Court Pal.

2) <sp>Jean Germain</sp>, fr. Historiemaler, f. 25.
Novbr 1763 i Paris, d. 13. Febr 178S i Rom, Søn
og Elev af ovenn. F. H. D., men i sin Kunst
ganske præget af den senere Lærer David, hvem
han 1784 fulgte til Rom efter Rom-Prisen for
»Kristus og den kananæiske Kvinde« (Louvre).
Hans »Marius i Minturnæ« vakte i Paris en
Opsigt, der kunde minde lidt om den Furore,
hans Lærers »Horatiernes Ed« havde vakt.
Hans tidlige Død standsede de store
Forhaabninger til denne David's Yndlingselev.
<i>A. Hk.</i></chapter>

<chapter name="Drouet, Jean Baptiste">
<b>Drouet</b> [dru'æ], <sp>Jean Baptiste</sp>, fr.
Revolutionsmand (1763-1824). Han var
Medhjælper hos sin Fader, Postmesteren i
Sainte-Menehould, og da Kongefamilien under sit
Flugtforsøg kom til denne By 21. Juni 1791, var det ham,
der genkendte Ludvig XVI og ilede forud til
Varennes og fik Rejsevognen standset. For
denne skæbnesvangre Bedrift tilkendtes der ham
en Nationalbelønning, som han dog ikke vilde
modtage. Han sad senere i Konventet for
Marne-Dept, stemte for Kongens Henrettelse, optraadte
skarpt mod de Moderate og krævede, at alle
Englændere i Frankrig skulde henrettes. Ved
Maubeuges Belejring, hvor han var til Stede som
Konventsudsending, blev han taget til Fange af
Østerrigerne Oktbr 1793 og blev først udvekslet
sammen med Camus (s. d.) Decbr 1795. Han blev
nu Medlem af de 500's Raad. 1796 blev han
arresteret som Deltager i Babeuf's
Sammensværgelse, men flygtede til Udlandet. Under
Konsulatet vendte han tilbage og blev
Underpræfekt i sin Hjemby indtil Kejserdømmets
Ophør; efter Waterloo maatte han drage i
Landflygtighed som Kongemorder, men tilbragte
sine sidste Dage i Frankrig under et paataget
Navn.
<i>P. L. M.</i></chapter>

<chapter name="Drouet, Louis">
<b>Drouet</b> [dru'æ], <sp>Louis</sp> (<sp>François
Philippe</sp>), holl. Fløjtevirtuos, f. 1792 i
Amsterdam, d. 1873 i Bern; var 1807-10
Solofløjtenist og Lærer hos Kongen af Holland (Louis
Bonaparte), senere hos Napoleon I og Ludvig
XVIII, foretog derefter store Koncertrejser i
hele Europa, var 1836-54 Hofkapelmester i
Coburg, gik saa til New York og levede sine
sidste Aar i Frankfurt a. M. og Bern. Hans
Kompositioner for Fløjte beløber sig til henved 150
Værker (Koncerter, Fantasier, Variationer,
Rondos, Etuder etc.), og man tilskriver ham
Forfatterskabet til den fr. <i>Hymne Partant pour la
Syrie</i>, som han skal have komponeret for
Dronning Hortense, medens han en Tid lang var
ansat som hendes musikalske Sekretær. (<sp>Litt</sp>.:
»Ein Erinnerungsblatt aus einem Künstnerleben«
[i J. Schuberth's kl. Musikztg., Aarg. 1872, Nr
3 og 4]).
<i>S. L.</i></chapter>

<chapter name="Drouet d'Erlon, Jean Baptiste">
<b>Drouet d'Erlon</b> [dru'æ-d-æ'lå], <sp>Jean
Baptiste</sp>, fr. Marskal, f. i Reims 29. Juli 1765,
d. i Paris 25. Jan. 1844. Efter i 5 Aar at have
gjort Tjeneste som simpel Soldat i den kgl.
Hær traadte han 1792 ind i en Bataillon
