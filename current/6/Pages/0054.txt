<i>Figures des femmes</i> (1889), <i>Figures littéraires</i>
(1889), <i>Questions actuelles</i> (1891, en Samling af
hans Taler), <i>La question sociale</i> (1898, mod
Socialisterne), <i>Quatre ans de présidence</i> (1902),
<i>A l'Institute</i> (1907) o. a.
<i>S. Ms.</i></chapter>

<chapter name=”Descht”>
<b>Descht</b> ell. <sp>Dascht</sp>, pers. Navn for store
Sletter, navnlig hyppig om Ørkener, som
<sp>D.-i-Kewir</sp>, den store Saltørken, <sp>D.-i-Bedaulet</sp>
(Fattigdommens Mark) i det nordlige
Belutshistan. I særlig Forstand bruges D. som
Forkortelse af <sp>D.-i-Goran</sp>, de vilde Æslers Slette,
et Kystlandskab i Mekran i det sydlige
Belutshistan, der gennemstrømmes af D., den eneste
af Belutshistans Kystfloder, der fører Vand hele
Aaret igennem. (<sp>Litt</sp>.: <sp>A. Hughes</sp>, <i>The
country of Boloochistan</i> [London 1877]).
<i>M. V.</i></chapter>

<chapter name=”Deschwanden, Melchior Paul von”>
<b>Deschwanden</b> [de'∫vand<sub>ə</sub>n], <sp>Melchior
Paul von</sp>, schweizisk Historiemaler, f. 1811
i Stans (Unterwalden), d. 1881 smst., studerede
hjemme og i München, men fik sit kunstneriske
Præg i Rom, hvor han, under Samliv med
Nazarenerne og K. Blaas, studerede Rafael's
Værker. Han har skabt talrige (c. 2000) i
Schweiz meget skattede Andagts- og
Kirkebilleder (en Del i Kirker i Schweiz). (<sp>Litt</sp>.:
<sp>A. Kuhn</sp>, »M. P. D.« [Einsiedeln 1882]).
<i>A. Hk.</i></chapter>

<chapter name=”Des Cloizeaux, Alfred Louis Olivier”>
<b>Des Cloizeaux</b> [dæ-klwa'zo], <sp>Alfred Louis
Olivier</sp>, fr. Mineralog og Krystallograf (1817
-97), foretog efter endt Studietid
mineralogisk-geologiske Rejser i Tyskland, Rusland,
Skandinavien og Island, paa hvilket sidste Sted han
overværede Heklas Udbrud 1845. Efter at have
været ansat som Lærer ved forsk. Læreanstalter
i Paris blev D. 1876 Prof. i Mineralogi ved
<i>Muséum d'histoire naturelle</i> i Paris, fra hvilken
Stilling han 1894 trak sig tilbage. 1869 blev D.
valgt til Medlem af <i>Académie des sciences</i>. Som
Videnskabsmand har D. erhvervet sig et meget
anset Navn. Hans krystallografiske og 
mineralogiske Arbejder omfatter et overordentlig
stort Antal Substanser, hvis Egenskaber han har
undersøgt og beskrevet med en
beundringsværdig Nøjagtighed og Sikkerhed. Som hans
Hovedfortjeneste maa nævnes Indførelsen af
nøjagtig gennemførte optiske
Undersøgelsesmetoder i Mineralogien, Metoder, hvis Fortrinlighed
han selv beviste ved sine Arbejder, og som
efterhaanden har faaet den største Bet. Af hans
Afh. skal anføres: <i>Mémoire sur la cristallisation
et la structure interne du quartz</i> (1855); <i>De
l'emploi des propriétés optiques biréfringentes
en minéralogie</i> (1857); <i>Manuel de minéralogie</i>
(1862-94); <i>Nouvelles recherches optiques</i> (1867);
<i>Mémoire sur l'existence du microcline</i> (1876).
Som vedrørende Island fremhæves: <i>Sur la
hauteur de l'Hécla et sur l'éruption 1845</i> (1846);
<i>Observations minéralogiques en Islande</i> (1846);
<i>Observations sur geysers d'Islande</i> (1847).
<i>(N. V. U.). O. B. B.</i></chapter>

<chapter name=”Descloizit”>
<b>Descloizit</b> [dækloa'sit], et Mineral af
Sammensætning R<sub>2</sub>OH.VO<sub>4</sub>, hvor R = Pb,Zn. D.
krystalliserer rombisk, isomorf med Olivenit,
Farven er brunlig rød, brun ell. sort, Haardheden
3 1/2. Vægtfylden omtr. 6; den forekommer bl. a.
i Sierra de Córdoba i Argentina, Lake Valley
i Sierra Co. i New Meksiko, ved Kappel i
Kärnthen.
<i>(N. V. U.). O. B. B.</i></chapter>

<chapter name=”Desdemona”>
<b>Desdemona</b> [eng. dezd<sub>ö</sub>'mo<sub>u</sub>n<sub>a</sub>] (ital.),
kvindelig Hovedperson i Shakespeare's »Othello«.</chapter>

<chapter name=”Des-Dur”>
<b>Des-Dur,</b> se <sp>Des</sp>.</chapter>

<chapter name=”Deseado, Puerto”>
<b>Deseado</b> [ðæs<sub>æ</sub>'að<sub>å</sub>], <sp>Puerto</sp> (Port Desiré),
Bugt paa Østkysten af Patagonien i Sydamerika
ved Floden D.'s Munding. I D. ligger nogle
Smaaøer med Guanolag.
<i>M. V.</i></chapter>

<chapter name=”Deseilligny, Alfred”>
<b>Deseilligny</b> [d<sub>ö</sub>sæji'n<sub>j</sub>i], <sp>Alfred</sp>, fr.
Politiker (1828-75), var 1853-67 Bestyrer for
Fabrikkerne i Creuzot, som hans Morbroder og
senere Svigerfader, Schneider, ejede, og
overtog derefter Styrelsen af Fabrikkerne i
Decazeville. 1869 valgtes han til den lovgivende
Forsamling, hvor han forsvarede det frisindede
Kejserdømme og É. Ollivier's Ministerium. 1871
valgtes han til Nationalforsamlingen og sluttede
sig til venstre Centrum, men faldt fra i Maj 1873
og medvirkede til Thiers' Fjernelse fra Magten.
D. blev derefter Arbejds- og Novbr 1873
Handelsminister indtil Maj 1874, Han stemte Febr
1875 imod Wallon's Ændringsforslag, hvorved
den republikanske Statsform sloges fast, men
senere for den endelige Forfatningslov.
<i>E. E.</i></chapter>

<chapter name=”Deseine, Louis Pierre”>
<b>Deseine</b> [d<sub>ö</sub>'sæ.n], <sp>Louis Pierre</sp>, fransk
Billedhugger fra Paris (1749-1822). Efter sin
Stipendiattid i Rom virkede han i Paris; 1787
udstillede han bl. a. et Scævola-Hoved, der
kom til Kbhvn. 1789 blev han Medlem af
Akademiet her, 1791 af Akademiet i Paris.
Hovedværker af D. er Kolossalgruppen »Christi
Gravlæggelse« i St Roch i Paris (1807) og
Monument over Hertugen af Enghien (1816-22,
Vincennes-Slottet). Desuden har han udført en stor
Del Portrætarbejder, de meget roste Buster af
Maleren Vien, Winckelmann, Ludvig XVI,
Ludvig XVIII m. m. fl. Den ældre Broder, <sp>Claude
André D.</sp> (1740-1823) var ogsaa en anset
Billedhugger.
<i>A. Hk.</i></chapter>

<chapter name=”desennuyere”>
<b>desennuyere</b> [desaŋn<sub>y</sub>i'je'r<sub>ə</sub>] (af fr.
<i>désennuyer</i>), fordrive Kedsomhed for sig selv eller
andre, adsprede.</chapter>

<chapter name=”Desenzano sul Lago”>
<b>Desenzano sul Lago</b> [-'tsano], By i
Norditalien, Prov. Brescia, ligger ved Garda-Søens
sydlige Bred 28 km Ø. f. Brescia. (1911) 5600
Indb., der driver Vinavl (<i>vino sano</i>), Fiskeri,
Garveri og betydelig Handel over Søen med det
sydlige Tyrol. Af Bygningsværker mærkes
Ruinerne af et Minervatempel samt en 400 m lang
Jernbaneviadukt af rødt Veronesermarmor. Byen
har Lyceum, Gymnasium og Teater.
<i>H. P. S.</i></chapter>

<chapter name=”Deseret”>
<b>Deseret</b> ['des<sub>ə</sub>ret], se <sp>Mormoner</sp> og <sp>Utah</sp>.</chapter>

<chapter name=”Desertas, Las”>
<b>Desertas, Las</b> [-'ðæ'særtas], Gruppe af tre
smaa Klippeøer 30 km SØ. f. Madeira, til Tider
besøgt af Hyrder og Fiskere.
<i>C. A.</i></chapter>

<chapter name=”desertio”>
<b>desertio</b> er vor Rets Udtryk for, at en
Ægtefælle ensidig og uberettiget ophæver Samlivet,
se D. L. 3-16-15-2. Det kaldes undertiden
<i>desertio malitiosa</i> ell. svigagtig Rømning i
Modsætning til det Forhold, <i>d. simplex</i>, at være
bortrejst i lovligt Ærinde, f. Eks. Krig ell.
Købmandsskab. Virkningen af svigagtig Rømning
er en Ret for den anden Ægtefælle til at faa
Skilsmissedom efter 3 Aars Forløb; er <i>d.</i> kun
<i>simplex</i>, kan Dommen faas efter 7 Aars Forløb.
Under den svigagtige Samlivsophævelse, der
ikke just forudsætter en Bortdragning til andet
Sted inden for ell. uden for Riget, har den anden
Ægtefælle ingen Underholdspligt over for den
