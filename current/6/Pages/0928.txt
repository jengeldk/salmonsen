Mønje. Det anvendes i St f. blanke Ledninger
paa Steder, hvor der findes for Kobberet
skadelige Dampe ell. Luftarter.
<sp>Okonitledning</sp> er isoleret ganske som vulkaniseret
Ledning, blot er Gummien erstattet af
Isolationsmassen Okonit. Endelig skal nævnes, at man,
tvunget af den ved Verdenskrigen indtraadte
Mangel paa Kobber, fl. Steder, navnlig i
Tyskland, har anvendt Zink, Jern og forskellige
Legeringer til isolerede Ledninger.

Selve <sp>Ledningens Montering</sp> kan
ske paa forsk. Maade. Der skal beskrives flg.:
Oplægning i <sp>Hullister</sp>
af Træ, hvor hver Leder
anbringes i sin Fordybning
i en Træliste, der er
forsynet med Laag, og som er
anbragt is:oleret paa lave
Porcelænsunderlag.
Ledningerne kan endvidere
oplægges paa
<sp>Porcelænsklemmer</sp> i
Træ-Dækkasser, paa <sp>Knapper</sp>,
<sp>Klokker</sp> ell. <sp>Ringe</sp>
af <sp>Porcelæn</sp>, <sp>Glas</sp> ell.
andet Isolationsmateriale, i <sp>Staalrør</sp>, der
kan være aabne langs en Frembringer ell.
sammensvejsede langs denne, i
<sp>Papirrør</sp>, imprægnerede og omgivne af en
tynd Metalkappe (de saakaldte
<sp>Bergmannsrør</sp>). <sp>Rørtraad</sp> og <sp>Blykabel</sp>
oplægges direkte paa Væggen uden anden
Beskyttelse. Af de nævnte Oplægningsmetoder
maa aabne Staalrør, Hullister, Dækkasser samt
Papirrør kun anvendes i tørre Rum, medens
de øvrige Metoder kan anvendes
overalt. Medens Samlingerne
imellem Rørene i alm.
Installation udføres ved Hjælp af
Muffer ell. Bøjler, der skydes løst
over Rørenderne, maa man i
særligt <sp>fugtige</sp> Rum lægge
Ledningerne i absolut tæt
sammenskruede Staalrør. Man kan
ogsaa i fugtige Rum montere
Ledningerne paa særlige
<sp>Drypknapper</sp> eller <sp>Klokker</sp>,
Ledningerne overstryges da med
en modstandsdygtig Lak. I
Rørinstallationer lægges altid fl.
Ledninger, og navnlig altid Frem-
og Tilbageledningen for et
Apparat i samme Rør. Samlinger og
Afgreninger foretages i særlige
Daaser med Porcelænsindlæg
(Fig. 6), hvilket derimod ikke er
Tilfældet ved Installationer i Hullister, paa
Klemmer, Knapper o. l. Ved større
Ledningstværsnit anvendes særlige Forgreningsdaaser af
Isolationsstof med indbyggede Klemmer af
Metal. Ved Rørtraads- og Blykabelinstallationer
foretages alle Samlinger, Afgreninger og
Tilslutninger i Daaser, som tilsmeltes vandtæt med
Isolationismasse (Fig. 7).

<sp>Afbrydere og Sikringer</sp>. I
Beboelsesrum o. a. tørre Rum benyttes Afbrydere og
Sikringer, hvis spændingsførende Dele kun er
beskyttede mod Berøring og Beskadigelse ved
lette Beskyttelsesdæksler af Metal ell. et
Isolationsstof, medens der i fugtige eller
eksplosionsfarlige Rum benyttes Apparater, som
er fuldstændig vand- og lufttæt indkapslede
i Beskyttelseskasser af Støbejern, svært
Porcelæn eller lignende. Af Afbrydere anvendes
<sp>Drejeafbrydere</sp> og
<sp>Tumblerafbrydere</sp>, der anvendes
ved smaa Strømstyrker (indtil 10
Amp.) og navnlig benyttes ved de
enkelte Grupper og
Belysningsapparater i Installationerne, samt
<sp>Knivafbrydere</sp>, som bygges
til meget store Strømstyrker og
anvendes til alle større Dele af
Installationer. I <sp>Drejeafbryderne</sp>
(Fig. 8) findies et drejeligt,
cylindrisk Legeme af Isolationsstof med
paaskruede ell. paaklemte
Metaldele, som ved Drejning skiftevis
danner eiler afbryder en
Forbindelse imellem to faststaaende Kontaktdele,
hvortil Ledningerne er forbundne. I
<sp>Tumblerafbryderne</sp> (Fig. 9) bevæges en kort
Metalstang om et fast Drejningspunkt og skydes
herved ind imellem to faststaaende
Kontaktstykker, hvortil
Ledningerne er førte. Baade Slutningen og
Afbrydningen af Strømmen
foregaar momentant, saa at en
eventuel Lysbue straks vil slukkes. Ved
<sp>Knivafbryderne</sp> (Fig. 10)
bevæges et knivformet Metallegeme
omkr. en i Knivens ene Ende
anbragt fast Drejningsakse og føres
derved med den frie Ende ind
imellem to faststaaende
Kontaktfjedre. Forbindelsen sluttes
derved fra det ene Sæt faste
Kontaktfjedre igennem Kniven til det
andet Sæt Fjedre, der tillige bærer
Knivens Omdrejningsaksel. En
Knivafbryder, monteret sammen
med Sikringer i en vandtæt
Støbejernskasse, er vist i Fig. 11. Den
betjenes ved et Haandtag
udvendig fra, og Kassen er forsynet med en
saaledes indrettet mekanisk Aflaasning, at
Knivafbryderen ikke kan sluttes, naar Kassen er
aaben, ligesom omvendt Kassen ikke kan
aabnes, naar Afbryderen er sluttet.

De i Installationerne anvendte <sp>Sikringer</sp>
(se under <sp>elektriske Sikringer</sp>) er

<img>
Fig. 12. Propsikring i Snit.
</img>

<img>
Fig. 13. Patronsikring med Dæksel og Rundskrue.
</img>

<img>
Fig. 14. Patronsikring med Flige.
</img>

<img>
Fig. 15 a. Lamelsikring.
</img>

<img>
Fig. 15 b. Lamelsikrings Sokkel.
</img>
