<chapter name="Dundonald, Douglas Cochrane">
<b>Dundonald</b> [dan'dåna£d], <sp>Douglas
Cochrane</sp>, Jarl af, eng. Officer, f. 1855,
Sønnesøn af den kendte Admiral Cochrane. Han
deltog 1884-85 i Toget i Nil-Egnen og viste her
overordentlig Tapperhed, særlig paa Vejen
gennem Ørkenen imod Khartum, hvorfra han bragte
Budskabet tilbage om Gordon's Død. Som Oberst
kæmpede han 1899-1900 under Buller i Natal
og var den, der først trængte ind til
Ladysmith med Undsætning. Til Løn blev han
General og sendtes 1902 til Kanada for at
organisere Militsen, men hjemkaldtes 1904 for en
Tale, hvori han havde beskyldt Ministeriet i
Kanada for at tage politiske Hensyn ved
Officersudnævnelser. Dog blev han 1907
Generalløjtnant.
<i>E. E.</i></chapter>

<chapter name="Dundret">
<b>Dundret,</b> <sp>Gellivare-D.</sp>, Bjerg i Gellivare
Sogn, Nordbottens Län, ligger faa km SØ. f.
Stationen Gellivare og er 823 m højt. Fra en
af dets vestlige Toppe har man den smukkeste
Udsigt. Midnatssolen kan her ses fra 5. Juni til
11. Juli.
<i>G. Ht.</i></chapter>

<chapter name="Dunedin">
<b>Dunedin</b> [dan'e.d<sub>i</sub>n eller -l.d<sub>i</sub>n], By paa
Sydøstsiden af Sydøen i Ny Zeeland ved
Otago Bay, en forholdsvis ung By, der først
blev grundlagt 1848, har (1910) 44809 Indb. og
med Forstæderne <sp>Caversham</sp>, <sp>St Kilda</sp>,
<sp>South-D.</sp>, <sp>Mornington</sp>, <sp>Roslyn</sp>,
<sp>Maori Hill</sp>, <sp>North-East-Valley</sp> og
<sp>West-Harbour</sp> op imod 100000 Indb. En vigtig
Grund til det store Opsving var Opdagelsen af
de rige Guldlejer ved det 100 km fjerne
Gabriels Gully. D.'s Havnestad <sp>Port
Chalmers</sp> ligger 14 km fra Byen. D. er
regelmæssig og smukt bygget, og bl. Bygningerne kan
fremhæves Univ. med et Mus., to Teatre, et
Hospital og et Bibliotek samt en bot. Have. Den
er Sædet for en kat. og en anglikansk Biskop.
<i>(C. A.). M. V.</i></chapter>

<chapter name="Dunér, Nils Christopher">
<b>Dunér</b> [du'ne.r], <sp>Nils Christopher</sp>,
sv. Astronom, f. 21. Maj 1839 i Billeberga i
Skaane, d. 10. Novbr 1914 i Sthlm, blev, efter at
have fuldendt sine Universitetsstudier i Lund,
1862 ansat som Amanuensis ved Observatoriet
smst., rykkede 1864 op til Observator og
udnævntes 1888 til Prof. i Astronomi ved Upsala
Univ. 1861 var D. Deltager i Torell's, 1864 i
Nordenskjöld's Ekspedition til Spitsbergen
(»Förberedande undersökninger rörande
utförbarheten af en gradmätning på Spetsbergen«
[1866]). Af D.'s større Arbejder fremhæves:
<i>Mesures micrométriques d'étoiles doubles</i> (1876),
<i>Sur les étoiles à Spectre de la 3. classe</i> (1884),
af <i>Royal Society</i> i London 1892 prisbelønnet med
Rumford-Medaillen som et Fundamentalarbejde,
<i>Recherches sur la rotation du soleil</i> (1891),
hvori han ad spektroskopisk Vej har verificeret
Carrington's af Solpletobservationer udledede
Resultater vedrørende Solens Rotation. Dette
Arbejde blev fortsat i Upsala (<i>Recherches sur
la rotation du soleil</i> II [1907]). Desuden har D.
arbejdet med foranderlige Stjerner, beregnet
Planet- og Kometbaner og i Lund sammen med
Engström observeret Zonen 35°-40°:
<i>Observations</i>, I-III (1895-1900), »Catalog von 11446
Sternen« (1902). Han har skrevet »Handbok i
allmän astronomi« (1899). Ved Siden heraf har
han offentliggjort talrige mindre Afh. om
foranderlige Stjerner. Siden 1898 var D. Medlem
af »Astronomische Gesellschaft«'s Bestyrelse og
havde faaet det Hverv sammen med Müller og
Hartwig at udgive en Katalog over foranderlige
Stjerner.
<i>J. Fr. S.</i></chapter>

<chapter name="Dunfermline">
<b>Dunfermline</b> [dan'fə.m£<sub>i</sub>n eller dam-], By i
det østlige Skotland, Fifeshire, ligger ved den
nordbritiske Jernbane 26 km NV. f. Edinburgh
og har (1911) 28103 Indb. og en blomstrende
Industri i Lærred og fint Dækketøj
(Damaskvævningen indført 1718) samt Farverier,
Jernstøberier, Sæbesyderier etc. Den har Ruiner af
et storslaaet Benediktinerabbedi i normannisk
Stil med Robert Bruce's Grav, og af et Slot,
hvor Karl I blev født, og hvor hans Søn, Karl
II, undertegnede Covenantet Aug. 1650. Andrew
Carnegie, som er f. i D., har skænket Byen rige
Gaver, deriblandt et offentligt Bibliotek og
Pittencrieff Park.
<i>G. Ht.</i></chapter>

<chapter name="Dunfermline, James Abercromby">
<b>Dunfermline</b> [dan'fə.m£<sub>i</sub>n eller dam-], ], <sp>James
Abercromby</sp>, Lord, eng. Politiker (1776-
1858), Søn af General Ralph Abercromby, blev
1801 Sagfører og fik senere Bestyrelsen af
Hertugen af Devonshires Godser. 1807 valgtes han
til Underhuset som Whig, tog særlig Del i
Drøftelsen af skotske Anliggender og
medvirkede til Fremme af den senere Valgreform ved
gentagne Forslag (1824-26) om Ændring af
Edinburghs meget forældede Repræsentation.
1827 var han Generalauditør (<i>Judge Advocate</i>) i
Canning's Ministerium og havde 1830-32 et
Dommerembede i Skotland. Han blev derefter
Underhusmedlem for Edinburgh, 1834 optaget i
Ministeriet som Møntmester og 1835 valgt til
Underhusets Formand, dog kun med 6
Stemmers Overtal og kun indtil 1839. I denne
Stilling gennemførte han væsentlige Ændringer i
Behandlingen af de private Lovforslag. 1839
ophøjedes han til Peer som Lord D. Hans Søn,
<sp>Ralph Abercromby</sp>, Lord D. (1803-68),
var i en lang Aarrække Diplomat, 1836-40
Sendemand i Firenze, 1840-51 i Turin og 1852
-58 i Haag.
<i>E. E.</i></chapter>

<chapter name="Dunganer">
<b>Dunganer,</b> en i det nordvestlige Kina og
Dsungariet boende Folkestamme. Mange holder
dem for ægte Kinesere, der p. Gr. a. deres
Overgang til Islam lidt efter lidt har fjernet sig
fra deres opr. Stammeslægtninge; men
almindeligvis anses de dog for et tyrk. Folk, som har
antaget kin. Sprog og Levevis. Under den store
Taiping-Opstand søgte D. at afryste det kin.
Aag. Opstanden udbrød 1861 i Kuldsha i det
nordlige Østturkestan og bredte sig herfra
hurtig over Dsungariet og det meste af
Østturkestan. De kin. Garnisoner blev nedhuggede ell.
tvungne til at træde over til Islam, og ved Slutn.
af 1863 holdt Kineserne sig kun i Kashgar,
Jarkand og enkelte andre Steder. Da Jakub Beg
1864 tilrev sig Herredømmet i Kashgarien,
sluttede D. et Forbund med ham om en fælles
Optræden mod Kineserne; men da de senere selv
brød Overenskomsten, blev de slaaede af Jakub
Beg og trængte tilbage over Tian-schan.
Alligevel tilføjede de 1872 den kin. General
Tso-tsung-tang et saa betydeligt Nederlag, at det en Tid
lang saa ud, som om hele Nordkina skulde
falde i deres Hænder. Men fra 1876 vendte
Lykken sig, og trods Jakub Beg's
