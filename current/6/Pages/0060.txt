Minuts Ophold i Flammen, er denne Metode
maaske Idealet af al D.

Hvor den tørre Varme ikke er anvendelig,
vælger man i Laboratorierne i de fleste Tilfælde
D. ved <sp>Damp</sp>, <sp>Dampsterilisation</sp>,
enten som <sp>højtspændte</sp>, og dermed til over
100° ophedede Vanddampe, der da som Regel
er stillestaaende ell. delvis stillestaaende, eller
som <sp>strømmende Vanddampe</sp> under
alm. Lufttryk, altsaa Kogetemperatur. Dog kan
man, som vi skal se, ogsaa anvende strømmende
Damp i overspændt Form.

D. ved <sp>spændte Dampe</sp> foregaar i det
under Navnet <sp>Autoklave</sp> bekendte Apparat,
hvoraf en af de første Modeller var
<sp>Chamberland</sp>'s (Elev af Pasteur). Autoklaven er
i det væsentlige det samme som en rummelig
Papin's Gryde. Den bestaar (se Fig. 1) af en
stærk Kobberkedel (<i>f</i>), der lukkes med
hermetisk sluttende Laag med Manometer (<i>c</i>), Hane
(<i>b</i>) og Sikkerhedsventil (<i>a</i>), og anbringes i et
Jernfyrfad (<i>g</i>) med en stor Gaskogebrænder
under Kedlen. De til D. bestemte Genstande
anbringes i en Traadkurv (<i>h</i>), der anbringes i
Kedlen, efter at der er ihældt 1 à 2 Liter Vand.
Nu paaskrues Laaget, Gassen tændes, Hanen
aabnes; naar Vandet har kogt saa længe, at man
maa antage al Luft uddreven gennem den aabne
Hane, lukkes denne, og man lader Damptrykket
vokse til et Par Atmosfærer, svarende til en
Temp. paa ca. 115°. Naar man har ladet dette
foregaa gennem en Tid, som efter de
foreliggende Forhold maa anses passende, slukker
man Gassen, hvorpaa man lader afkøle
langsomt, til Damptrykket er gaaet ned til
0-Punktet; først da aabnes Hanen, og Laaget afskrues.
En D. i dette Apparat anses for betryggende
over for alle kendte Bakterier og
Bakteriesporer. Da dernæst de i vore Laboratorier
anvendte Stoffer og Genstande taaler at
underkastes denne Behandling, saa er Metoden
anvendelig overalt, hvor der er Tale om
paalidelig D.

D. ved <sp>strømmende Damp</sp> foregaar i
et noget simplere Apparat, hvis Model er
angivet af <sp>R. Koch</sp>. Apparatet forstaas let uden
Tegning, idet det væsentlig bestaar i
Autoklavens Kedel, men uden den hermetiske Lukning
af Laaget og altsaa ogsaa uden dettes forsk.
Rekvisitter, Hane, Manometer etc. For at
beskyttes mod Afkøling kan Apparatet enten som
Autoklaven anbringes i en Metalkappe, ell. det
kan beklædes med Filt ell. andet slet
varmeledende Stof. D. foregaar da ganske simpelt
paa den Maade, at Vandet paa Kedlens Bund
bringes i Kog, og Kogningen fortsættes 1/4, 1/2
à 1 Time, idet Tiden beregnes fra det Øjeblik,
da et gennem et Hul i Laaget indsat
Termometer viser 100°. D. efter den her beskrevne
Metode anses for betryggende over for alle
Bakterieformer, men ikke absolut over for alle
Sporer. Derfor vil det være sikrest at gentage
D. i 100° strømmende Vanddamp fl. Gange
med nogle Dages Mellemrum (Tyndall), da man
paa den Maade tør haabe, at de Sporer, der
ikke er dræbte ved den første D., inden den
næste er udviklede til Bakterier, som er mindre
modstandsdygtige end Sporerne og derfor
dræbes ved den ny Ophedning. Medens derfor D.
ved strømmende Damp ikke er fuldt saa
paalidelig som D. ved overspændt Damp, kan man
dog naa fuldkomne Resultater ved hin saavel
som ved denne.

<sp>Kogning</sp> anvendes i Laboratorierne navnlig
til D. af Vædsker samt undertiden ogsaa til
D. af enkelte mindre Apparater, hvor man
ikke vil benytte Flambering. Kogningen har
imidlertid den samme Vanskelighed som D. ved
100° Damp, at enkelte meget modstandsdygtige
Sporer kan overleve en enkelt Kogning, saa at
man over for Muligheden for saadannes
Tilstedeværelse kan blive henvist til gentagen
Kogning.

D. ved lavere Varmegrader anvendes ved
saadanne Lejligheder, hvor det Stof, der skal
desinficeres, ikke taaler Kogeheden, og hvor
man maa antage, at de Bakterieformer, man
har at gøre med, er ude af Stand til at
overleve den lavere Desinfektionstemperatur omkr.
80°. Ved afbrudt Opvarmning flere Dage efter
hinanden kan man i øvrigt bringe denne
Metode til at blive meget effektiv, og over for
enkelte af vore farligste Bakterieformer er en
enkelt Opvarmning til 80° (Pasteurisering)
ganske betryggende, saaledes over for
Tuberkelbacillen, Tyfusbacillen, Kolerabacillen.

<sp>D. ved kemiske Stoffer</sp> benyttes i
Laboratorierne ved det daglige Arbejde navnlig

<img>Fig. 1.</img>
