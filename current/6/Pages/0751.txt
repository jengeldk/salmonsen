Slangens Rolle, Livstræet, og bl. a. henvist til
Adapamytens Fortælling om, hvorledes
Mennesket narredes for at faa et evigt Liv. - Hos
<sp>Ezekiel</sp> (28, 11-19; 31,8) er E. blevet Navnet
paa selve Haven, som her er en Gudehave, en
Park med Cedre og Cypresser og alskens
Kostbarheder paa »Guds Bjerg«, hvor de
guddommelige Væsner bor. I den efterbibelske Litt.,
hvor E. ofte kaldes Paradis, skifter E. atter
Karakter og ses nu væsentlig som de salige
Menneskers Opholdssted efter Døden. Henok's
Bog skildrer den som en Have med duftende
Træer og et Visdomstræ, af hvis druelignende
Frugt de Salige faar Visdom. E. er her ved
Jordens yderste Grænse, men den senere
Jødedom gaar et Skridt videre og hensætter E. til
Himlen. De realistiske Træk omfortolkes, og
de 4 Floder bliver overnaturlige Strømme med
henh. Mælk, Vin, Balsam og Honning. I
Talmud skelnes der saa endelig mellem to E.'er,
et himmelsk og et jordisk.
<i>J. P.</i>
</chapter>

<chapter name="Eden, Flod">
<b>Eden</b> [i.dn], Flod i det nordvestlige England,
udspringer paa Bow Fell, gennemstrømmer
med nordvestlig Retning Westmoreland og
Cumberland i en smuk, frugtbar Dal, der adskiller
Cumberlands Bjerge fra de penninske Bjerge,
og udmunder efter et 104 km langt Løb i
Solway Firth. Den er kun sejlbar til Carlisle for
mindre Skibe. Ved Bredden af E. ligger E. Hall
(6 km NØ. f. Penrith), tilhørende Slægten
Musgrave.
<i>G. Ht.</i>
</chapter>

<chapter name="Eden, eng. Adelsslægt">
<b>Eden</b> [i.dn], eng. Adelsslægt, hvorfra to
Statsmænd <sp>Auckland</sp> er udgaaede. 1) <sp>William
E.</sp> (1744-1814), blev 1769 indskrevet som
Sagfører og skrev 1771 <i>Principles of the penal law</i>;
1772 udnævntes han til Understatssekretær,
valgtes 1774 til Underhuset og fik 1776 Sæde i
<i>Board of Trade</i>, samt var 1778 en af de 5
Kommissærer, der sendtes til Nordamerika for at
opnaa Forstaaelse med de oprørske Kolonier.
1780 blev han Oversekretær for Irland indtil
Apr. 1782 og Apr.-Decbr 1783 Viceskatmester
for Irland under Blandingsministeriet Shelburne;
fik under W. Pitt igen Sæde i <i>Board of Trade</i>,
men brugtes især i diplomatiske Sendelser,
saaledes 1785-87 til Paris, hvor han sluttede
vigtige Handelsoverenskomster, 1788 til Madrid
og 1790-93 til Nederlandene. 1789 blev han
irsk Peer som Baron Auckland og 1793 britisk.
1798 blev han Generalpostmester, beholdt 1801
-04 Stillingen under Addington og blev 1806
Handelsminister i det liberale Ministerium
Grenville, samt hørte senere til Whig'erne. Hans
<i>Journals and Correspondence</i> udgaves 1860-62
i 4 Bd.

2) <sp>George E.</sp> (1784-1849), foreg.'s Søn,
valgtes 1810 til Underhuset og arvede 1814 Sæde
i Overhuset, hvor han trofast støttede
Whig'erne. Han blev derfor Novbr 1830
Handelsminister under Jarl Grey indtil Apr. 1834 og
derefter 1ste Admiralitetslord under Melbourne;
var Febr 1836-Marts 1842 Generalguvernør i
Indien. Han paaførte 1838 Afghanistan Krig og
blev efter de første Sejre forfremmet til Jarl
Auckland 1839, men led senere afgjort Nederlag.
Alligevel blev han Juli 1846 paa ny Minister for
Flaaden indtil sin Død.
<i>E. E.</i>
</chapter>

<chapter name="Edén, Nils">
<b>Edén</b> [e'de.n], <sp>Nils</sp>, sv. Historiker og
Politiker, f. 25. Aug. 1871 i Piteå, 1897 Licentiat i
Filosofi, 1899 <i>Dr. phil.</i> paa en med den
Geijerske Pris belønnet Afh. »Om Centralregeringens
Organisation under den ældre Vasatiden« og s.
A. Docent, 1903 ekstraordinær og 1909 ordinær
Prof. i Historie ved Upsala Univ. E. har
leveret fl. Bidrag til den sv.-norske Forenings
Historie, bl. a. »Den svensk-norska
unionsförfattningens tilkomst«, »Kielerfreden och unionen«
(begge 1894) og Sommeren 1905 som et Indlæg
i Striden om Opløsningen af Unionen den,
ogsaa til Tysk, Fransk og Engelsk overs. Brochure
»Det svenska programmet i unionskrisen«. Bl.
E.'s øvrige Skr er at nævne: »Gustaf Adolfs
riksdagsordning« (1902), »Den svenska
centralregeringens utveckling till kollegial organisation,
1602-34« (1902), »1809-års revolution« (1911),
»P. Swart: Gustaf I's krönika« (1912), hvorhos
han har redigeret »A. Oxenstiernas skrifter och
brefväxling. Senare afd.« (Bd. 11, 1905). E. har
siden 1909 tilhørt Rigsdagens andet Kammer,
valgt fra Upsala Len, og er her efter K. Staaff's
Død (4. Oktbr 1915) det frisindede Partis Fører.
<i>K. V. H.</i>
</chapter>

<chapter name="Edenit">
<b>Edenit,</b> se <sp>Amfibolgruppen</sp>.
</chapter>

<chapter name="Edentata">
<b>Edentata,</b> se <sp>Gumlere</sp>.
</chapter>

<chapter name="Eder, Flod">
<b>Eder</b> ['e.d<sub>ə</sub>r] eller Edder, Flod i Tyskland,
udspringer i Rothaargebirge i Westfalen,
strømmer gennem Waldeck i Hessen-Nassau og
udmunder ved Guntershausen i Fuldas venstre
Bred, efter et Løb paa 135 km. Tidligere var
den guldførende.
<i>G. Ht.</i>
</chapter>

<chapter name="Eder, Josef Maria">
<b>Eder</b> ['e.d<sub>ə</sub>r], <sp>Josef Maria</sp>, østerr.
Fotokemiker, f. i Krems a. d. Donau,
Nedre-Østerrig, 1855, blev 1882 Prof. i Kemi ved Wiens »k.
k. Staatsgewerbeschule«, 1888 Direktør for den
»k. k. Graphische Lehr- und Versuchanstalt« i
Wien. E. er endvidere Medlem af det »kais.
Akademie der Wissenschaft in Wien« og
Æresmedlem af mange fotogr. Foreninger.

E. er særlig kendt ved sine mange Arbejder
paa Fotografiens Omraade, saavel skriftlige som
praktiske Undersøgelser. Af hans Skr kan
nævnes: »Reaktionen der Chromsäure und der
Chromate auf Gelatine, Gummi, Zucker« (1878),
»Ausführliches Handbuch der Photographie«
(1. Udg. 1892-1903), »Die Momentphotographie
in ihrer Anwendung auf Kunst und
Wissenschaft« (1886-88), »Spektralanalytische
Untersuchungen über photographischen
Dreifarbendruck« (1902), »Wellenlängenmessungen im
roten Bezirke der Funkenspektren« (1909). Siden
1887 har E. hvert Aar udg.: »Jahrbuch für
Photographie und Reproduktionstechnik«. E.'s
grundige Undersøgelser har bl. a. omfattet
Blyforstærkning, Klorbromsølvgelatine-Emulsion,
forsk. Fremkaldere, Spektralanalyse og Maaling
af Intensiteten af de ultraviolette Straaler.
<i>C. E. A.</i>
</chapter>

<chapter name="Ederdun">
<b>Ederdun,</b> se <sp>Ederfugl</sp>.
</chapter>

<chapter name="Ederfugl">
<b>Ederfugl</b> (<i>Somateria</i>), en af kun 2 Arter af
højnordiske Dykænder bestaaende Slægt,
kendelig paa, at Fjerklædningen paa Kinder og
Pande fortsætter sig med spidse Flige ud paa
Næbbet.

E. (norsk ogsaa: Efugl, Ærfugl) (<i>Somateria
mollissima</i> L.) (Illustr., se farvetrykt Tavle
