1897]; <sp>Morris</sp>, <i>Condition of the Catholics
under James I</i> [1872]. D.'s Liv er skildret af
Thomas Longueville i: <i>A Life of a Conspirator
by a Romish Recusant</i> [1875]).

2) <sp>Sir Kenelm D.</sp> (1603-65), eng.
Diplomat, Skibsfører og Forfatter, ovennævnte
Everard D.'s Søn. Efter Faderens Henrettelse
opdroges han hos Moderen som Katolik. 1618-20
studerede han Matematik i Oxford og viste
store Evner i dette Fag. Derefter foretog han
en Rejse i Frankrig, og han - som af
samtidige beskrives som en Mand af statelig Vækst,
mandig Skønhed, indtagende og veltalende -
indgød efter hans eget Udsagn Marie af Medici,
Ludvig XIII's Moder, den stærkeste Lidenskab.
Efter et Ophold i Italien besøgte han Fætteren,
nedenn. John D., den eng. Udsending i Madrid.
Ved sin Hjemkomst blev han Kammerherre hos
Prins Karl og ægtede 1625 Venetia, Datter af
Sir Edw. Hanley, en Dame »af overordentlig
Skønhed og Talent men af tvivlsom Dyd«. 1627
foretog han en Kaperekspedition med to Skibe
for at angribe fr., venetianske og holl. Skibe og
vendte 1629 hjem efter at have udført mange
Bedrifter. 1633 mistede han sin Hustru, som
Ben Jonson besang i en Serie Digte <i>Eupheme</i>.
P. Gr. a. sine Forbindelser med Katolikkerne
anklagedes han 1641 for Parlamentet, og dette
anmodede Kongen om at fjerne ham tillige med
andre Dissendenter fra sit Raad. Han forlod
nu England, dræbte i Frankrig en fr.
Adelsmand i en Duel, maatte atter forlade
Frankrig, vendte hjem, blev fængslet, blev dog
frigivet og fik Tilladelse til at rejse til Frankrig,
hvor han 1644 blev Dronning Henriette Marie's
Kansler og sendtes til Rom for at opnaa Støtte
til Karl, hvis Omvendelse til Katolicismen han
til Gengæld lovede. Under Cromwell's
Protektorat vendte han tilbage til England og
forhandlede med Protektoren om fri Religionsøvelse
for Katolikker; en Tid optraadte han paa
Fastlandet som dennes Udsending. Ved
Restaurationen (1660) vendte han tilbage til England
og blev vel modtaget trods sin tidligere
Forbindelse med Cromwell. Han helligede sig nu
mest litterære, filosofiske og videnskabelige
Studier. 1663 var han med til Dannelsen af
<i>Royal society</i>. - D.'s Arbejder er ikke helt uden
videnskabelig Værd - han skal have været den
første, der paaviste Nødvendigheden af
Tilstedeværelsen af Ilt, for at Planter kan leve -
men mange rigtige Iagttagelser er hos ham
blandet med den besynderligste Overtro; til
hans Opfindelser hører det »sympatiske
Pulver«, som skulde kunne helbrede uden
Berøring, men som var alm. Vitriol. Som Filosof
og Aristoteliker er han kun lidet original;
religiøst hylder han en Katolicisme, der er
blandet med Rationalisme, politisk er hans
Opfattelse, at man bør støtte den til enhver Tid
eksisterende Autoritet, laant fra Thomas White,
som han traf i Paris. Foruden sine Memoirer:
<i>Private Memoirs</i> (udg. 1827) og <i>Journal of the
Scanderon voyage in 1628</i> (udg. 1868) efterlod
han sig mange Skr, af hvilke skal nævnes
<i>Nature of bodies</i> (1644), <i>Of the Immortality of
Man's</i> (s. A.), <i>Poems from Sir K. D.'s Papers</i>
(udg. 1877), <i>Choice of Experimental Receipts
in Physick and Chirurgery</i> (1668). (<sp>Litt</sp>.: <i>Life
of Sir K. D. by one of his Descendants</i> [T.
Longueville, 1896]).

3) <sp>John D.</sp>, 1. Jarl af Bristol (1580-1653),
eng. Diplomat og Statsmand. 1605 blev han
ansat ved Jakob I's Hof og 1607 slaaet til Ridder.
Som Jakob's Udsending sendtes han fl. Gange
i Anledning af Kongens Ægteskabsplaner med
Prins Karl til Spanien, og 1616 blev han
Vice-Kammerherre og Geheimeraad. Som saadan
øvede han en ret betydelig Indflydelse paa
Jakob's Udenrigspolitik, raadede ham saaledes
i Spørgsmaalet om Pfalzgreve Frederik's
bøhmiske Kongevalg. 1622 vendte han igen tilbage
til Spanien for at genoptage
Ægteskabsforhandlingerne, og takket være disses Fremgang
udnævntes han til Jarl af Bristol. Ved Prins
Karl's og Buckingham's Ankomst til Madrid
opstod der Strid mellem disse og D., og da
Ægteskabsforhandlingerne ikke førte til noget
Resultat, fik D. Skylden derfor. Forgæves
forlangte han efter sin Hjemkomst Sagen
forelagt Parlamentet, og efter Karl I's
Tronbestigelse sad han en Tid fangen i Tower. Senere
kom han dog i Naade igen; i de flg. Aars
Konflikter mellem Konge og Parlament søgte han
- forgæves - at bringe en Forsoning i Stand
mellem de Stridende. Endelig sluttede han sig
helt til Kongen, men Parlamentet tvang denne
ved de Fredsbetingelser, det stillede ham i
Oxford 1643, at skille sig af med ham. 1644 trak
han sig tilbage til Exeter, indtil denne By blev
erobret af Fairfax Apr. 1646, og han blev
tvunget til at gaa i Landflygtighed. Han døde i
Paris. 1647 offentliggjorde han et Forsvar for
at have taget Kongens Parti i Borgerkrigen:
<i>An Apologi of John, Earl of Bristol</i>. (<sp>Litt</sp>.:
<sp>Gardiner</sp>, <i>History of the great civil war</i>,
1-3 [London 1886-91]; <sp>Samme</sp>, <i>Prince
Charles and the Spanish Marriage</i>, I-II [London
1869]).

4) <sp>George D.</sp>, 2. Jarl af Bristol (1612-77),
foreg.'s Søn. Blev 1640 Medlem af Parlamentet.
Stod i Borgerkrigen paa Karl I's Side og
kæmpede ved Edgehill 1642, men opgav sin
Kommando efter en Strid med Prins Rupert. 1643
blev han Statssekretær og Gehejmeraad. 1648
rejste han til Frankrig og tog Del i
Frondestridighederne der og blev 1651 fr.
Generalløjtnant, men maatte forlade Landet, da det
opdagedes, at han var Medvider i et Anslag
mod Mazarin. En Tid finder vi ham i den sp.
Lejr i Nederlandene, og 1657 genudnævnes han
til Statssekretær hos Karl II og fulgte denne
tilbage til England ved Restaurationen 1660.
Foruden til Taler og Breve er D. Forf. til
Komedier, og han har oversat nogle Bøger fra
Fr. og Sp.
<i>L. K.</i>
</chapter>

<chapter name="Dige">
<b>Dige,</b> en Jordvold, der tjener til at beskytte
et lavtliggende Areal mod Oversvømmelse. Der
gives langs Floder og Havets Kyster en stor
Mængde lavtliggende Arealer, som ikke er
egnede til Bebyggelse, og hvis Jordbunds
Frugtbarhed ikke kan udnyttes, enten fordi de som
Vige, Søer og Bugter stadig er dækkede af
Vand, ell. fordi de oversvømmes ved Højvande,
saaledes at de i heldigste Tilfælde kun kan
benyttes som Enge, ikke til Dyrkning, hvad der i
