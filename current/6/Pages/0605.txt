og ender ved en Kommutatorlamel. I Flg. 8 er
skematisk vist en enkelt Spole. Fig. 9 viser en
af de ældste D. fra Siemens & Halske med
Hefner v. Alteneck's Tromleanker.

De ældste D. var <sp>Seriemaskiner</sp>, hvor
selve den ydre Forbrugsstrøm førtes gennem
Magnetbeviklingen. Allerede Wheatestone
foreslog dog 1867 at lade Magnetbeviklingen danne
en særlig Forbindelse fra Pol til Pol parallelt
med den ydre Strømkreds, hvorved
fremkommer en <sp>Shuntmaskine</sp>. Shuntbeviklingen
blev dog først senere taget op til praktisk Brug.
Det er nu den overvejende alm. Form for
Magnetisering. Omkr. ved 1882 blev det alm. at
anvende en sammensat Magnetbevikling
(<sp>Kompoundvikling</sp>, <sp>Kompound-D.</sp>),
bestaaende af en Serievikling og en Shuntvikling. En
Kompound-D. vil inden for visse Grænser
automatisk holde Spændingen konstant.
Kompoundviklingen er først teoretisk begrundet af
<sp>Marcel Deprez</sp> 1881. Mange, deriblandt
Brush, Varley, Schuckert og Edison gør
Fordring paa at have opfundet den. Den er
patenteret af Crompton og Kapp.

Ankerjernet var i de ældre Gramme's D.
dannet af Jerntraade. Senere er det altid
samlet af Plader. Yderligere væsentlige
Forbedringer af D. hviler navnlig paa en bedre teoretisk
Indsigt i dens Væsen. Særlig bør nævnes
Brødrene John og Edward <sp>Hopkinson</sp>'s yderst
værdifulde Arbejde fra 1886 vedrørende
Beregning af det magnetiske Kredsløb. Det er
ligeledes John Hopkinson, som allerede 1879 først
benyttede karakteristiske Kurver til
Fremstilling af en D.'s Egenskaber. Medens rent mat.
Teorier som <sp>Frølich</sp>'s hidtil har vist sig
ufrugtbare, er det den Dag i Dag Hopkinson's
Metoder, der danner Grundlaget for en D.'s
Beregning. (<sp>Litt</sp>.: <sp>Silvanus P.
Thomson</sp>, <i>D.-Electric-Machinery 7th Edition</i>, 1. Bd
[1904], hvori talrige Litteraturhenvisninger).

<img>Fig. 8.</img>
<img>Fig. 9.</img>
<i>Abs. L.</i>
</chapter>

<chapter name="dynamoelektrisk Maskine">
<b>dynamoelektrisk Maskine,</b> se <sp>Dynamo</sp>.
</chapter>

<chapter name="Dynamologi">
<b>Dynamologi</b> (gr.), Lære (ogsaa Lærebog)
om Naturkræfterne, tillige om Lægemidlernes
Kraft.
</chapter>

<chapter name="Dynamometamorfose">
<b>Dynamometamorfose</b> ell.
<sp>Dislokationsmetamorfose</sp> kaldes de Omdannelser, som
Jordlagene kan undergaa ved Forskydninger i
Jordskorpen. Hovedrollen ved D. spiller det
vældige Tryk, som Jordlagene udsættes for ved
Forskydningerne, men ogsaa Trykket af
overliggende Jordlag, højere Temp. og de i Vandet
opløste Stoffers Indvirkning kan have været
medvirkende. D. kan nemlig fremtræde dels som
en fys., dels som en kem. Omdannelse af
Jordlagene. Den fys. Omdannelse kan (særlig nær
Jordoverfladen) vise sig som en Knusning eller
(særlig i Dybet) som en Bøjning ell.
Sammenpresning (plastisk Omdannelse) af Stenarten, hvilket
sidste beror derpaa, at Mineralerne under højt
Tryk kommer i en molekulær-plastisk Tilstand,
saa at Stenarterne kan bøjes og sammentrykkes,
uden at der finder noget Brud Sted. Som Eks.
paa Knusning kan nævnes den kendte
»Ruinmarmor« (s. d.). Den plastiske Omdannelse kan
bl. a. vise sig ved Foldninger og
Transversalskifrighed (se <sp>Skifer</sp>). - Den kem.
Omdannelse bestaar oftest i en molekulær
Omgruppering, der tit har medført Dannelsen af ny
Mineraler; Stenarternes opr. kem.
Sammensætning undergaar dog aldrig derved nogen
nævneværdig Ændring. Bl. de sedimentære Stenarter
er det navnlig Kalkstenene, der rammes af
denne Metamorfose, idet de omdannes til Marmor,
der ofte indeholder Krystaller af Silikater o. a.
Mineraler; lerholdige Sedimenter kan omdannes
til Phyllit, Glimmerskifer, Gnejs o. s. v. Ogsaa
Eruptivbjergarter kan undergaa lgn., men
mindre iøjnefaldende Metamorfoser.
<i>J. P. R.</i>
</chapter>

<chapter name="Dynamometer">
<b>Dynamometer</b> er et Apparat til Maaling af
den Arbejdsmængde, som afgives af en
Kraftmaskine, ell. som forbruges af en
Arbejdsmaskine. I begge Tilfælde er der saa godt som
altid Tale om en Omdrejningsbevægelse. D.
(<sp>Træk-D.</sp>) kaldes ogsaa Apparater til Maaling
af den Trækkraft, som fordres til at bevæge en
Vogn ell. anden Genstand f. Eks. en
Agerbrugsmaskine hen ad en retliniet Bane. Maalingen af
det Arbejde, som en Kraftmaskine kan afgive fra
sin Aksel, sker oftest paa den Maade, at
Maskinen udløses fra Forbindelsen med det
Maskineri, som den ellers trækker, og i St f. lader
man den afgive sit Arbejde til D., oftest et
<sp>Bremse-D.</sp>, d. v. s. et saadant, hvori der
frembringes en Friktionsmodstand, som netop
er stor nok til at forbruge det udviklede
Arbejde og det paa en saadan Maade, at saavel
Friktionsmodstanden som den Vej, den
gennemløber, kan maales; Arbejdet er da Produktet af
Kraften og den gennemløbne Vej. <sp>Prony</sp>'s
