Laboratorium; 1894 blev han Prof. i Filosofi i Breslau og
gik derfra 1905 til Halle. E.'s betydeligste
Arbejde er utvivlsomt »Über das Gedächtnis«, 1885,
hvori han lagde Grunden til de eksperimentale
Undersøgelser over Association og Reproduktion
af Forestillinger, som optagne og fortsatte af
mange Forskere har gjort dette Omraade til
den bedst belyste Del af Psykologien. I Forening
med A. König begyndte han 1890 at udgive
»Zeitschrift für Psychologie und Physiologie der
Sinnesorgane«, af hvilket der hidtil er
udkommet 3-4 Bd aarlig. Af E.'s Hovedværk
»Grundzüge der Psychologie« udkom 1. Del 1902 og
vakte betydelig Opsigt ved sin klare, let læselige
Fremstilling og den rent empiriske Behandling
af Problemerne; 2. Opl. kom et Par Aar efter.
Af samme Værks 2. Del naaede han kun at
udsende 1 Hæfte 1908; Resten af Bogen, 8 Hæfter,
er i Hovedsagen skrevet af Dürr, paa
væsentlige Punkter i Strid med E.'s Opfattelse og i
det Hele taget ret værdiløs. E.'s mesterlige lille
»Abriss der Psychologie« (1909) giver et
fuldstændigt Overblik over hele Psykologien.
<i>Alfr. L.</i></chapter>

<chapter name=”Ebbo”>
<b>Ebbo,</b> se <sp>Ebo</sp>.</chapter>

<chapter name=”Ebbw-Vale”>
<b>Ebbw-Vale</b> ['eb<sub>u</sub>-'ve<sub>i</sub>£], By i det vestlige
England, Monmouthshire, ligger c. 300 m o. H. i
en bjergfuld Egn nær Udspringet af Floden
Ebbw, er et vigtigt Jernbaneknudepunkt og
Centrum i et Minedistrikt med store Kulgruber
og Jernværker. (1911) 30541 Indb.
<i>G. Ht.</i></chapter>

<chapter name=”Ebed-jesu”>
<b>Ebed-jesu</b> (syr.: Jesu Tjener) er Navnet paa
fl. berømte syriske Gejstlige og religiøse Forf.

1) E. med Tilnavnet <sp>Bar-Akre</sp> fødtes i
Gedan Aar 998, levede først som Munk i Mosul og
udvalgtes derpaa til Biskop for den
nestorianske Menighed. Hans Valg gav Anledning til en
Investiturstrid, idet den muhammedanske
Guvernør i Bagdad vilde tiltvinge sig Indflydelse
paa Besættelsen af Biskopembedet; senere
ordnedes dette Forhold ved en fast, aarlig Afgift.
Af hans Værker er intet bevaret.

2) E. med Tilnavnet <sp>Bar-Bricha</sp> er mere
kendt. Mest berømt er hans Arbejde om
Kirkeforsamlingernes Ganones, hvis syr. Tekst blev
fremdraget af Kardinal Mai i hans store Værk
<i>Scriptorum veterum nova Collectio e Vaticanis
codicibus edita</i> (10 Bd, 1825-38); endvidere har
man af E. bevaret en paa Syrisk affattet
Fortegnelse over Kirkefædrene og de syr. religiøse
Forf. samt forsk. Opbyggelsesskrifter. E.
virkede ogsaa som Digter og forfattede bl. a.
»Edens Have«, et i sin Form meget kunstlet
Arbejde, hvormed Hensigten til Dels var over for
Araberne at aabenbare det syr. Sprogs litterære
Fortrin; en Mængde Ordspil, Assonanser o. a.
Snurrepiberier (Vers, der er enslydende læste
forfra og bagfra) findes sammendyngede her.
Bl. sine Landsmænd opnaaede E. stor Anseelse
som Skribent. Han døde som Metropolit 1308.

3) Med 2) forveksles undertiden en tredie E.,
der levede i 16. Aarh. og blev den første
Patriark for den med Romerkirken atter
forbundne nestorianske Menighed; han foretog
endog en Rejse til Rom 1562 for at faa sin
Værdighed stadfæstet af Paven. Ogsaa han virkede som
religiøs og poetisk Forf., og fl. af hans
Arbejder er bevarede. (<sp>Litt</sp>.: <sp>Assemani</sp>,
<i>Bibliotheca oriental</i>, 3. Del).
<i>J. Ø.</i></chapter>

<chapter name=”Ebed-melek”>
<b>Ebed-melek</b> (betyder Kongetjener), en
ætiopisk Gilding hos Kong Sidkija, som befriede
Profeten Jeremias, da han var kastet i en
Cisterne (Jer. 38). I den ætiopiske »Baruks sidste
Ord« slipper han ved en 66-aarig Søvn for at
opleve Jerusalems Ødelæggelse og Eksilet.
<i>J. P.</i></chapter>

<chapter name=”Ebel, Hermann”>
<b>Ebel</b> ['e.b<sub>ə</sub>l], <sp>Hermann</sp>, tysk Sprogforsker,
f. 10. Maj 1820, d. 17. Aug. 1875, studerede i
Berlin og Halle først Filologi og Historie,
senere sammenlignende Sprogvidenskab, idet han
navnlig sysselsatte sig med de i Tyskland lidet
dyrkede keltiske Sprog. Efter at have taget
Doktorgraden 1842 virkede han i en Aarrække
som Gymnasiallærer først i Berlin, senest i
Schneidemühl, indtil han 1872 kaldtes til Berlin
for at efterfølge Bopp som ordinær Professor i
sammenlignende Sprogvidenskab. Han har
skrevet en Mængde Afhandlinger, af hvilke de, der
vedrører de keltiske Sprog, er oversatte paa
Engelsk under Fællestitlen <i>Celtic Studies</i> (1863).
Hans Hovedværk er den fortræffelige ny
Bearbejdelse af Zeuss' <i>Grammatica Celtica</i> (1871).
<i>Vilh. Th.</i></chapter>

<chapter name=”Ebelholt Kloster”>
<b>Ebelholt Kloster,</b> se <sp>Æbelholt Kloster</sp>.</chapter>

<chapter name=”Ebeltoft”>
<b>Ebeltoft,</b> se <sp>Æbeltoft</sp>.</chapter>

<chapter name=”Ebenaceæ”>
<b>Ebenaceæ</b> (<sp>Ibenholtfamilien</sp>),
tokimbladede og helkronede Planter (Ordenen
<i>Diospyrales</i>), Træer ell. Buske med haardt,
tungt og ofte broget Ved og hyppigst spredte,
helrandede og læderagtige Blade. Blomsterne er
regelmæssige og gerne tvebo; i hvert
Frugtknuderum findes 1-2 hængende Æg. Frugten er
bæragtig. C. 280 Arter i tropiske og subtropiske
Egne, særlig paa den østlige Halvkugle. Mange
Arter, særlig af Slægten Diospyros (s. d.), giver
vigtigt Gavntræ (<sp>Ibenholt</sp>)
<i>A. M.</i></chapter>

<chapter name=”Ebenalp”>
<b>Ebenalp</b> ['e.b<sub>ə</sub>n-], Alpegræsgang i
Sentis-Gruppen i det schweiziske Kanton Appenzell,
ligger 1644 m o. H. og er et meget besøgt
Udsigtspunkt. Den er kendt for sin rige alpine
Flora. Paa den østlige Skraaning findes flere
Huler, deriblandt <sp>Wildkirchli</sp> (1499 m o.
H.), sommer omdannet til et Kapel.
<i>G. Ht.</i></chapter>

<chapter name=”Ebenezer”>
<b>Ebenezer,</b> »Hjælpesten«, Navn paa et Sted
nær ved Mispa i det vestlige Juda, iflg. 1.
Sam. 7, 12 kaldet saaledes, fordi Samuel der
oprejste en Sten i Anledning af en
betydningsfuld Sejr, som Israel vandt over Filistæerne
efter Samuel's Bøn og Ofring. Her havde Israel
tidligere tabt det Slag, i hvilket Filistæerne
erobrede Arken, og hvori Eli's Sønner faldt (1.
Sam. 4, 1). - Flere Missionsstationer er
opkaldte efter E., saaledes den nordiske
Santhai-Missions Hovedstation.
<i>J. P.</i></chapter>

<chapter name=”Ebenist”>
<b>Ebenist</b> (fr.). Kunstsnedker, ordret: Arbejder
i Ibenholt. Navnet stammer fra Beg. af 17.
Aarh., da man i St f. Egetræssnitværk begyndte
at foretrække Finering og hertil især brugte
det sorte Ibentræ, og er senere, da dette
Materiale fortrængtes af allehaande andre Træsorter,
bibeholdt som Betegnelse for enhver
Møbelkunstner, særlig bruges det om Kunstsnedkerne under
<i>l'ancien régime</i>, Mænd som Boulle, Caffieri,
Cressent, Riesener, Oeben o. a.
<i>C. A. J.</i></chapter>

<chapter name=”Ebensee”>
<b>Ebensee</b> ['e.b<sub>ə</sub>nze.], Flække i Østerrig, Prov.
Øvreøsterrig, ligger smukt ved den sydlige Ende
af Traunsee, 426 m o. H., ved Jernbanen
Attnang-Stainach. Den har 3000 Indb.,
