forblev i sit Embede indtil Decbr s. A. Maj 1850-
Maj 1851 var han Hannovers Sendemand ved
den ny Forbundsdag og virkede her for den gl.
Forbundsordnings Genoprettelse.
<i>E. E.</i>
</chapter>

<chapter name="Det ny Teater">
<b>Det ny Teater,</b> Skuespilhus paa Vesterbro
i Kbhvn, opført 1907-08 under Ledelse først af
Arkitekt Gudme, senere af Arkitekt Ludvig
Andersen, aabnet 19. Septbr 1908 under
Direktion af Skuespiller Viggo Lindstrøm med et fr.
Napoleons-Stykke, »Den skønne
Marseillanerinde«. Senere har det spillet et broget dansk
og udenlandsk Repertoire. Efter 3 Sæsoners
Forløb opgav Lindstrøm Ledelsen af Teatret, og
efter nogen Tids Vaklen overtoges denne af den
tidligere Skuespiller ved Casino Ivar Schmidt,
der siden har styret Teatret med Held; efter
hans egne Udtalelser er hans Maal at rykke
frem fra Folkekomedien til Lystspil og
Skuespil.
<i>A. A.</i>
</chapter>

<chapter name="Detonation (kem.)">
<b>Detonation</b> (<sp>kem</sp>.), se <sp>Eksplosion</sp>.</chapter>

<chapter name="Detonation, (artiller.">
<b>Detonation</b> (<sp>artiller</sp>.) kaldes en meget
hæftig Eksplosion. Enhver Eksplosion skyldes
en Temperaturforøgelse, som kan hidrøre fra
en Antændelse, et Stød ell. en Friktion, og
Eksplosionen forplanter sig dernæst successivt
gennem hele Massen. Man skelner fortrinsvis
mellem to Forplantningsmaader af
Eksplosionen, nemlig Eksplosion af 2. Orden
(Forbrænding), og Eksplosion af 1. Orden (Detonation).
Eksplosion af 2. Orden (Forbrænding) finder
Sted, naar det eksplosive Stof gradvis
opvarmes til tilstrækkelig høj Temp., saa at enkelte
Partikler begynder at eksplodere; den
udviklede Gas vil søge at udvide sig, Spændingen
vokser forholdsvis langsomt, og Antændelsen
forplanter sig fra Del til Del med en Hastighed,
der væsentligst er afhængig af Indeslutningens
Natur. Naar derimod et tilstrækkelig voldsomt
Stød meddeles en Del af det eksplosive Stof og
det derved frembragte Tryk overføres for
pludselig til, at det kan forplante sig til hele
Massen, forvandles den levende Kraft til Varme,
som fornemmeligst vil meddeles til den først
trufne Del af Massen. Temp. kan derved stige
saa højt, at en Eksplosion af 1. Orden (D.)
kan finde Sted. Hvis den første Gasudvikling
sker saa hurtigt, at den øvrige Masse ikke faar
Tid til at give efter og spredes, vil Udvidelsen
af Gassen kunne frembringe et bestandig
voldsommere Stød mod de tilgrænsende Dele af
den eksplosive Masse, saa at dette ny Støds
levende Kraft vil forvandles til Varme og give
Anledning til en Detonation af ny Dele af
Massen og saa fremdeles. Den Hastighed, med
hvilken Eksplosionen her forplanter sig til alle
Massens enkelte Dele, er langt betydeligere end
den, med hvilken Eksplosionen af 2. Orden
(Forbrændingen) forplanter sig fra Del til Del.
En Eksplosion af 2. Orden kan gaa over til at
blive af 1. Orden, naar Omstændighederne,
under hvilke Forbrændingen finder Sted, bliver
gunstige for Udviklingen af saa høje
Spændinger ell. Stød, at de kan være i Stand til at
frembringe en Detonation af en Del af Massen.
<i>H. H.</i>
</chapter>

<chapter name="Detonationssignal">
<b>Detonationssignal</b> (lat.), se <sp>Knaldsignal</sp>.</chapter>

<chapter name="Detonator">
<b>Detonator</b> (lat.), en Substans, der ved sin
Eksplosion bringer eksplosive Stoffer, som ved
alm. Antænding forbrænder hurtigt, men uden
egl. Eksplosion, f. Eks. Nitroglycerin,
Skydebomuld o. l., til den heftigste Eksplosion. En
typisk, meget anvendt D. er Knaldkviksølv.
<i>R. K.</i>
</chapter>

<chapter name="detonere, forpuffe">
<b>detonere</b> (lat.), forpuffe; se <sp>Eksplosion</sp>.</chapter>

<chapter name="detonere, at synge falsk">
<b>detonere</b> (lat.), at synge falsk, som oftest i
Bet. af at synge for lavt, at trække Tonen ned,
en Fejl, der kan skyldes baade et mindre
fintmærkende Øre og et mangelfuldt Herredømme
over Stemmen.
<i>S. L.</i>
</chapter>

<chapter name="Détournement de pouvoir">
<b>Détournement de pouvoir</b>
[deturn<sub>ö</sub>'mãt-pu'vwa.r]. Herved forstaas i fransk Ret
en Misbrug af Embedsmyndighed, der bestaar
deri, at Administrationen uden formelt at have
overskredet sin Myndighed har benyttet den
paa en Maade, der maa siges at have ligget
uden for Lovgiverens Hensigt, idet den i St f.
at handle alene i Samfundets Interesse har
handlet efter uvedkommende Hensyn. Kan det
oplyses, at en Præfekt ell. anden admin.
Myndighed har truffet en admin. Afgørelse ud fra
slige uvedkommende Motiver - det kan
maaske være angivet i Beslutningen selv - kan
den, mod hvis Interesse Beslutningen strider,
fordre den annulleret af den øverste admin.,
fr. Domstol, Statsraadet.
<i>K. B.</i>
</chapter>

<chapter name="detractis detrahendis">
<b>detractis detrahendis</b> (lat.), »med Fradrag
af, hvad der bør fradrages«, med behørigt
Fradrag.
<i>A. B. D.</i>
</chapter>

<chapter name="detractis expensis">
<b>detractis expensis</b> (lat.), med Fradrag af
Omkostningerne.</chapter>

<chapter name="detrahere">
<b>detrahere</b> (lat.), trække af; forringe,
bagvaske, nedrakke. <sp>Detraktion</sp>, Afdrag,
Forringelse, Bagvaskelse, Nedrakning.</chapter>

<chapter name="Detritus">
<b>Detritus,</b> Betegnelse for de af rindende Vand
afsatte mek. Aflejringer (Grus, Sand, Ler o. s. v.).</chapter>

<chapter name="Detroit">
<b>Detroit</b> [d<sub>i</sub>'trå^it], Stad i U. S. A., Stat
Michigan, ligger ved D. River, 11 km fra St.
Clair Lake og 29 km fra Lake Erie. (1910)
465766 Indb. D. er en smuk og velbygget By,
der breder sig over en Slette. Byens Centrum
er et Parkanlæg (Grand Cirkus), hvorfra
Hovedgaderne Straaler ud. Paa en Ø (Belle Isle)
i Floden ligger Byens Hovedpark. D., der har
den bedste Havn ved de store Søer, driver
livlig Handel, Skibsfart og Industri. Handelen
drives navnlig paa Kanada, der udføres især Korn,
Tømmer, Uld, Kød og Kobber. Skibsfrekvensen
er meget stor i de 7 Maaneder, under hvilke
Havnen er isfri. 1909 havde D. 2036 industrielle
Etablissementer, der sysselsatte 81000 Arbejdere
og frembragte Varer til en Værdi af 950 Mill.
Kr.; det vil sige, at D.'s Fabriksvirksomhed var
mere end fordoblet i Løbet af 10 Aar. I
strategisk Henseende forsvares D. af Fort Wayne,
der ligger SV. f. Byen og behersker den
sejlbare Strøm. D. er anlagt 1670 af
Franskmændene, under hvem den hyppigst kaldes
Portchartrain. 1759 erobrede Englænderne D. ell.
Fort D., der imidlertid senere blev afstaaet til
U. S. A. 1812-13 var D. atter en Tid i
Englændernes Besiddelse. Endnu 1830 var D. en
lille By paa 2000 Indb. 1840 var imidlertid
Folketallet 9100, 1870 80000 og 1900 285700. Af Indb.
i 1910 var 157500 født i Udlandet, hvoriblandt
38600 eng. og 4200 fr. Kanadiere, 9200
Englændere, 5600 Irlændere, 3300 Skotter, 400
Danske, 200 Norske, 600 Svenskere, 44700 Tyskere,
