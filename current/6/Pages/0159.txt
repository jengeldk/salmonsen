Tilblivelse og Udvikling« (1887). Kunsthistorisk
Forening i Kria hyldede ham paa hans 75-aarige
Fødselsdag med et Festskrift »Kunst og
Kultur« (1908).
<i>(J. B. H.).E. L-w.</i>
</chapter>

<chapter name="Dietrichstein, Franz">
<b>Dietrichstein</b> ['di.trik∫ta^in], <sp>Franz</sp>,
Kardinalbiskop i Olmütz og Statholder i Mähren,
f. 22. Aug. 1570 i Madrid, d. 19. Sepbr 1636 i
Brünn. Endnu inden D. 1597 blev præsteviet,
var han Indehaver af store kirkelige
Præbender, og 29 Aar gl blev han Kardinal og Biskop
i Olmütz (1599). Han optog straks Kampen mod
Protestantismen, der havde Overmagten i
Mähren, og vilde ikke lade Majestætsbrevets
Bestemmelser gælde for sit Stift. Som Krigsmand
optraadte han med Held i Kampen mod den
ung. Oprører Bocskay, som Diplomat i
Underhandlingerne mellem Kejser Rudolf og dennes
Broder Matthias, hvem han kronede til
Böhmens Konge 1611. Ved Oprøret 1619 maatte
han flygte fra Mähren; men efter Slaget ved
det Hvide Bjerg vendte han tilbage og
undertrykte Protestantismen med saa meget større
Virkning, som han nu var blevet kejserlig
Generalkommissær og Statholder der. 1624 blev
D. Rigsfyrste, 1635 <i>Protector Germaniæ</i>. 1645
plyndrede Svenskerne hans store Bogsamling,
hvoraf største Delen indlemmedes i det kgl.
Bibliotek i Sthlm. <sp>(Litt.</sp>: <sp>A. Voigt</sp>, »Das
Leben Franz, Fürst und Kardinal von D.«
[Leipzig 1792]). D.'s Brevveksling med
Hofkrigsraadspræsident Collalto er udg. af
<sp>Trampler</sp> (Wien 1873).
<i>L. M.</i>
</chapter>

<chapter name="Dietterlin, Wendel">
<b>Dietterlin</b> ['di.t<sub>ə</sub>rli.n], <sp>Wendel</sp>, tysk
Maler og Arkitekt, f. c. 1550 i Pullendorf nær
Bodensee, d. 1599 i Strassburg, hvor han
rimeligvis har bygget Hotel de Commerce. I øvrigt
er der kun bevaret lidet af hans udførte
Arbejder, og hans Navn er særlig knyttet til
hans litterære Hovedværk, »Architectura, von
Austeilung, Symmetrie und Proportion der
Seulen«, I-II (1593-94, 2. Udg. 1598), hvori han
viser sig som en Banebryder for den tyske
Barok. Hans overlæssede og stundom uudførlige,
men rige og fantasifulde Kompositioner
mangler vel endnu det udviklede Bruskværk, men
er ellers helt barokke i deres Væsen. Bogen har
ogsaa haft Bet. for Danmark; et Eksemplar var
i Stenwinkler'nes Eje og har givet Motiver til
arkitektoniske Detailler paa Frederiksborg.
(<sp>Litt</sp>.: <sp>K. Ohnesorge</sp>, »W. D.« [Leipzig
1893]; <sp>Beckett</sp>, »Frederiksborg« [1914]).
<i>C. A. J.</i>
</chapter>

<chapter name="Dietz">
<b>Dietz</b> [di.ts] (<sp>Diez</sp>), By i Preussen, Prov.
Hessen-Nassau, 40 km NV. f. Wiesbaden, Knudepunkt
paa Jernbanen Koblenz-Lollar, ligger ved Lahn
og deles af denne i en ældre og en nyere mere
regelmæssig Del, forbundne ved en gl Stenbro.
(1910) 4443 Indb. Slottet, der engang var
Greverne af Nassau-D.'s Residens, benyttes nu til
Tugt- og Arbejdshus. D. har betydelige Kalk-
og Marmorbrud, Kalkbrænderier, Fabrikation af
Marmorarbejder, Cigarer, Farver og Maskiner.
I Nærheden ligger et gl.
Benediktiner-Nonnekloster, der nu som <sp>Oranienstein Slot</sp>
benyttes til Militærakademi. I den smukke,
frugtbare Omegn drives betydelig
Bjergværksdrift paa Mangan og Jernsten. Ved Landsbyen
<sp>Fachingen</sp> findes berømte Mineralkilder,
hvis Vand forsendes.
<i>G. Ht.</i>
</chapter>

<chapter name="Dietz, Feodor">
<b>Dietz</b> [di.ts], <sp>Feodor</sp>, tysk Historiemaler,
f. 29. Maj 1813 i Neunstetten (Baden), d. 18.
Decbr 1870 i Arc le Gray i Frankrig. Han
arbejdede under Dyrmaleren R. Kuntz i
Karlsruhe og paa Akademiet i München og optraadte
allerede i de første Arbejder: »Piccolomini's
Død« (1834, Karlsruhe Kunsthalle), »Gustaf
Adolf ved Lützen« m. m. som den svingfulde
Dyrker af det milit. Historiebillede. Et 3-aarigt
Ophold i Paris under Samleven med H. Vernet
gav ham ny maleriske Impulser; efter
Hjemkomsten var han knyttet til München og fra
1862 til Karlsruhe, ved hvis Kunstskole han
1864 blev Prof. Han døde af et Hjerteslag i
Frankrig, hvorhen han som Sygeplejer havde
fulgt den tyske Hær. D.'s rette Felt var
Krigsbilledet fra den »milit. Romantiks« Dage med
Rytterskarer i vild Kamptummel; her kom hans
Kompositionsevne og Fantasirigdom og teatralske
Patos ret for Dagen. Populæreste Værker bl.
m. a.: »Pforzheimerne i Slaget ved Wimpfen«,
»Mélac ødelægger Heidelberg« (1856) (disse o.
m. a. i Karlsruhe Kunsthalle), »Napoleons
natlige Revu« (efter Zedlitz's Digt, 1853, købt af
Napoleon III), »For Leipzigs Porte« (Stuttgarts
Mus.), »Blüchers March mod Paris« (1868,
Berlins Nationalgaleri). Han var med i det
slesvig-holstenske Felttog 1848-49 og malede her det
store Billede »Kampen med Linieskibet
Christian VIII ved Eckernförde« for Hertugen af
Koburg. D.'s Kunst med dens svigtende
Naturstudium fordunkledes efterhaanden af den
frembrydende Naturalisme - den, D. bekæmpede
baade med sin Kunst og med sin Pen.
<i>A. Hk.</i>
</chapter>

<chapter name="Dietz Johann Heinrich Wilhelm">
<b>Dietz</b> [di'ts], <sp>Johann Heinrich
Wilhelm</sp>, tysk Socialdemokrat, f. 3. Oktbr 1843 i
Lübeck. Han virkede agitatorisk i Hamburg,
indtil han 1878 blev udvist derfra som Følge af
Socialistloven, levede senere i Stuttgart som
Bogtrykker og Forlagsboghandler, væsentlig for
socialistiske Skr (bl. a. Samlingen
»Internationale Bibliotek« og den store »Geschichte d.
Sozialismus in Einzeln-Darstellungen«). Siden
1881 har han været Medlem af den tyske
Rigsdag. 1883 grundlagde han det indflydelsesrige
socialistiske Ugeskrift »Die neue Zeit«.
<i>K. V. H.</i>
</chapter>

<chapter name="Dietzeit">
<b>Dietzeit</b> ['di.ts<sub>ə</sub>l], et Mineral af
Sammensætning 7Ca(J0<sub>3</sub>)<sub>2</sub>,8CaCrO<sub>4</sub>; smaa monokline
Krystaller ell. traadede Masser af mørk guldgul
Farve. Findes i Salpeterlejerne ved Atacama i
Chile.
<i>O. B. B.</i>
</chapter>

<chapter name="Dietzel, Heinrich">
<b>Dietzel</b> ['di.ts<sub>ə</sub>l], <sp>Heinrich</sp>, tysk
Socialøkonom, f. 19. Jan. 1857 i Leipzig, Prof. 1885 i
Dorpat, 1890 i Bonn, siden 1908 i Freiburg i
Br. D. staar den østerr. Skole nær, hævder
den teoretiske Økonomis Metode og
psykologiske Uddybning som sideordnet i Bet. med
den positive, konkrete Undersøgelse af dens
Enkeltspørgsmaal. Denne Grundopfattelse gør
sig særlig stærkt gældende i hans Hovedværk
»Theoretische Sozialökonomik« Bd I (1895), der
udgør anden Hovedafdelings Bd I (ikke
fortsat) af Adolf Wagner's »Lehr- und Handbuch
der politischen Oekonomie« (1892 flg.).
Foruden en fortrinlig biografisk-kritisk
Fremstilling af Karl Rodbertus' Liv og Lære (2 Bd,
1886-88) har D. skrevet en Mængde Afh. navnlig
om Handels- og Toldpolitik, hvoriblandt: »Die
