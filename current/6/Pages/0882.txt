1871, og det er i det mindste tvivlsomt, om
Sætningen tillige har et internationalt
Grundlag. (<sp>Litt</sp>.: Foruden de alm. Fremstillinger af
Folkeretten, bl. a. <sp>Matzen</sp>, »Den danske
Statsforfatningsret« I, § 8 [udførligst i de 3
første Udg.], <sp>Hübler</sp>, »Die Magistraturen des
völkerrechtlichen Verkehrs und die
Exterritorialität« [1900], <sp>Beling</sp>, »Die
strafrechtliche Bedeutung der Exterritorialität« [1896];
<sp>Odier</sp>, <i>Des privilèges et immunités des agents
diplomatiques</i> [1890] og m. H. t. Skibe <sp>Perels</sp>,
»Das internationale öffentliche Seerecht der
Gegenwart«, 2. Opl. [1903], S. 60 flg.).
<i>P. J. J.</i></chapter>

<chapter name="Ekstinktion">
<b>Ekstinktion</b> (lat.), Slukning, Udslukning;
Udslettelse, Tilintetgørelse, f. Eks. af Rettigheder
ell. Indsigelser.</chapter>

<chapter name="Ekstinktions-Metoden">
<b>Ekstinktions-Metoden</b> ved
Syfilisbehandling bestaar i langvarig Anvendelse af ganske
smaa Kvægsølvdoser i Modsætning til de
middelstore Doser, der her hyppigere anvendes.
<i>E. A. T.</i></chapter>

<chapter name="ekstinktiv Erhvervelse">
<b>ekstinktiv Erhvervelse</b> vil sige
Erhvervelse af en Ret paa Trods af en andens Ret
(altsaa med Udelukning af denne) og saaledes,
at Erhververens Ret ikke bestemmes ved
Forgængerens Ret, men ved selve det Faktum,
hvortil Retsordenen knytter den e. E. Hertil
hører navnlig Godtroenhedserhvervelser (s. d.)
og Hævd (s. d.); smlg. <i>derivativ E</i>.
<i>E. T.</i></chapter>

<chapter name="Ekstinktøs">
<b>Ekstinktøs,</b> se
<sp>Brandslukningsredskaber</sp>.</chapter>

<chapter name="Ekstirpator">
<b>Ekstirpator</b> er et fremmed Navn paa en
Harve ell. et harvelignende Redskab, som skal
ødelægge Ukrud og bearbejde Jorden dybere
end de alm. lette Harver. Navnet er af lat.
Oprindelse og bet. Udrydderen.

Omkr. 1800 indførte Kammerraad <sp>J. Chr.
Drewsen</sp> E. hertil fra Tyskland, hvor
navnlig <sp>Albrecht Thaer</sp> agiterede for dens
Anvendelse. E. fik dog ikke stor Udbredelse her i
Landet, men Navnet er nu og da i den nyere
Tid blevet benyttet som Betegnelse for Tidsel-
ell. Følfod-Harver, der har brede Tandplader
og tjener til at ødelægge Rodukrud.
<i>A. C-n.</i></chapter>

<chapter name="ekstorkvere">
<b>ekstorkvere</b> (lat.), udpresse, tiltvinge;
<sp>Ekstorsion</sp>, Udpresning, Tiltvingelse, Udsugelse.</chapter>

<chapter name="ekstra">
<b>ekstra</b> (lat.), udenfor, undtagen, uden for
Regelen; ualmindelig, overordentlig.</chapter>

<chapter name="Ekstradag">
<b>Ekstradag</b> ['æks-], se <sp>Hoveri</sp>.</chapter>

<chapter name="ekstradere">
<b>ekstradere</b> (lat.), udlevere (især om et Bo
og et Konkursbo); <sp>Ekstradition</sp> (fr.),
Udlevering; <sp>Ekstraditionsbevis</sp>,
Udleveringsbevis.</chapter>

<chapter name="Ekstradition">
<b>Ekstradition</b> (lat. <sp>Udlevering</sp>) kaldes
den Handling, hvorved en Skifteret, der har
behandlet et Dødsbo ell. Konkursbo, afgiver Boet
til Arvinger ell. Interessenter, enten til privat
Fortsættelse af Bobehandlingen ell. for at
hidføre en Afslutning af Behandlingen.
<i>K. Hch.</i></chapter>

<chapter name="ekstraeuropæiske Telegrammer til nedsat Takst">
<b>ekstraeuropæiske Telegrammer til
nedsat Takst,</b> se <sp>Telegrammer</sp>.</chapter>

<chapter name="ekstrahere">
<b>ekstrahere</b> (lat.), uddrage, gøre et Udtog.
Smlg. <sp>Ekstrakt</sp>.</chapter>

<chapter name="ekstrajudiciel">
<b>ekstrajudiciel</b> (lat.), som foregaar uden for
Retten.</chapter>

<chapter name="ekstrakontant">
<b>ekstrakontant</b> ['æks-]. Kontant Betaling
bet. Betaling ved Varernes Modtagelse, men
bruges stundom sædvanemæssig ogsaa som
Betegnelse for Betaling inden en vis kortere Frist;
8 ell. 14 Dage ell. endog 1 Maaned efter
Modtagelsen af Varerne. Dette er navnlig Tilfældet
i Sverige og Norge, og i disse Lande og
ligeledes i Danmark ved Handel paa Sverige og
Norge bruges da Betegnelsen e. om kontant
Betaling i egl. Forstand.
<i>(C. V. S.). C. Th.</i></chapter>

<chapter name="Ekstrakt">
<b>Ekstrakt</b> (lat.), Uddrag (af Bøger, Akter etc.).</chapter>

<chapter name="Ekstrakt">
<b>Ekstrakt</b> (lat.), en til en vis Koncentration
ell. til Tørhed inddampet Opløsning, som faas
ved at behandle et vegetabilsk ell., sjældnere,
animalsk Stof med en ell. anden Vædske, som
deraf kan udtrække de Bestanddele, som særlig
giver Raastoffet dets Værdi. Den fremstillede
E. faar saaledes de samme værdifulde
Egenskaber som det opr. Stof og indeholder dets
brugbare Bestanddele i en mere koncentreret,
renere og ofte mere holdbar Form. Efter de
forsk. Stoffers Natur bruger man som
Opløsningsmiddel enten Vand, Alkohol, Æter ell.
andre Vædsker, hvormed det findelte Stof
behandles, oftest ved systematisk Udludning, hvorefter
man udpresser og filtrerer og sluttelig
bortskaffer Opløsningsmidlet af det klare Filtrat ved
Inddampning, idet man, naar ikke Vand har
været anvendt, igen indvinder Vædsken ved at
foretage Inddampningen som en Destillation,
saaledes at den kan benyttes til en ny
Ekstraktion. En E. skal kunne opløse sig klart i den
Vædske, der har været benyttet ved dens
Fremstilling, og naar dette ikke finder Sted, beror
det som oftest paa, at der under Inddampningen
ell. Opbevaringen har fundet en for stærk
Opvarmning ell. en Iltning af E. Sted. Begge disse
Ulemper undgaas til Dels, naar man foretager
Inddampningen i Vakuum. Foruden til med.
Brug fremstilles E. ogsaa af Farvetræ,
Garvestoffer, Kaffe, Kød o. a. En særlig Slags med.
E. er <sp>Fluidekstrakter</sp>, der er tilberedte
saaledes, at 1 g af E. (i England og Amerika
1 cm<sup>3</sup>) svarer til 1 g af den anvendte Droge.
<i>K. M.</i></chapter>

<chapter name="Ekstraktion">
<b>Ekstraktion</b> (lat.), Uddragning, Herkomst.
E. benyttes i Lægekunsten om Uddragning af
fastsiddende ell. indkilede Dele, saaledes
Tand-E. d. s. s. Tandudtrækning, E. af en Jernsplint
i Øjet o. s. fr. I Fødselskunsten benyttes E. om
Fosterets Fremtrækning, hvad enten denne sker
ved Instrumenter (f. Eks. Tang-E.) eller ved
Haanden.
<i>Lp. M.</i></chapter>

<chapter name="Ekstraktivstoffer">
<b>Ekstraktivstoffer,</b> Betegnelse for en Del
opløselige, organiske, i vegetabilske og
animalske Stoffer forekommende Bestanddele, oftest af
ukendt ell. usikker kem. Natur. Som
<sp>kvælstoffri E.</sp> betegnes ved Undersøgelsen af
Næringsmidler og Foderstoffer den, hovedsagelig
af (til Dels uopløselige) Kulhydrater, bestaaende
Rest, som faas, naar de kvælstofholdige Stoffer,
Fedt, Vand, Træstof og Aske er bestemt.
<i>K. M.</i></chapter>

<chapter name="Ekstraktor">
<b>Ekstraktor</b> (lat.), se <sp>Udtrækker</sp>.</chapter>

<chapter name="ektraordinær">
<b>ektraordinær</b> ['æks-] (lat.), usædvanlig.</chapter>

<chapter name="ekstraordinær Assessor">
<b>ekstraordinær Assessor.</b> I den danske
Højesteret findes der ved Siden af de faste
Medlemmer (ordinære Assessorer) et Antal
ekstraordinære Medlemmer, der i paakommende
Tilfælde kan tilkaldes, saafremt de faste
Dommere ikke skulde være til Stede i et saadant
Antal, at Retten er beslutningsdygtig. Da der
