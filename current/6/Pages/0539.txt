<i>Rosa</i>-Arterne i Belgien m. m. En Kernesvamp er af
Westendorp kaldt <i>Dumortiera</i> efter ham.
<i>V. A. P.</i></chapter>

<chapter name=”Dumortierit”>
<b>Dumortierit</b> [dy-], et klart, mørkeblaat, oftest
i traadede Aggregater forekommende Mineral
af rombisk Krystalform; det er et
Lerjordsilikat (vistnok Al<sub>8</sub>Si<sub>3</sub>O<sub>18</sub>) og forekommer sparsomt
i Gnejs o. l. Bjergarter ved. Chaponost i
Nærheden af Lyon (indesluttet i Feldspat), ved
Tvedestrand (indesluttet i Cordierit) o. a. St.
<i>(N. V. U.). O. B. B.</i></chapter>

<chapter name=”du Moulin, Pierre”>
<b>du Moulin</b> [dy-mu'læ] (<sp>Molinæus</sp>), <sp>Pierre</sp>,
fr. reformert Teolog, f. 18. Oktbr 1568, d. 10.
Marts 1658. d. M. blev 1599 Kapellan i
Charenton hos Henrik IV's Søster Katharina, der
var gift med den kat. Hertug Henrik af Bar.
Jakob I kaldte ham 1616 til England for at
udkaste en Plan til Forening af alle reformerte
Kirkesamfund; til Dordrecht-Synoden sendte
han en saadan Plan, men den blev uden Bet.
Fra 1620 til sin Død var han teol. Prof. i
Sedan. Han har skrevet adskillige Stridsskrifter
mod Romerkirken og mod Arminianerne; mest
kendt er hans <i>Anatomie de la messe</i> (1636).
(<sp>Litt</sp>.: <sp>Armand</sp>, <i>Essai sur du M.</i>
[Strassburg 1846]).
<i>L. M.</i></chapter>

<chapter name=”Dumouriez, Charles François”>
<b>Dumouriez</b> [dymu'r<sub>i</sub>e], <sp>Charles
François</sp>, fr. General, f. i Cambrai 25. Jan. 1739,
d. i England 14. Marts 1823. Han deltog med
Udmærkelse i Syvaarskrigen, men
afskedigedes ved Krigens Slutn. som Kaptajn. Han
flakkede derefter om i Europa og søgte
Eventyr. 1767 var han saaledes paa Korsika for
at bekæmpe Paoli's Opstand, og 1770
organiserede han de polske Stridskræfter til
Kamp mod Russerne, men sloges af
Suvorov. Af Ludvig XV sendtes
han til Hamburg for at hverve Mandskab til den
sv. Hær, men her arresteredes han pludseligt
og indespærredes i Bastillen, hvor han forblev
1/2 Aar, da han førtes til Slottet Caen. Ludvig
XVI udnævnte ham imidlertid til Oberst og
ansatte ham 1778 som Kommandant i Cherbourg,
hvilken Post han beklædte med megen
Dygtighed og Energi. Ved Revolutionens Udbrud
begav D. sig til Paris, hvor der var en god Mark
for hans Talent og Energi. Han traadte i
Forbindelse med Jakobinerne og med Gironden, og
det lykkedes ham Maj 1792 at blive
Udenrigsminister. Han fik Ludvig XVI til at erklære
Østerrig Krig og overtog for en kort Tid tillige
Krigsministeriet. Som Generalløjtnant gik han
til Nordhæren under Luckner. Ved nær
Tilslutning til Danton fik han efter Lafayette's Flugt
Befalingen over Centrumhæren. Han
genoprettede her Disciplinen, forstærkede Hæren med
Artilleri og førte den til Sejr ved Valmy.
Han vendte derefter tilbage til Paris og nød sin
Triumf samt modtog fornøden Instruktion til
Udførelsen af sin Yndlingstanke: Belgiens
Erobring og slog Østerrigerne afgørende, ved
Jemappes. Den Humanitet, han udviste over for
den belg. Befolkning, bragte ham i Strid med
Jakobinerne, og Nederlaget ved Neerwinden
berøvede ham den Anseelse, han havde vundet.
D. traadte nu i Underhandlinger med
Østerrigerne med det Maal at sprænge Konventet og
føre Ludvig XVI tilbage til Tronen. Han lod
Konventets Udsendinge, ogsaa Krigsminister
Beurnonville, arrestere og overgav dem i
Østerrigernes Hænder. Hans Tropper nægtede
imidlertid nu at følge ham, han maatte flygte over
til Fjenden, og Konventet udsatte en betydelig
Pris paa hans Hoved. Efter at have flakket om
i Tyskland, begav han sig til Schweiz under
falsk Navn, men han genkendtes og flygtede til
England. 1800 rejste han til Rusland, hvor han
forgæves tilbød Poul I sin Kaarde. Han vendte
nu tilbage til England, hvor han fik tilbud om
en aarlig Pension paa 1200 £ paa Betingelse af,
at han stillede sine milit. Evner til Raadighed
for Englænderne mod Napoleon, og han modtog
Tilbudet. Han søgte senere hos Ludvig XVIII at
faa Titel af Marskal, henvisende til de store
Tjenester, han havde gjort Frankrig, men
forgæves. Af D.'s Skr maa fremhæves hans
berømte <i>Mémoires</i>. (<sp>Litt</sp>.: <sp>Boguslawski</sp>,
»Das Leben des Generals D.« [Berlin 1878-79];
<sp>Monchanie</sp>, »D.« [Paris 1884]).
<i>B. P. B.</i></chapter>

<img>C. F. Dumouriez.</img>

<chapter name=”dumpe”>
<b>dumpe</b> (<sp>Søv</sp>.), en i ældre Tid brugt
Betegnelse for at give en Kanon saa høj Elevation,
som Affutagen tillod.
<i>H. E.</i></chapter>

<chapter name=”Dumping”>
<b>Dumping</b> ['dåmþ<sub>i</sub>ŋ] (af eng. <i>dump</i>, kaste
ell. falde ind) er det gængse Udtryk for Salg
paa et fremmed Marked til en væsentlig lavere
Pris end den, hvortil Varen afsættes i
Hjemlandet. I nyere Tid er dette Forhold kommet
til at spille en ikke ringe Rolle, og det
paaberaabes mere end noget andet som
underbyggende Kravet om Toldbeskyttelse for
Industrien. - Der arbejdes i Nutiden med mægtige
fastgjorte Kapitaler, og for at faa disse
udnyttede, stræber man efter at udvide
Afsætningsmarkedet. Hermed følger lavere Omkostninger,
hvilket atter skaber Mulighed for yderligere
Produktionsudvidelse og øget Fortjeneste. Men
da det indenlandske Marked kun sjældent er
stort nok til, at Produktionen kan drives i den
Maalestok, som er nødvendig, om
Omkostningerne skal bringes ned til det ønskede
Lavmaal, maa der søges Afsætning for den
overskydende Varemængde i Udlandet. Skal det
imidlertid lykkes at trænge ind paa det
fremmede Marked og erobre dette fra Landets egen
Industri, maa Varerne sælges billigt, og
derunder hænder det da ikke sjældent, at de
sælges til saa lave Priser, at Omkostningerne ikke
engang dækkes.

Undertiden sker dette alene med det
Formaal for Øje at knække vedk. Lands egen
Industri, for da, naar dette Maal er naaet, atter
at sætte Priserne op i normal Højde, men
Forholdet kan ogsaa antage en mere varig
Karakter, idet det i sig selv kan være lønnende
