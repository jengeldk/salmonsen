<sp>Linde</sp>, »Indogermanernas högste gud« [Lund
1889]; <sp>H. Oldenberg</sp>, »Die Religion des
Veda« [Berlin 1894]; <sp>E. W. Hopkins</sp>, <i>The
Religions of India</i> [London 1896]; <sp>A. A.
Macdonell</sp>, <i>Vedic Mythology</i> [Strassburg 1897]).
<i>(S. S.). D. A.</i>
</chapter>

<chapter name="Dyb">
<b>Dyb</b> kaldes undertiden saadanne Farvande,
hvor der i Forhold til de omliggende Grunde
er dybt Vand, og som derfor benyttes til
Skibsløb, f. Eks. Hollænderdyb, Mørkedyb og
Graadyb.
<i>G. F. H.</i>
</chapter>

<chapter name="dyb">
<b>dyb</b> siges en Hest at være, naar Afstanden
fra Videristen (Manken) til Brystbenet er større
end Afstanden fra dette til Jorden.
<i>O. P.</i>
</chapter>

<chapter name="Dybbjergarter">
<b>Dybbjergarter,</b> se
<sp>Eruptivbjergarter</sp>.
</chapter>

<chapter name="Dybbøl">
<b>Dybbøl.</b> Imellem Vemmingbund og Als Sund
V. f. Sønderborg hæver Terrainet sig op til en
langstrakt Bakke med stejle Affald til begge
Kyster, hvilken har sin største Højde (67 m) tæt ved
Landevejen til Flensborg. Fra denne
Bakkekam, <sp>D.-Bjerget</sp>, paa hvis Top <sp>D. Mølle</sp>
knejser, beherskes Terrainet imod Vest i
betydelig Udstrækning, hvilket dog navnlig gælder
for Partiet N. f. Landevejen, medens S. f.
samme Terrainet falder temmelig stejlt ned mod
Vemmingbund, og dybe Slugter ligger temmelig
nær ind paa Bakken. I sin Helhed danner den
dog en stærk Forsvarsstilling, dels fordi
Længden kun er 4500 Skridt, og dels fordi begge
Fløje støtter sig til dybt Vand (højre Fløj kan
desuden flankeres fra Als), medens den i
strategisk Henseende kan faa stor Bet. derved, at
Afstanden til den gennem Sønderjylland førende
Hovedoperationslinie Flensborg-Kolding kun er
en Dagsmarch, medens en let Forbindelse haves
med Als over det ved Sønderborg kun 250 m
brede Als Sund.

Da Sønderjylland hørte til Danmark, kunde
der altsaa paa D.-Bjerget indtages en strategisk
<sp>Flankestilling</sp> lige over for en
Modstander, som fra Syd søgte at trænge frem i den
jyske Halvø, forudsat at denne Modstander var
underlegen til Søs, saaledes at han ikke kunde
angribe Stillingen fra Søsiden ell. hindre
Forbindelsen mellem Als og Rigets øvrige Dele. Det
er denne sidste Omstændighed, som
foranledigede, at D.-Banken kom til at spille en
betydelig Rolle i de to slesvigske Krige. Efter Slaget
ved Slesvig 1848 gik den danske Hær tilbage dels
til Fyn og dels til Als; men allerede kort efter
fik Overkommandoen et aabent Øje for, hvor
heldig en Fremrykning fra Als ind i Sundeved
kunde være, især efter at Fjenden havde besat

<img>Situationsplan af Dybbøl.</img>

