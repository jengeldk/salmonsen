Spiritusbrænderi, Teglbrænderi, Savskæreri og Fabrikation af
Pengeskabe, Symaskiner, Stearinlys, Gummi og
Sæbe. Endvidere har D. en stor Korn- og
Tømmerhandel; der findes en Børs og fl. Banker,
deriblandt en Hovedfilial af den tyske
Rigsbank. D. er et meget vigtigt
Jernbaneknudepunkt og har 4 Banegaarde. I Tilknytning til
D.-Ems-Kanalen findes i D. betydelige
Havneanlæg. Byen og dens nærmeste Omegn er
forsynet med elektriske Sporveje. D. har
Gymnasium og Realgymnasium, en
Maskinbygningsskole og en højere Handelsskole. Paa det gl.
Raadhus findes kulturhistoriske Samlinger. - D.,
det gl. <sp>Throtmannia</sp>, nævnes allerede i 9.
Aarh. Kejser Henrik II holdt her en
Kirkeforsamling 1005 og en Rigsdag 1016. Fri
Rigsstad blev D. i 14. Aarh.; den blomstrede op som
Hansestad og var et Hovedsæde for
»Femgericht«. 1803 kom den under Nassau-Oranien,
1808 til Storhertugdømmet Berg og endelig 1815
til Preussen.
<i>G. Ht.</i></chapter>

<chapter name=”Dortmund-Ems-Kanalen”>
<b>Dortmund-Ems-Kanalen</b> ['dårtmunt-æms-]
forbinder det rhinlandsk-westfalske
Industriomraade med nedre Ems. Kanalen begynder i
Havnen ved Dortmund og gaar derfra 16 km
mod NV. til Henrichenburg, hvor den ved
Hjælp af et mek. Skibsløfteværk, bestaaende
af en Jernkasse ell. -kar - af Dimensionerne
70X8,6X7,1 m - baaret af 5 Cylindre, der ved
Hjælp af Skruer bevæges op og ned i
tilsvarende Brønde, bringer Fartøjerne, der
ad Kanalen føres ind i Karret, ned i et
14 m lavere Niveau. Derfra gaar Kanalen 68
km mod NØ. til Münster og begynder her
Nedstigningen til Ems. Ved Hanekenfähr i
Nærheden af Ahes Udløb naar Kanalen Ems, men
benytter videre Haneken-Kanalen forbi Lingen
til Meppen, hvor den træder ind i Hase og med
denne Flod i Ems, som er kanaliseret herfra
til Mundingen ved Oldersum. Efter Indtrædelsen
i Ems udsender den en Gren mod V. til
»Syd-Nord-Kanalen«, en i østlig Retning til
Pappenburg, ligesom den gennem Leda-Floden er sat i
Forbindelse med Byen Leer. Kanalens hele
Længde er 283 km, Bredden 18 m i Bunden og
30 m i Vandskorpen; Dybden er 2,5 m. Kanalen
har 20 Sluser, der i Forbindelse med
Løfteværket ved Henrichenburg overvinder en Stigning
paa 72 m. Den har særlig Vigtighed for
Udførslen af Kul og Indførslen af Malme og
Raajern. Arbejdet paabegyndtes 1892, fuldendtes
1899 og havde da kostet 79 1/2 Mill. Mark. Den
projekterede Kanal fra Rhinen til Elben, den
saakaldte Mittelland-Kanal, skulde paa en
Strækning fra Herne til Bevergen falde sammen
med D.
<i>J. M-P.</i></chapter>

<chapter name=”Dorval, Marie Amélie Thérese”>
<b>Dorval</b> [dår'val], <sp>Marie Amélie Thérese</sp>,
f. <sp>Delaunay</sp>, fr. Skuespillerinde (1792-
1849). D. glimrede, først paa
Porte-Saint-Martin-Teatret og senere paa Théâtre-français, ved
sit lidenskabelige, men dog kunstbeherskede
Spil i Hugo's og den ældre Dumas' Skuespil,
og hendes Udførelse af disses kvindelige
Hovedrolle havde stor Andel i Stykkernes
Scenelykke.
<i>A. A.</i></chapter>

<chapter name=”Dorveaux, Paul Marie Jean”>
<b>Dorveaux</b> [dår'vo], <sp>Paul Marie Jean</sp>,
fr. Læge og Lærd, f. 21. Juli 1851 i
Courcelles-Chaussy (Moselle), tog Doktorgraden i Nancy
med en Afh.: <i>Du traitement des anévrysmes de
la fesse</i>, og praktiserede en kort Tid i Jarny,
men traadte saa ind i det fr.
Universitets-Biblioteksvæsen (1882) og blev Bibliotekar i
Clermont-Ferrand og senere i Algier, indtil han
1884 blev Bibliotekar ved <i>École supérieure de
Pharmacie</i>. Under hans Ledelse blev
Biblioteket her Verdens største Specialbibliotek for
Farmaci, idet D. indsamlede Haandskrifter og
Bøger dertil. Det indeholder fl. Unica. D. har
udfoldet en meget betydelig Virksomhed som
Farmacihistoriker, dels ved hans Bidrag til den
fr. Farmacis Historie (bl. a. <i>Inventaires
d'anciennes pharmacies dijonnaises au XV siècle</i>
[1892]), dels ved talrige Arbejder over de
enkelte Drogers Historie, dels endelig ved hans
Samleværker (<i>Catalogue des thèses de
pharmacie soutenues en France</i> I-II [1891-94]), og ved
hans Udg. af gl. fr. farmaceutiske Skr og af
tidlige fr. Overs. af middelalderlige Forfattere
(<i>L'antidotaire Nicolas</i> [1896], <i>Le livre des
simples médicines de Platéarius</i> [1913]). D. har
ogsaa udg. en med. Kommentar til Rabelais. Han
stiftede 1913 <i>Soc. d'histoire de la Pharmacie</i>.
<i>J. S. J.</i></chapter>

<chapter name=”Doryalis”>
<b>Doryalis</b> Arn. et E. Mey., Slægt af
Flacourtiaceer, Buske ell. smaa Træer med spredte,
hele og oftest helrandede Blade. Tvebo. Frugten
er et Bær. C. 11 Arter, de fleste afrikanske.
Bærrene af <i>D. rhamnoides</i> (Burch.) Harv. og <i>D.
rotundifolia</i> (Thumb.) Harv.
(<sp>Kaffeblommer</sp>, <sp>Zuurebesjes</sp>) giver et godt Syltetøj,
medens de af <i>D. caffra</i> (Hook. f. et Harv.) Worb.
(Natal) er en meget yndet Spise (<sp>Keiapple</sp>).
<i>A. M.</i></chapter>

<chapter name=”Doryforos”>
<b>Doryforos</b> (gr.: »Spydbærer«), berømt Statue
af den gr. Billedhugger Polykleitos,
forestillende en nøgen Yngling, der bærer et Spyd paa
venstre Skulder (se <sp>Billedhuggerkunst</sp>,
Tavle VI).
<i>C. B.</i></chapter>

<chapter name=”Dorylaion”>
<b>Dorylaion,</b> i Oldtiden en By med varme
Bade (nu: Eski-Scheher) i det nordlige
Frygien, ved Floden Tymbres. D. var af Bet. som
Knudepunkt for Handelsvejene, der fra Kysten
førte ind i det indre Lilleasien. 1097 sejrede
Korsfarerne under Bohemund og Gotfred af
Bouillon ved D. over den seldshukiske Sultan
af Ikonien.
<i>C. B.</i></chapter>

<chapter name=”Dorylinæ”>
<b>Dorylinæ,</b> se Myrer.</chapter>

<chapter name=”dos”>
<b>dos</b> (lat.), Medgift. Efter Romerrettens
Ordning bestod intet Sameje mellem Ægtefæller,
og Manden havde derfor ingen Raadighed over
Hustruens Formue. En Undtagelse gjordes dog
med Medgiften (<i>dos</i>), idet denne som ydet
Manden til Bestridelse af Ægteskabets Byrder
forvaltedes af ham, hvorfor han ogsaa som Regel
havde fuld Ejendomsraadighed over den. Dog
tilhørte den ikke desto mindre for saa vidt
stadig Hustruen, som den ved Skilsmissen skulde
tilbagegives hende og ved hendes Død tilfaldt
hendes Arvinger.
<i>K. B.</i></chapter>

<chapter name=”dos-à-dos”>
<b>dos-à-dos</b> [doz-a-'do] (fr.), Ryg mod Ryg,
modsat <i>vis à vis</i>, saaledes i Danseture; en
S-formet Salondivan, i hvilken de Siddende vender
Ryggen til modsat Side.</chapter>

<chapter name=”Dosage”>
<b>Dosage</b> [dansk do'sa.sj<sub>ə</sub>, fr. då'za.з] kaldes
Mængdeforholdet af de enkelte Bestanddele i en
Blanding. Benævnelsen bruges navnlig ved Krudt
