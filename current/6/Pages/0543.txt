kunde leve et økonomisk sorgfrit Liv. I Sverige
havde han tidlig ved en Række Tegninger af
Stockholms-Livet (Samlingerne »Blandade
teckningar ur stockholmslifvet«, »Från
observatorium«, »Hvarjehande«) vist sin Evne til at
gengive det fysiognomiske Udtryk, et senere saa
fremtrædende Træk i hans
Kunstnerpersonlighed. I Düsseldorf studerede han i Sohn's
Atelier, malede i Tidens Modesmag Billeder som
»Violinspilleren og den syngende Pige«,
»Blomsterpige«, »Fattig Dreng« (Nationalmus. i Sthlm),
det lovende Arbejde »Skærsliberen« og gav sig
nu, under Paavirkning af sin Ven og
Atelierkammerat B. Vautier, i Lag med en mere
uddybet Karakterskildring, saaledes i det
humoristiske »De to Døve« (1855, Sthlm's
Nationalmus.), »De Forsvarsløse« (1857, Berlins
Nationalgaleri), medens han udvidede sin maleriske
Synskreds ved Rejser i Holland, Belgien og
Frankrig. Et Kulminationspunkt i hans
Virksomhed betegnes ved »Pantelaanerkontoret«
med dets skarpe realistiske Skildring af de
forsk. Mennesketyper, dets Humor og lidt
sentimentale Følelse (udstillet med stort Bifald i
Amsterdam 1858, en Reproduktion i Sthlm's
Nationalmus., der ogsaa ejer et
»Pantelaanerkontor« af tidligere Datum). Hans Kunstnerbane
formørkedes imidlertid snart af en Armlidelse,
der berøvede ham Brugen af højre Haand
(hvorefter han med vanlig Energi trænerede
den venstre til Penslens Brug), og afbrødes ved
en Brystsygdom, der endte hans Liv i hans
fulde Manddomskraft. D.'s Kunst, der ikke
byder noget betydeligt i malerisk Henseende,
raader over en ualmindelig skarp og indtrængende
Karakteristik, der med Vid og Lune rammer
det væsentlige og betegnende i Smaakaarsfolks
og Samfundstypers ydre Apparition, og hvis
Vagabondskikkelser rummer en
Menneskekenders Humor og Medfølelse. Andre kendte
Værker: »Tredie Klasses Ventesal« (1865, i Sthlm's
Nationalmus., som ejer fl. a.),
»Kunstberiderselskabet« og »Spillesalen i Wiesbaden« (begge
i Göteborgs Mus., her ogsaa det ufuldendte
»Taskenspilleren«), »Toldvisitation ved
Grænsen«, »Toast« m. fl.
<i>A. Hk.</i></chapter>

<chapter name="Duncker, Max Wolfgang">
<b>Duncker,</b> <sp>Max Wolfgang</sp>, tysk
Historiker og Embedsmand, f. 15. Oktbr 1811 i
Berlin, d. 21. Juli 1886 i Ansbach. Som Student var
han i nogen Tid fængslet for »demagogische
Umtriebe« og var stadig en ivrig Tilhænger af den
tyske Enhedsbevægelse; 1848 valgtes han ind i
Nationalforsamlingen. Da han følte sig
tilsidesat i Preussen, modtog han 1857 et Professorat
i Tübingen; men allerede 1859 traadte han som
Gehejmeraad i det preuss. Statsministeriums
Tjeneste og var 1861-66 refererende Raad hos
den daværende Kronprins Friedrich. 1867-74
var han Generaldirektør for de preuss.
Statsarkiver og udfoldede en stor Dygtighed ved
Organisationen af Arkivvæsenet i de erobrede
Lande. - D.'s Hovedværk er »Geschichte des
Alterthums« (4 Bd, 1852-57, 5. Udg., 7 Bd,
1878-83). Sammen med Droysen udgav han
»Preussische Staatschriften aus der
Regierungszeit Königs Friedrich II« (1877 ff.). (<sp>Litt</sp>.:
<sp>Haym</sp>, »Das Leben M. D.'s« [Berlin 1891]).
<i>Kr. E.</i></chapter>

<chapter name="Duncombe, Thomas Slingsby">
<b>Duncombe</b> ['dank<sub>ə</sub>m], <sp>Thomas Slingsby</sp>,
eng. Politiker (1796-1861), opr. Officer, blev
1826 Medlem af Underhuset. Han maatte 1821
-32 føre 6 Valgkampe, der tilsammen kostede
ham 40000 £, men siden 1834 var han uafbrudt
indtil sin Død Repræsentant for den londonske
Kreds Finsbury. Han var yderlig radikal
saavel i Spørgsmaalet om Valgrettens Udvidelse
som om Statskirkens Afskaffelse, og en meget
ekscentrisk Taler, men gjorde sig mest kendt
ved altid at optræde om Talsmand for dem,
hvem Lykken gik imod. 1840 forsvarede han de
fangne Chartist-Førere og indbragte 1842
Partiets Massepetition om alm. Valgret; 1844 angreb
han heftig Indenrigsminister Graham, fordi han
havde ladet Mazzini's Breve aabne, og 1848-49
var han en varm Talsmand for Ungarernes
Frihedskamp. Men ved Siden heraf stod han
i fortroligt Forhold til den fordrevne Hertug
Karl af Braunschweig og til Napoleon III, baade
som Prins og som Kejser. 1846 hjalp han til at
fremme hans Flugt fra Fæstningen Ham, og
1858 tog han hans Styrelse i Forsvar. Ja allerede
1836 foreslog han den eng. Regering at gøre
Skridt hos den fr. for at faa Ministeriet
Polignac's Medlemmer benaadede. Hans Søn udgav
<i>The Life and correspondence of Th. S. D.</i> (2 Bd,
1868).
<i>E. E.</i></chapter>

<chapter name="Dundalk">
<b>Dundalk</b> [dan'då.k], By i det østlige Irland,
Prov. Leinster, Hovedstaden i Louthshire,
ligger ved Udløbet af Floden Castletown i
D.-Bugten. Den er et vigtigt Jernbaneknudepunkt
og har (1911) 13128 Indb. Den har store
Jernbaneværksteder, Whiskybrænderier,
Ølbryggerier, Jutespinderier, Saltværker og betydelig
Handel med Landbrugsprodukter. I Byens
Omegn ligger fl. smukke Parker. - 1315 blev D.
erobret af Edward Bruce, som her lod sig
udraabe til Konge af Irland; men allerede 1318
blev han slaaet og dræbt af Englænderne nær
ved D.
<i>G. Ht.</i></chapter>

<chapter name="Dundas">
<b>Dundas</b> [dan'däs ell. 'dand<sub>ä</sub>s], By i Dominion
of Canada, Prov. Ontario, ligger 8 km fra
Hamilton og har talrige Fabrikker, der væsentlig
drives ved Vandkraft. (1901) 3173 Indb.
<i>H. P. S.</i></chapter>

<chapter name="Dundas, James Whitley Deans, Sir">
<b>Dundas</b> [dan'däs eller 'dand<sub>ä</sub>s], <sp>James
Whitley Deans</sp>, <sp>Sir</sp>, eng. Admiral (1785
-1862), blev Officer 1805. Som Viceadmiral blev
D. 1852 Øverstkommanderende for
Middelhavsflaaden, overførte de eng. Tropper til Krim,
deltog i Slaget ved Alma og bombarderede de
russ. Forter ved Sevastopol under denne Bys
Belejring. Hans Optræden ved disse
Lejligheder kritiseredes stærkt i hans Hjemland, men
undskyldtes med, at D. allerede var temmelig
gl. 1855 blev han afløst, 2 Aar senere
forfremmet til virkelig Admiral, men kom ikke i aktiv
Tjeneste. Ved sit Giftermaal 1808 antog han
Navnet D.
<i>C. W.-S.</i></chapter>

<chapter name="Dundas, Richard Saunders">
<b>Dundas</b> [dan'däs eller 'dand<sub>ä</sub>s], <sp>Richard
Saunders</sp>, <sp>Sir</sp>, eng. Viceadmiral (1802-61).
Som Søn af den første Admiralitetslord (Lord
Melville) fik han et meget hurtigt Avancement,
allerede i sit 23. Aar var han <i>Captain</i>
(Kommandør). Efter at have tjent paa Flaaden i
Middelhavet og 1825-27 gjort et Togt til
Ostindien og Australien ansattes han som
Sekretær hos Faderen, deltog senere som Skibschef i
