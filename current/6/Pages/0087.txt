Industri har udviklet sig i samme Forhold, og
foruden egne Filialer og Agenturer i Bangkok,
Shanghai, Hankow, Wladivostock, Harbin,
Durban, Skt Thomas, Valparaiso og S. Francisco
har det Agenter og Forbindelser i saa godt som
alle de vigtigste Handelsbyer og Havnestæder
over hele Verden. Foruden en meget
omfattende Verdenshandel har Kompagniet Skovdrift i
Syd- og Nordsiam, Savmølledrift i Bangkok og
Bandon og udstrakt Plantagedrift fornemlig
Kokus- og Gummiplantager fl. St. p.
Malakka-halvøen. Ved Kompagniets Initiativ og
Medvirkning er der fremstaaet en Række
Datterselskaber med det Formaal at hidføre
Vekselvirkning mellem Skibsfart, Handel og Industri.
De vigtigste af disse Selskaber er »Russisk
østasiatisk Dampskibsselskab« i Petrograd, stiftet
1899, »Det Fransk-østasiatiske Kompagni« i
Paris, stiftet 1900, »Sydafrikanska
Handelskompaniet« i Göteborg, stiftet 1903, »Det
Vestindiske Kompagni« i Kbhvn, stiftet 1903, »Dansk
Sojakagefabrik« i Kbhvn, stiftet 1909,
»Oliehærdningsfabrikken« smst., opført 1915,
»Stettiner Oelwerke« i Stettin, stiftet 1910, »Mount
Austin Rubber Estates«, anlagt 1906 og
indregistreret i London 1910 under Navn af »Mount
Austin (Jopore) Rubber Estates limited« og
»Nørresundby Portland Cementfabrik« i
Nørresundby, anlagt 1906. Disse Selskaber arbejder
tilsammen med omtr. lige saa stor
Aktiekapital og Obligationslaan som D. Ø. K. Septbr 1915
besluttede Kompagniet at erstatte sine
Dampskibe med større, hurtigere og for dets Ruter
over Verdenshavene mere formaalstjenlige
Motorskibe, men for at bevare en forholdsvis
betydelig Tonnage for den danske Handelsflaade
har Kompagniet medvirket til Dannelsen af
Dampskibsselskabet »Orient« og overdraget
dette sine Dampskibe, saaledes at D. Ø. K.'s
Flaade nu udelukkende bestaar af Motorskibe, og
yderligere er der kontraheret for c. 100000 t ny
Motor-Tonnage. Ved Udgangen af 1914
beskæftigede Kompagniet c. 16000 Mennesker.
<i>C. F. S.</i></chapter>

<chapter name=”Deuben”>
<b>Deuben</b> ['då^yb<sub>ə</sub>n], Fabrikflække i Kongeriget
Sachsen, ligger 2 km S. f. Döhlen ved
Weisseritz. (1910) 11009 Indb. D., der har
Tilvirkning af Støbestaal, Glas, Metalvarer og
Klædevarer, led meget under en stor Oversvømmelse
1897.
<i>G. Ht.</i></chapter>

<chapter name=”Deucher”>
<b>Deucher</b> ['då^yκ<sub>ə</sub>r], <sp>Albert</sp>, schweizisk
Statsmand (1831-1912), var 1853-79 Læge
i sin Hjemstat, Kanton Thurgau, og blev
allerede 1854 Medlem af dets store Raad. Han
virkede ivrig for Forfatningens Omdannelse 1869
i stærk demokratisk Retning og indvalgtes
1879 i Kantonets Regering. Fremdeles var han
1869-73, samt paa ny 1879-83 Medlem af
Nationalraadet, blev 1882 dets Formand og
valgtes 1883 til Forbundsraadet, hvor han uafbrudt
havde Sæde indtil 1911, da han af
Aldershensyn trak sig tilbage. I dette Tidsrum var D. 4
Gange Forbundspræsident (sidst 1909) og
styrede som saadan Landets udenrigske Politik,
men ellers Handels- og Landbrugsforholdene.
<i>E. E.</i></chapter>

<chapter name=”Deukalion”>
<b>Deukalion</b> [dæ^u-], gr. Heros, Søn af Titanen
Prometheus og gift med Epimetheus' Datter
Pyrrha. Sagnet om en stor Syndflod, der
findes hos mange Folkeslag, er i Grækenland
knyttet til D. Zeus var blevet forbitret over
Menneskenes Slethed og udryddede dem ved en
stor Oversvømmelse. Kun D. undkom tillige
med sin Hustru, idet han ved Prometheus'
Hjælp tømrede en Kasse, som i 9 Døgn bar
ham over Vandene og derefter landede paa et
af de gr. Bjerge (Othrys, Parnassos e. a.). Her
ofrede D. til Tak for sin Frelse, og da Zeus
tilstod ham et Ønske, bad han om
Menneskeslægtens Fornyelse; D. og Pyrrha fik
Anvisning til at kaste »deres Moders Ben« (ɔ:
Jordens Stene) over deres Hoved, og Stenene blev
til Mænd og Kvinder. Af de Børn, D. og Pyrrha
avlede, blev Hellen Stamfader til det gr. Folk,
som efter ham fik Navnet Hellenere; fra
Hellen's Sønner (Aiolos, Doros) og Sønnesønner
(Ion, Achaios) nedledte de forsk. gr. Stammer
deres Herkomst. Ligesom andre sagnagtige
Begivenheder blev ogsaa Syndfloden stedfæstet i
fl. Egne af Grækenland, som gav sig ud for at
være D.'s egl. Hjem ell. at gemme andre
Minder om ham.
<i>C. B.</i></chapter>

<chapter name=”Deûle”>
<b>Deûle</b> [döl], en 68 km lang Biflod til Lys i
det nordlige Frankrig, udspringer i Dept
Pas-de-Calais og forener sig med Lys ved
Deulemont. D. er for en stor Del kanaliseret og
staar ved Kanalen Haute-Deule i Forbindelse
med Scarpe og ved Aire-Kanalen med øvre Lys.
<i>G. Ht.</i></chapter>

<chapter name=”Deuntzer, Johan Henrik”>
<b>Deuntzer</b> [dåj'nts<sub>ə</sub>r], <sp>Johan Henrik</sp>,
dansk Retslærd, f. i Kbhvn 20. Maj 1845. D.
blev Student 1862, deltog 1864 som Frivillig i
den anden slesvigske Krig, blev jur. Kandidat
1867 og vandt 1869 Univ.'s Guldmedaille for en
Afh. om Legatarens Retsstilling. Efter at have
arbejdet som Volontær i Finans- og
Justitsministeriet i c. 2 Aar og været Sekretær i
nogen Tid ved Proceslovkommissionen rejste D.
1871 paa det Hurtigkarl'ske Stipendium
udenlands, men vendte allerede ved Aarets Slutning
hjem for at konkurrere om Pladsen som jur.
Prof. efter F. T. J. Gram. D. bestod sejrrig
Konkurrencen og foredrog fra sin Ansættelse
(1872) Civilrettens første Afdeling samt, efter
J. Nellemann's Ministerudnævnelse, tillige
Processen. Medens det jur. Studium, da D.
tiltraadte, endnu i Hovedsagen var baseret paa
Diktatforelæsninger, slog D. straks ind paa
Brugen af den trykte Fremstilling og gav derved
et Eksempel, som hans Kolleger
gennemgaaende har fulgt. D. udgav i hurtig Rækkefølge
Fremstillinger af »Arveret« (1873),
»Personret« (1874), »Privatrettens almindelige Del«
(1875), »Næringsret« (1877), »Ekstraordinær
Civilproces« (1880), »Appel i civile Sager«
(1880), »Familieret« (1882, sidste Udgave
1899), »Forligsmægling« (1887), »Arrest og
Forbud« (1888) og »Skifteret« (1889). Disse
Lærebøger giver en koncis og klar, i
Form og Indhold nøje gennemtænkt
Fremstilling af den gældende danske Ret. De først
udgivne civilretlige Værker, der var bestemte til
at suppleres ved det mundtlige Foredrag, har
vistnok vist sig at være vel kortfattede; D. har
ogsaa 1892 udg. en større Lærebog i dansk
Arveret (2. Udg. 1897). Efter en lgn., bredere
Maalestok er Familieretten anlagt. Den
