Krybdyrtypen: Brystbenet rudedannet,
ufuldstændig forbenet; Nøgleben manglede,
Skulderbladet var højt, Ravnenæbsbenet lille
og skiveformet uden Præcoracoid.
Baglemmerne, der i Reglen var længere end
Forlemmerne, frembød til Dels nogen Lighed med
Fuglenes; Hoftebenet forlængede sig fortil og
bagtil. Sædebenene var
lange, rettede skraat bagud og nedad,
forbundne ved Symfyse; Skambenet strakte sig hos
nogle Former fortil og nedad, hos andre
(<i>Orthopoda</i>) delte det sig i en kort og bred, fremad
rettet og en slank, bagud rettet Gren
(<i>postpubis</i>), der løb parallelt med Sædebenet.
Tæernes og Fingrenes Antal vekslede fra 3-5, de var
udstyrede med Kløer ell. hovagtige Negle. D.
inddeles i 3 Underordener. 1) <i>Sauropoda</i>.
Saalegængere med alle fire Lemmer omtr. ligeligt
udviklede; levede af Plantekost. <i>Atlantosaurus</i>
(Laarbenet 2 m langt), <i>Brontosaurus</i> (18 m
lang) og <i>Diplodocus</i> (20 m lang), i nedre Kridt
(Nordamerika). 2) <i>Theropoda</i>. Rovdyr med
spidse, sammentrykte Tænder. Forlemmerne
korte, Baglemmerne høje; Dyret bevægede sig
ved dem alene som en Kænguru i Hop eller
Spring; den lange, kraftige Hale tjente til
Støtte. De flestes Skelet meget let,
Lemmeknoglerne hule, hyppig ogsaa Hvirvlerne med Hulrum.
Deres Størrelse fra en Kats til en Elefants
(<i>Megalosaurus</i>). <i>Ceratosaurus</i>: lange Næseben med,
høj, benet Køl. 3) <i>Orthopoda</i> (<i>Prædentata</i>).
Udprægede Planteædere med tykke, ribbede, paa For- og Bagrand
takkede Tænder, der ved Sliddet dannede malende

<img>
Flg. 1. <i>Brontosaurus excelsus</i> Marsh. Restaureret Skelet.</img>

<img>
Fig. 2. <i>Ceratops</i> (<i>Triceratops</i>) <i>prorsus</i> Marsh. Restaureret Skelet.</img>

<img>
Fig. 3. <i>Stegosaurus stenops</i> Marsh. Restaureret Model.</img>

<img>
Fig. 4. <i>Iguanodon Bernissartensis</i> Boulenger. Efter
et i Bryssel opstillet Skelet, <i>sc</i> Skulderblad, <i>co</i>
Ravnenæbsben, <i>I</i> første, <i>V</i> femte Finger, <i>p</i> Skamben,
<i>pp</i> Postpubis, <i>is</i> Sædeben, <i>I-IV</i> Tæer.</img>

