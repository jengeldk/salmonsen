ovenfra. Det bevægelige System er ophængt i
et tyndt Metalbaand. Forneden er der en
Aluminiumskive, som gaar gennem Luftrummet af
en Staalmagnet og tjener til at dæmpe
Bevægelsen. Ved Jævnstrømsanlæg er der den
Fordel ved at anvende statiske Voltmetre til
Maaling af Spændingen i Fødepunkter, at
Maaleledningernes Modstand ikke spiller nogen
Rolle, da Voltmetret ingen Strøm bruger.
Mellem de bevægelige og faste Dele er der en vis
ringe Kapacitet. Ved Vekselstrøm bruger
Voltmetret derfor en lille Ladestrøm, men den er
i Reglen praktisk talt forsvindende lille, hvad
der er en stor Behagelighed ved adskillige
Anvendelser, ligesom statiske Instrumenter inden
for meget vide Grænser viser rigtigt uden
Hensyn til Periodetal og Kurveform.

Ved meget høje Spændinger bruges
som Laboratorieinstrumenter statiske
Voltmetre, der i Hovedsagen bestaar
af en fast Plade og en derovenover
ophængt bevægelig Plade, som hænger
i en Fjedervægt. Begge Elektroder
befinder sig i Olie. Fig. 20 viser et
saadant Voltmeter fra Siemens &
Halske til 150000 Volt. Hele Apparatet er
c. 2 m højt. Man ser ikke de
virksomme Plader, men kun forneden et
Metalfad og foroven en Kuglekalot, som er
ledende forbundet med henh. den faste
og den bevægelige Plade, og som
tjener til at befri de
virksomme Plader for de ved Randen
optrædende Uregelmæssigheder.

5) <sp>Induktionsinstrumenter</sp>. Fig.
21 viser skematisk Princippet i et saadant
Instrument af Siemens & Halske's Konstruktion.
Vekselstrømmen i den tykke Bevikling og
Vekselstrømmen i den tynde Bevikling paa de to
Par Polben frembringer i den centrale
Jernkerne to paa hinanden vinkelrette Felter. Hvis
de to Felter er lige store og det ene i Fase
forskudt 1/4 Periode i Forhold til det andet, vil
de tilsammen frembringe et roterende Felt, som
i Jernkernen drejer sig en Omdrejning i Løbet
af en Periode. I en Aluminiumstromle, som er
skudt ind over Jernkernen og bevægelig om en
Akse, vil der opstaa inducerede Strømme
(Hvirvelstrømme), som søger at trække den med
rundt. Dette hindres ved Fjedre. Ved
Ampèremetre og Voltmetre er de to Sæt Beviklinger
parallelt forbundne (se Fig. 21), og Fjedrene
virker paa en med Udslaget voksende Arm.
Ved Wattmetre benyttes de to Sæt henholdsvis
som Strømspolen og Spændingsspolen i Fig. 11.
Ved at kombinere Spændingsspolen med en
stor Induktionsspole og en Modstand kan man
opnaa, at der bliver 1/4 Periodes
Faseforskydning mellem de to Felter, naar Strøm og
Spænding har samme Fase. Wattmetret vil da vise
rigtigt ved en hvilken som helst Faseforskydning
mellem Strøm og Spænding.

6) <sp>Kaloriske Instrumenter</sp>. Fig.
22 viser et kalorisk Voltmeter af Hartmann &
Braun's Fabrikat. Strømmen gaar gennem en
Forlagsmodstand og en tynd vandret Metaltraad
(Platin-sølv-legering c. 0,06 mm Diam., 16 cm

<img>
Fig. 20. Statisk Voltmeter til 150000 Volt.
</img>
<img>
Fig. 21. Induktionsinstrument.
</img>
<img>
Fig. 22. Kalorisk Ampèremeter, Skalaen svinget til Siden.
</img>
<img>
Fig. 23. Symmetrisk Anordning af Metalbaand ved
Ampèremeter til meget højt Periodetal.
</img>
