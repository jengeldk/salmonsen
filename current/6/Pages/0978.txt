Bugsiden, dækkede udvendig af Gatflnnens Muskler.
Midt i Kroppen støder Organparrene op til
hinanden. Organernes geléagtige Masse er
gennemsat af fastere Skillevægge, som gaar fra
Midterhovedvæggen ud til Kroppens Omkreds; i
Rummene mellem disse Vægge afskærer finere,
lodrette Vægge meget snævre Kamre ell. Skiver,
i hvilke de elektriske Plader er ophængte.
Barryggens lave, men brede Prismer, som ligger
<sp>vandret</sp> og naar en betydelig Længde,
svarer til Torpedoens mangekantede, korte Søjler,
som staar <sp>lodret</sp>; og dens omtr.
baandformede, <sp>lodret</sp> staaende Skiver til Torpedoens
mangekantede, vandrette Skiver. Den
elektriske Plade har i det væsentlige samme
Bygning som den elektriske Rokkes, dog kan man
adskille tre Lag i Pladen, nemlig ved begge
Overflader en Zone med indlejrede Cellekerner
og en mellemliggende uden Kerner; desuden
udspringer fra Pladens Overflader talrige
Papiller. De e. O. innerveres fra Spinalnerverne,
og Nervetraadene gaar til den mod Halen
vendende Flade af den elektriske Plade. Den
<sp>elektriske Malle</sp> har kun eet e. O. (<i>O</i> i Fig. 4);
det ligger indesluttet i Huden som et
lyst, gulgraat, geléagtigt Lag af
betydelig Tykkelse, der omgiver næsten hele
Dyret, kun fortil paa Hovedet og
bagtil paa Halen gaar det over i
ikke-elektrisk Væv. Organet er sammensat
af over 2 Millioner omtr. kredsformede
Skiver, som i Reglen er ordnede paa
tværs saaledes, at den ene Flade
vender mod Hovedet, den anden, der paa
Midten bærer en stilkformet
Forlængelse til Fæste for den elektriske Nerve,
mod Halen. Samtlige elektriske Skiver paa samme Side
forsynes med Grene fra en eneste Nerve,
som træder ud fra den forreste Del af
Rygmarven, mellem anden og tredie
Rygmarvsnerve. Inde i Rygmarven fæster Nervefiberen
sig med stærkt udvidet Grunddel til en
gennemhullet Plade, som opstaar ved Forening af et
meget stort Antal Protoplasmaforlængelser fra
en enkelt, kæmpemæssig Nervecelle;
Nervecellens egl. Cellelegeme ligger inden for dette
Netværk, i betydelig Afstand fra den elektriske
Nervefibers »Fodplade«. - Af en Sammenligning
mellem de elektriske og ikke-elektriske Rokkers
Muskulatur fremgaar, at
<sp>Torpedinidernes</sp> elektriske Redskaber er opstaaede ved
Omdannelse af bestemte Muskelgrupper, især
Dele af Tungebuens og Gællebuernes Muskler
(<i>Musculus constrictor superficialis</i>). Den
embryologiske Udvikling staar i fuld
Overensstemmelse hermed; de elektriske Rokker føder
Unger, og Studiet af Fostre paa
forskelligt Udviklingstrin har godtgjort, at
de elektriske Skiver opstaar ved
Omdannelse af tværstribede
Muskeltraade. Allerede i Moders Liv kan
Fosteret give mærkelige Stød, og
Søjlerne er alt til Stede i det fulde
Antal. Hos <sp>Barryggen</sp> har man ikke
kunnet forfølge Organernes Udvikling;
men da det store Organ indtager den Plads, som
ellers optages af Bugmuskulaturens nederste
Parti, og det lille Organ er traadt i St f. den
øverste Del af Gatfinnens Straalebæreres
Muskler, er det rimeligt, at de elektriske Redskaber
ogsaa hos denne Fisk er opstaaede ved
Omdannelse af bestemte Muskelpartier. Af
Tværsnit gennem hvilken som helst Del af den
elektriske Malles Krop fremgaar, at den samlede
Muskulatur er bevaret uforandret (se Fig. 4).
Dens elektriske Redskaber er af en hel anden
Natur, de tilhører Hudsystemet. De elektriske
Skiver betragtes af nogle Forskere som
elektriske Kæmpeceller, sandsynligvis omdannede
Kirtelceller. Ogsaa i Henseende til de e. O.'s
Funktion bestaar en væsentlig Forskel. Hos
<i>Torpedo</i> og <i>Gymnotus</i> stiger den elektriske
Strøm, i det Øjeblik de slaar, fra den ene Side
af Skiven, hvortil Nerverne gaar, videre op
gennem Organet, altsaa paa <i>Torpedo</i> fra Bug
til Ryg, paa <i>Gymnotus</i> fra Hale til Hoved, saa
at henh. Ryg og Hoved forholder sig positive
over for Bug og Hale. Hos den <sp>elektriske
Malle</sp>, hvor Nerverne ligesom hos <i>Gymnotus</i>
træder til den mod Halen vendende Side af
den elektriske Skive, løber Strømmen derimod
fra Hoved til Hale. Alle elektriske Fisk er i

<img>
Fig. 2. Et Tværsnit gennem Hovedet af en Krampe-Rokke
Rygsiden mærket med Tegnet for positiv (+), Bugsiden m. T. f.
negativ Elektricitet (-). <i>O</i>: det elektriske Organs Søjler.
</img>
<img>
Fig. 3. Et Tværsnit gennem
den midterste Del af en
Krampe-Barryg's Legeme.
<i>O</i>: det store elektriske Organ;
<i>o</i>: det lille elektriske Organ;
<i>M</i>: Muskler; <i>R</i>: Rygrad;
<i>S</i>: Svømmeblære.
</img>
<img>
Fig. 4. Et Tværsnit gennem Halen af en
Krampe-Malle. <i>O</i>: det elektriske Organ; <i>R</i>: Rygrad.
</img>
