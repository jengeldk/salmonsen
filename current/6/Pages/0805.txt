(1901). Senere har den bøjelige Kunstner
forenklet sin Fremstillingsform. Efter at han en
Tid malede Billeder i Millet's Lignelse og under
Meunier'sk Paavirkning (»Sædemanden« [1902]
etc.), fik Hodler og Finnen Gallén stærk
Indflydelse paa ham. I Koloritten blev hans Pensel
afholdende: mørkt og lyst og Figurernes
Silhouetvirkning blev de afgørende Værdier til
Fremhæven af Helhedsindtrykket. Han malede
»Sædemand og Djævel« (1909), »Haspinger 1809«,
»Nibelungernes Indtog« (1910, Wiens Raadhus),
»Ved Herrens Bord« (1912), Triptychonet »Jord«
(1912) m. a. Værker, der viser hans
Modtagelighed for moderne kunstneriske Strømninger,
men ogsaa betydelig selvstændig billeddannende
Evne. Som Skribent har han givet skarpt
polemiske Indlæg i Tidens Kunstspørgsmaal. 1911
-12 var han Prof. ved Weimars Kunstskole.
(<sp>Litt</sp>.: <sp>C. H. Weigelt</sp>, »A. E.-L.« [Berlin
1914]).
<i>A. Hk.</i></chapter>

<chapter name="Eggers, Adolph Julius">
<b>Eggers,</b> <sp>Adolph Julius</sp>, dansk Musiker,
f. 23. Jan. 1859 i Kbhvn, Elev af Peter Schram,
Gotfr. Matthison-Hansen, P. Rasmussen og A.
Rüdinger. 1880 blev han Orgelvikar i Trinitatis
Kirke, 1889 Succentor i Holmens Kirke, 1905
Kantor i Skt Matthæuskirken, 1910 Kantor ved
Holmens Kirke. Paa det Ancker'ske Legat rejste
han 1904 til Tyskland, Schweiz og Italien. Af
hans større Kompositioner er flg. naaede til
Opførelse: <i>Suite pastorale</i> og »Dionysostog« for
Orkester, Korværket »Kong Volmer«, Serenade
for Træblæsere og Harpe, Musik til Skuespillet
»Inez fra Coimbra« (Ny Teater) og til Balletten
»Hubertusfesten« (Kgl. Teater). Han er
desuden Guitarspiller og har udg. en Guitar-Skole,
tekn. Studier for Guitar samt Samlinger af
ældre Guitar-Musik.
<i>A. H.</i></chapter>

<chapter name="Eggers, Christian Ulrich Detlev von">
<b>Eggers,</b> <sp>Christian Ulrich Detlev
von</sp>, dansk Embedsmand og tysk Forf. (1758-
1813), var f. i Itzehoe og studerede 1776-82
Rets- og Statsvidenskaberne ved Kiels o. a. tyske
Univ. (tog ogsaa 1791 jur. Doktorgrad i
Göttingen). Han kom 1783 til Kbhvn og blev
Fuldmægtig i Kommercekollegiet; var 1785-89 Prof.
ved Univ., men hans Virksomhed gik nærmest
ud paa at uddanne Studenterne til den praktiske
Statstjeneste. Ogsaa fik han selv mange adm.
Hverv, blev 1785 Sekretær ved en Kommission
om Island og 1787 Medlem af en anden, 1790
Medlem af Kreditkassens Bestyrelse og 1797-99
Legationsraad ved Kongressen i Rastatt;
endelig 1801 Deputeret i det tyske Kancelli. E.
sluttede sig nøje til A. P. Bernstorff, understøttede
ivrig hans Bestræbelser for Bondestandens
Frigørelse og søgte at paavirke den offentlige
Mening til Bedste herfor saavel som for andre
Fremskridt. Han skrev paa Dansk »Om
Trykkefrihedens Historie i Danmark« (1791) og
»Raisonneret Plan til et Univ. i Norge« (1794), men
var desuden en overmaade frugtbar Forf. paa
Tysk. Af hans Skr bør fremhæves:
»Physikalisch und statistisch Beschreibung von
Island« (1. Del 1786, ufuldendt),
»Denkwürdigkeiten der französischen Revolution« (6 Bd,
1794-1804), »Denkwürdigkeiten aus dem Leben
des Staatsministers Grafen v. Bernstorff« (1800);
desuden omfattende Rejsebeskrivelser fra
Rejser i Tyskland (1801-10), samt uden Navn
»Geheime Geschichte der Rastatter
Friedensunterhandlungen« (1799). En Lærebog i preuss. Ret
blev 1797 prisbelønnet i Preussen, og 1805 blev
E. kaldt til Østerrig for at give Raad m. H. t.
fl. paatænkte Reformer samt 1806 til Løn
ophøjet til Baron. 1810 blev han Konferensraad
og i sit sidste Leveaar Overpræsident i Kiel.
<i>E. E.</i></chapter>

<chapter name="Eggers, Heinrich Peter von">
<b>Eggers,</b> <sp>Heinrich Peter von</sp>,
geogr.-hist. Forf. og Embedsmand, f. i Segeberg 1751,
d. i Kbhvn 1836. E. var først ansat i det tyske
Kancelli som Kancellisekretær og Kancellist i
Ekspeditionskontoret og gik derefter over i
Postvæsenets Tjeneste, hvor han i en Række af Aar
var Postmester ved det danske Posthus i
Hamburg. Da det uheldige Udfald af Løwenørn's og
Egede's Ekspeditioner til Østkysten af
Grønland 1786 og 1787 fremkaldte Tvivl, om ogsaa
de Gamles <sp>Østerbygd</sp> var at søge paa den
Del af Grønlands Østkyst, der vender mod
Island, gjorde det danske
Landhusholdningsselskab Beliggenheden af Grønlands Østerbygd til
Genstand for en Prisopgave. Denne blev 1792
besvaret af E. (dengang Kancellisekretær), som,
efter omfattende og skarpsindige Studier af
Oldskrifterne og ved at sammenligne de gamle
Korografier med de af Bruun og Arctander
1777-79 foretagne topografiske og antikvariske
Undersøgelser i Julianehaabs Distrikt, kom til
det dengang meget uventede Resultat, at
Østerbygden havde ligget, ikke paa Grønlands
Østkyst, men paa den sydligste Del af Vestkysten,
i det nuv. Julianehaabs Distrikt. E. blev for sin
fortrinlige Afh. tilkendt
Landhusholdningsselskabets 3. Guldmedaille, og Prisskriftet »Om
Grønlands Østerbygds sande Beliggenhed« blev
trykt i 4. Bd af Selskabets Skr 1794. Det
efterfølgeride Aarh.'s videnskabelige Granskninger og
stedlige Undersøgelser har bekræftet hans
Opfattelse. (<sp>Litt</sp>.: »Grønlands hist.
Mindesmærker« III [Kbhvn 1845]).
<i>G. F. H.</i></chapter>

<chapter name="Eggers, Henrik Franz Alexander">
<b>Eggers,</b> <sp>Henrik Franz Alexander</sp>,
Baron von, dansk Botaniker, f. i Slesvig By 4.
Decbr 1844, d. Maj 1903. Opr. Militær deltog han
i Felttoget 1864 og gik derpaa til Østerrig. 1865
-67 opholdt han sig i Meksiko i Kejser
Maximilian's Tjeneste, men blev under
Urolighederne der fanget ved Oajaca 1866, hvorpaa han
berejste den sydlige Del af Landet. Fra Marts
1868 var E. ansat som Sekondløjtnant ved 8.
Bataillon i Viborg og fra 1869 ved den
vestindiske Hærstyrke paa Skt Thomas; blev
Premierlejtnant 1870 og Kaptajn 1878, men tog sin
Afsked 1885. Hans store Interesse for
naturhistoriske, især botaniske Studier førte ham ind
paa videnskabelig, især floristisk og deskriptiv
Forfatterbane; han har bl. a. skrevet Skt Croix'
Flora (Vidensk. Medd. fra Naturhist. Foren. i
Kbhvn, 1876), og <i>The Flora of St Croix and the
Virgin Islands</i> (<i>Bulletin of Nat. Mus.</i>, <i>Report of
the Smithsonian Institution</i>, Nr 13). Ogsaa som
Plantesamler saavel til danske som
udenlandske Herbarier har han udrettet en Del, især
paa sine hyppige Rejser i Vestindien,
Venezuela, Ecuador og paa Bahama-Øerne. Slægten
<i>Eggersia</i> af Nyctaginaceernes Fam.
(Skt Thomas) er af Hooker fil. opkaldt efter E.
<i>V. A. P.</i></chapter>

