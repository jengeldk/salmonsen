afklarede Skr skal fremhæves: »Die sogenannten
doppelseitigen Klagen des römischen und gemeinen
deutschen Rechts« (1870), »Die Verpflichtung
des Verkäufers zur Gewährung des Eigenthums
nach römischem und gemeinem deutschem Recht«
(1874), »Das gesetzliche Pfand- und
Vorzugsrecht des Vermieters in seiner Anwendbarkeit
auf die unpfändbaren Sachen« (1888) og »Die
Stellung des Erben, dessen Rechte und
Verpflichtungen in dem Entwurfe eines
Bürgerlichen Gesetzbuches für das Deutsche Reich«
(i E. J. Bekker og Otto Fischer's »Beiträge«
1890). 1893 offentliggjorde E. sit sundt kritiske
Foredrag »Zur Feier des Gedächtnisses von B.
Windscheid und R. v. Jhering«, og 1898
paabegyndte han Udgivelsen af sine fortrinlige
»Vorträge über das Recht des Bürgerlichen
Gesetzbuches«, der efter hans Død er fuldførte af
hans Discipel R. Leonhard (I-III, 1903-04).
<i>Fz. D.</i></chapter>

<chapter name=”Eck, Johann Mayr von”>
<b>Eck</b> [æk], <sp>Johann Mayr von</sp>, rom.-kat.
Teolog fra Reformationstiden (1486-1543), blev
1510 Prof. i Ingolstadt. Han erhvervede sig snart
Ry for Lærdom og Slagfærdighed i Disputer og
traadte i Tillid hertil op mod Luther's Teser
1518. Dette gav Anledning til Disputationen i
Leipzig 1519, hvor han forsvarede sine Teser
mod Karlstadt og Luther. Fra nu af viede han
sit Liv til Bekæmpelsen af Luther og
Reformationsværket, fik saaledes Bandbullen i Stand
imod ham og var paa Rigsdagen i Augsburg
1530 med til at affatte Gendrivelsen af den
augsburgske Konfession, samt bivaanede 1540-
41 Religionssamtalerne i Worms og Regensburg.
E. var en begavet og lærd Mand og en
slagfærdig Taler, men stridslysten og forfængelig.
(<sp>Litt</sp>.: <sp>Wiedemann</sp>, »Dr. J. E.«
[Regensburg 1865]).
<i>(J. P. B.). A. Th. J.</i></chapter>

<chapter name=”Eckardt, Christian Frederik Emil”>
<b>Eckardt,</b> <sp>Christian Frederik Emil</sp>,
dansk Marinemaler, f. i Kbhvn 2. Juli 1832, d.
28. Septbr 1914 smst., udstillede fra 1856 et
betydeligt Antal Billeder med Motiver dels fra
danske, dels fra sydlandske Kyster og
Farvande; 1863 og 1871 vandt han den Neuhausen'ske
Præmie, og 1873-74 var han med Akademiets
Understøttelse paa en Studierejse, paa hvilken
han bl. a. opholdt sig i længere Tid i og ved
Dalmatien.
<i>S. M.</i></chapter>

<chapter name=”Eckardt, Johan Christian Frederik”>
<b>Eckardt,</b> <sp>Johan Christian
Frederik</sp>, dansk Landmand, f. 3. Juli 1823 i
Helsingør, d. 15. Jan. 1899. Han blev Student 1841
og valgte Jura til Studium, men opgav den
efter nogle Aars Forløb for at kaste sig over
Landbruget. Han deltog som Frivillig i Krigen
1848-49, berejste Aaret efter en stor Del af Europa
for at studere det fremskredne Agerbrug og
købte efter sin Hjemkomst (1851) Ørumgaard
mellem Horsens og Vejle. Snart vandt han sig
et Navn som dygtig Landmand, der med
Interesse fulgte med i det landøkonomiske
Fremskridt og selv ikke veg tilbage for ved Forsøg
at bringe Klarhed i vanskelige Spørgsmaal. I
mange Aar var han en flittig Skribent og en
søgt Foredragsholder. E. har spillet en betydelig
Rolle i Landbrugets Foreningsliv. Navnlig kan
det fremhæves, at han som Formand i Vejle
Amts Landboforening sammen med Proprietær
Heide og enkelte andre Landmænd 1872 stiftede
Fællesforeningen af jyske Landboforeninger, der
meget har gavnet det jyske Landbrug og er
fulgt af tilsvarende Foreninger i de andre
Landsdele.
<i>H. H-l.</i></chapter>

<chapter name=”Eckardt, Josephine Hortensia Nancy Adelaide”>
<b>Eckardt,</b> <sp>Josephine Hortensia
Nancy Adelaide</sp>, f. <sp>Thorberg</sp>, dansk
Skuespillerinde, f. 24. Novbr 1839 i Kbhvn, d. 12.
Apr. 1906 smst. 9 Aar gl optoges J. E. paa det
kgl. Teaters Balletskole, kom snart frem paa
Scenen i Barneroller og optraadte, da hun var
blevet voksen, i adskillige Balletter bl. de
Solodansende; men hun følte Lyst til at prøve sine
Kræfter i det reciterende Skuespil, og 3. Febr
1861 debuterede hun som Kirstine i »Tycho
Brahes Ungdom«; efter Debutens heldige Udfald
opgav hun helt Balletten og fik i Skuespillet et
stort og efterhaanden broget Repertoire. J. E.
har paa sin 40-aarige Teaterbane repræsenteret
først den blide nordiske Mø, dernæst den
overlegne, helst fr. Verdensdame og endelig den
kbhvn'ske, halvkomiske Frue af det højere
Bourgeoisi. Til den første gjorde hendes Ydre hende
selvskreven; den nordiske Møs blonde Lokker
klædte hendes linierene Ansigt ganske dejligt, og
den yndefuldeste Jomfruelighed hvilede over
hendes ranke Figur i det folderige Klædebon; men
hendes Stemmes kølige Klang lagde over hendes
Fremstilling et Præg, mere forbeholdent end
Digternes Ord. Denne Forbeholdenhed kom
hende til gode som Verdensdamen, hvis Skikkelse
J. E., fra først af vejledet af F. L. Høedt, i en
lang Aarrække legemliggjorde paa den danske
Scene; de elegante Toiletter, som hun bar med
den sikreste Anstand, og hendes ungdommelig
slanke Skikkelse klædte gensidig hinanden, og
hendes Stemme, der ikke havde ejet den
romantiske Svulmen og Glød, fik i Konversationen
inden fire Vægge en ganske særegen
Overlegenhed, der lod sig tilspidse til en stille, lidt
stikkende Vittighed. Denne overlegne Ro, der i
Verdensdamens Mund virkede saa fint, forstod
J. E. i sit seneste Rollefag, de kbhvn'ske
Bourgeoisi-Fruer, med Ironi at forvandle til en
Selskabskonversations overfladiske
Ligegyldighed. Ved Udgangen af 1900-01 trak J. E. sig
tilbage fra det kgl. Teater; hendes sidste
Optræden her fandt Sted 1. Juni 1901 som Ninon i
Henrik Hertz' Skuespil; i Sæsonen 1904-05
optraadte hun som Gæst paa Folketeateret ved en
Række Forestillinger som Hertuginden af
Réville i »Hvor man keder sig«; i denne Rolle
fandt saaledes hendes sidste sceniske
Fremtræden Sted 16. Decbr 1904.
<i>A. A.</i></chapter>

<chapter name=”Eckardt, Julius”>
<b>Eckardt,</b> <sp>Julius</sp>, tysk politisk Forf. f. 1.
Aug. 1836 i Livland, d. 20. Jan. 1908, blev 1860
Sekretær for Livlands evangeliske Konsistorium
og arbejdede ivrig i Bladene for en Reform af
Landets Forfatning og en Sammenknytning af
de 3 russ. Østersølandskaber. Trykket af den
russ. Censur nødte ham til at gaa til Leipzig,
hvor han 1867-70 var Medudgiver af
»Grenzboten« og skrev en Række Skr til Forsvar for
sit Hjemlands Selvstændighed imod de russ.
Slavofilers Opslugningslyster: »Die baltischen
Provinzen Russlands« (1868), »Jungrussisch und
Altlivländisch« (1871), »Russisch-baltische
Characterbilder« (1876) o. s. fr. 1870 blev E.
Medarbejder af »Hamburger Correspondent« og
