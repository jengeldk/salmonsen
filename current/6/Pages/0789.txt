skadelig <sp>Tørke</sp> om Sommeren er E.
nogenlunde sikret ved sin dybtgaaende Rod.
Derimod dræbes om <sp>Vinteren</sp> ofte et stort
Stykke af de sent udviklede Sommerskud, som
ikke er blevne fuldt forveddede. Frosten kan
endvidere medføre, at Barken springer, hvilket
hos Planter og unge Træer kan blive til en
Slags Kræft, medens det hos gl. Træer kan
foranledige Dannelsen af fremspringende
Kamme paa langs ad Stammen. <sp>Blæsten</sp> har
ikke særlig stor Indflydelse paa E., da Roden er
dybtgaaende og Grenene stive, dog hemmer den
Højdevæksten kendelig, og i Vestkanter bliver E.
tæt purret; Bunden under E. er ved
Undervæksten skærmet mod Vindens Udtørring,
saaledes at der næsten altid findes en god
Muldtilstand. Naar <sp>Lynet</sp> slaar ned i E.,
splintres Træet stærkt. Over for
<sp>Jordbunden</sp> er E. for saa vidt lidet fordringsfuld, som
den kan vokse paa magert, tørt Sand; men
kraftig Vækst og i det hele store Træer naas
dog kun paa næringsrig dybgrundet Jord; er
Jorden fladgrundet, bliver E.'s Højde ringe,
Træet let toptørt, hvorimod Tykkelsen endda
kan blive stor; E. kan taale en betydelig
Jordfugtighed, men denne maa dog ikke helt
udelukke Luften; paa stadig vaad Bund trives E.
slet. - Af <sp>Fjender</sp> har E. mange, men det
er kun faa af dem, som kan gøre følelig Skade.
<sp>Hjortevildtet</sp> og til Dels Husdyrene æder
gerne Agern, ligesom de bider de unge Planter
stærkt, saa de bliver helt forkrøblede ell. gaar
ud; særlig Raavildtet fejer ogsaa gerne paa E.;
en Egekultur maa derfor altid indhegnes. Af
<sp>Musene</sp> er det vel nok især Jordrotten, som
oftest bliver skadelig ved at overgnave
Rødderne paa endog ret store Planter, men ogsaa
Markmusen kan ødelægge meget paa lgn. Maade
om end kun ved smaa Planter, hvorimod den
sjælden gnaver Barken af over Jorden.
Sammen med Grævlinger, Egern og Mus kan forsk.
<sp>Fugle</sp> som Krager, Skovduer og Skovskader
anrette følelig Skade ved at æde det nedfaldne
ell. udsaaede Frø. Af <sp>Insekterne</sp> hører
Oldenborren til de værste, idet den som Larve
gnaver Roden af de unge Planter og som
fuldkomment Insekt æder Bladene af Planter
og Træer, da den foretrækker E.; ellers er i
Danmark vist kun Sommerfuglene <i>Tortrix
viridana</i> og <i>Geometra brumata</i> optraadt skadelige,
idet de ofte helt afløver en Bevoksning om
Foraaret, hvorimod de talrige galledannende
Insekter, som lever paa E., ikke synes at
svække Træet kendelig. Mod
<sp>Snyltesvampene</sp> staar E. sig ogsaa godt; værst er den
nylig, rimeligvis fra Amerika, indvandrede
Meldug, <i>Microsphæra quercinæ</i>, som i høj Grad
sætter de unge Planter tilbage i Vækst, men
ogsaa kan brede sig op i høje Træer;
Sommerskuddene angribes, især naar de ikke har
naaet at blive fuldt forveddede, af <i>Myxosporium
lanceola</i>, som derfra kan gaa ned paa de ældre
Skud; det er især Egeplanter, som hidrører
fra sydligere Lande, der rammes af dette
Angreb; mellem unge Planter kan <i>Rosellinia
quercina</i> brede sig stærkt, idet den dræber Roden;
Angreb af Kræftsvampen (<i>Nectria ditissima</i>) er
sjældne, men kan optræde stærkt, hvorimod de
ellers saa farlige Snyltere, Honningsvampen og
Rodfordærveren, ikke er synderlig skadelige
for E. Større Bet. har de forsk. Snylte- ell.
Raadsvampe, som fra Grenesaar baner sig Vej
ind i Stammen og gør denne kerneraadden, til
sidst hul; de vigtigste af dem er <i>Polyporus
sulphureus</i> (Rødmuld) og <i>P. igniarius</i> (Hvidmuld).
Det fældede og tildannede Kerneved er kun
lidet udsat for Angreb; dog breder
Hussvampen sig stærkt i det, naar der er Fugtighed til
Stede; Splintveddet forraadner derimod let og
er udsat for »Orm« (Anobier).

I dansk <sp>Skovbrug</sp> er E. for Tiden ganske
vist den næstvigtigste Løvtræart, men indtager
dog kun en beskeden Plads; 1907 fandtes der
c. 13000 ha Egebevoksninger ell. kun 4 % af det
hele Skovareal, hvortil dog maa føjes de mange
enkelte Egetræer, som staar spredte i Skoven;
de sidste bidrager væsentlig til, at E. yder
c. 10 % (c. 70000 m<sup>3</sup> aarlig) af den samlede
Vedmængde. I de senere Aar er der frembragt
mange Egebevoksninger; 1907 var
Aldersklasseforholdet flg.:
<table>
<td c>1-30,<td c>31-60<td c>61-90<td c>91-120<td c>over 120 Aar
<td c>32<td c>19<td c>22<td c>18<td c>9 %
</table>

Ved Indhøstning af Agern maa man samle
disse op under Træerne; og man kan kun
undtagelsesvis forberede Bunden ved at borthugge
Græs, Ruske o. l. De først nedfaldne Frø
er ofte beskadigede eller ufuldbaarne,
hvorfor man helst maa undgaa at faa dem
med; paa den anden Side maa man
skynde sig med Indsamlingen, da ellers mange
Agern bliver ædt eller begynder at spire.
Af Hensyn til Grævlinger, Mus og Fugle
samt Nattefrost venter man ofte med at
saa Agern til hen imod Foraaret, men
deres begyndende Spiring kan gøre det
ønskeligt at udsaa dem allerede i Febr. Opbevaringen
indtil Saaning maa være meget omhyggelig, da
Spireevnen ellers gaar stærkt nedad; straks efter
Indsamlingen maa de lufttørres i nogle Dage,
for at Skallen ikke skal mugne ell. Frøet spire;

<img>
Fig. 4. <i>Q. pendunculata</i>, moden Frugt.
</img>
<img>
Fig. 5. <i>Q. sessiliflora</i>, moden Frugt.
</img>
