Mellemled mellem Ministeren og Cheferne for de
enkelte Departementer. Paa denne Maade er
Forholdet f. T. ordnet i de milit. Ministerier,
forsaavidt Ministeren ikke selv er Officer i Hæren
ell. Flaaden; tidligere har en lgn. Ordning
lejlighedsvis været benyttet inden for andre
Ministerier, f. Eks. naar vedk. Minister samtidig
har været Chef for fl. forsk. Ministerier.

Ogsaa i Norge bruges Betegnelsen
Departement som Inddelingsgrundlag inden for
Centraladministrationen, men er der Benævnelsen for
selve de enkelte Ministerier, ikke som i
Danmark for Underafdelinger af disse. Den, der
staar i Spidsen for et norsk D., er følgelig
Medlem af Regeringen; han fører Titel af
Statsraad.
<i>K. Hch.</i>
</chapter>

<chapter name="Departemental-Kommission">
<b>Departemental-Kommission</b> [-maŋ-].
Saaledes betegnes undertiden de Kommissioner,
som af Regeringen nedsættes til Kontrol med
ell. Undersøgelse af administrative Anliggender,
navnlig naar disse kun vedrører
Statsforvaltningens indre Forhold. Modsætningen til D.
danner den saakaldte parlamentariske
Kommission, der nedsættes af Rigsdagen. - I
Frankrig er D.-K. (<i>commission departementale</i>)
Navnet paa et permanent Organ, der vælges af
Generalraadene og danner et, i det væsentlige
kun raadgivende Mellemled mellem Præfekten
og Raadet.
<i>K. Hch.</i>
</chapter>

<chapter name="Departementet for de udenlandske Affærer">
<b>Departementet for de udenlandske
Affærer</b> [-'maŋ-]. I de nærmeste hundrede Aar
efter Enevælden var Ledelsen af Danmarks
udenrigske Anliggender i det væsentlige
henlagt til »Tyske Kancelli«, indtil der i den
Struensee'ske Periode ved Kabinetsordre af 24. Decbr
1770 oprettedes et særligt Organ til Varetagelse
af Udenrigspolitikken, det saakaldte »Depart.
for de udenlandske Affærer«. Dette var et
selvstændigt Regeringsorgan, hvis Chef var
Medlem af Kongens Raad (d. v. s. Minister, ikke
hvad vi nu kalder Departementschef). D., der
i Modsætning til Kancellierne ikke var under
kollegial Bestyrelse, bestod indtil 1848, da det
afløstes af et Udenrigsministerium.
<i>K. Hch.</i>
</chapter>

<chapter name="Departementschef">
<b>Departementschef</b> [-'maŋ'sjæ'f], se
<sp>Departement</sp>.</chapter>

<chapter name="Departementsdirektør">
<b>Departementsdirektør</b> [-'maŋ-], se
<sp>Departement</sp>.</chapter>

<chapter name="Departementssekretær">
<b>Departementssekretær</b> [-'maŋ-]. Saaledes
benævnedes opr. en Embedsstilling i »Dept. for
de udenlandske Affærer«; her var ansat to D.,
der skulde bistaa Chefen (d. v. s. Ministeren)
med Sagernes Ekspedition m. v.; til en af disse
Sekretærer blev senere Funktionen som
»Depechesekretær« overdraget. Da Dept 1848 blev
afløst af Udenrigsministeriet, bevaredes Titlen
som Benævnelse for visse Embedsmænd, hvis
Stilling nærmest var analog med
Kontorchefernes i andre Ministerier. Titlen bortfaldt, da
Ministeriet omorganiseredes 1908.
<i>K. Hch.</i>
</chapter>

<chapter name="Departementstidende">
<b>Departementstidende</b> [-maŋ-] udkom
1848-70 som en Fortsættelse af Kollegialtidende og
indeholdt ligesom denne en broget Blanding af
Oplysninger vedrørende Lovgivning og
Administration, saaledes de af Regeringen for
Rigsdagen fremsatte Lovforslag med Motiver, de
vedtagne Love, et Udvalg af ministerielle
Cirkulærer og Skrivelser, Beretninger fra forsk.
offentlige Institutioner om deres Virksomhed,
Meddelelser om ledige Embeder og
Embedsbesættelser m. v. D. erstattedes fra 1871 af
Lovtidende og Ministerialtidende, hvis Omraade dog
i fl. Henseender er videre, i andre snævrere.
<i>P. J. J.</i>
</chapter>

<chapter name="Departementstidende, i Norge">
<b>Departementstidende</b> [-'maŋ-], et i Norge
siden 1829 med offentlig Støtte udg. Ugeblad,
indeholdende vigtigere kgl. Resolutioner, de til
Grund for disse liggende
Departementsforedrag, Ledighed i Embeder, Embedsudnævnelser
o. a. Meddelelser af Interesse for Landets
Administration.
<i>K. V. H.</i>
</chapter>

<chapter name="departere">
<b>departere</b> (lat.), fordele; <sp>Departition</sp>,
Fordeling.</chapter>

<chapter name="Dépêche">
<b>Dépêche</b> [de'pæsj<sub>ə</sub>, fr. -'pæ.∫] (fr. af <i>dépêcher</i>,
besørge hurtigt), har i det diplomatiske Sprog
gennem lange Tider været benyttet om
Skrivelser fra en Regering til dens diplomatiske
Repræsentanter i Udlandet ell. fra disse til
Regeringen, indeholdende Meddelelser, Instrukser
ell. Indberetninger vedrørende Tjenesten. De
fra Regeringen udgaaende Depecher er oftest
kun til Efterretning for Gesandten selv, men
kan ogsaa være bestemte til af ham at oplæses
for den fremmede Stats Udenrigsminister, hvem
de da i Reglen tillige meddeles i Afskrift (<i>d. à
communiquer</i> ell. <i>d. ostensible</i>). Selv i
sidstnævnte Tilfælde er D. dog altid stilet til
Gesandten. Hvor en Skrivelse er rettet direkte
til en fremmed Regering ell. en fremmed
Gesandt, taler man derimod ikke om D., men om
Noter. Udtrykket D. hidrører fra, at Skrivelser
af ovenomtalte Art, navnlig i ældre Tid,
besørgedes ekstraordinært hurtigt, oftest ved specielle
Kurerer, og af samme Grund kaldes
undertiden enhver skriftlig Meddelelse, være sig fra
offentlige Myndigheder ell. Private, for D., naar
den p. Gr. a. sin Vigtighed befordres hurtigt.
Saaledes anvendes Ordet ofte om Telegrammer
i Alm. - <i>conseil des dépêches</i>, se <sp>conseil</sp>.
<i>P. J. J.</i>
</chapter>

<chapter name="Depechekontor">
<b>Depechekontor</b> [de'pæsj<sub>ə</sub>-]. Da Danske
Kancelli og Tyske Kancelli omorganiseredes 1771,
oprettedes i hvert af Kancellierne et saakaldt
D., hvis Opgave nærmest var at ekspedere
løbende Sager, der efter deres Beskaffenhed ikke
behøvede at behandles ved Raadslagning i
Kollegierne. Et tilsvarende Kontor fandtes
allerede da i Generalitets- og
Kommissariatskollegiet, hvis Ordning dannede Forbilledet for
Reformer af Kancellierne. Inden for disse havde
D. dog kun en kortvarig Eksistens, idet
Reorganisationen 1773 medførte Kontorernes
Bortfald. Chefen for D. havde Titel af
<sp>Depechesekretær</sp>. Denne sidste Titel forekommer
ogsaa (i 19. Aarh.) inden for »Dept for de
udenlandske Affærer«, men havde der en
anden Bet., idet den brugtes som Betegnelse for
den af Dept's Sekretærer, som varetog
Ekspeditionen af de politiske Depecher (smlg.
<sp>Departementssekretær</sp>).
<i>K. Hch.</i>
</chapter>

<chapter name="dependere">
<b>dependere</b> (lat.), være undergiven, afhænge
af, bero paa.</chapter>

<chapter name="dépense">
<b>dépense</b> [de'pã.s] (fr.), Udgift, Omkostning;
<sp>depensere</sp>, bekoste, give ud, ødsle.</chapter>

<chapter name="Depere">
<b>Depere</b> [d<sub>e</sub>'pi.<sub>ə</sub>], By i U. S. A., Stat
Wisconsin, ligger 185 km NNØ. f. Madison paa
