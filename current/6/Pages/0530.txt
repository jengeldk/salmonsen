Gironden nær, og efter dens Fald flygtede han til
Schweiz. Efter Robespierre's Fald vendte han
tilbage og indtog igen sin Plads i Konventet.
Siden kom han ind i de 500's Raad, men trak
sig efter Konsulatets Oprettelse tilbage fra
politisk Virksomhed og levede siden i trange Kaar
til sin Død. Hans talrige hist. og topografiske
Skr vidner om stor Belæsthed og Samlerflid,
men er partiske og fulde af bidske Udfald mod
Konger, Adel og Prælater. Hans Hovedværk er
<i>Hist. phys. civile et mor. de Paris</i> (7 Bd, 1821,
og oftere). Hans <i>Esquisses hist. des principaux
évènements de Ja révol. franç . . . jusqu'au
rétablissement de la maison de Bourbon</i> (1823-
25) lider af samme Mangler som hans øvrige
Værker og maa benyttes med Forsigtighed.
<i>(F. J. M.). P. L. M.</i></chapter>

<chapter name=”Dulbend”>
<b>Dulbend</b> (pers.) kaldes det Hovedklæde, der
i Form af en lang, temmelig smal Strimmel
vikles om det egl., hueformede Hovedtøj, og
hvorved Turbanens Form dannes. D. bæres hos de
forsk. Nationer i forsk. Façoner, ligesom ogsaa
Farve forskellen har sin Bet.; den hyppigste
Farve er hvidt; grønt er forbeholdt dem, der
anser sig for Profetens Efterkommere. I
Orientens vestlige Egne fortrænges Turbanen nu
efterhaanden af den blotte Fez. De
Haandværkere, der forfærdiger D., de saakaldte
<sp>Dulbendschis</sp>, dannede tidligere et Lav, der
stod under Profetens særlige Beskyttelse, fordi
han selv under sit Ophold i Syrien skal have
givet sig af med at forfærdige D.
<i>J. Ø.</i></chapter>

<chapter name=”Dulbendschis”>
<b>Dulbendschis,</b> se <sp>Dulbend</sp>.</chapter>

<chapter name=”dulce”>
<b>dulce</b> (lat.), sødt, behageligt.</chapter>

<chapter name=”dulce est desipere in loco”>
<b>dulce est desipere in loco</b> (lat.), »det er
dejligt ved given Lejlighed at kunne slaa
Gækken løs«. Citat efter Horats Od. IV, 12, V. 28.
<i>H. H. R</i></chapter>

<chapter name=”dulce et decorum est pro patria mori”>
<b>dulce et decorum est pro patria mori</b>
(lat.), »det er skønt og ærefuldt at dø for sit
Fædreland«. Citat efter Horats Od. III 2, V. 13.
<i>H. H. R.</i></chapter>

<chapter name=”Dulcian”>
<b>Dulcian,</b> se <sp>Dolcian</sp>.</chapter>

<chapter name=”Dulcigno”>
<b>Dulcigno</b> [dul't∫in<sub>j</sub>o], tyrk. <sp>Olgun</sp>,
albanesisk <sp>Uljin</sp>, By i Fyrstendømmet Montenegro,
ligger ved det adriatiske Hav 15 km N. f.
Mundingen af Bojano og har et gammelt Kastel og
c. 5000 Indb., der driver Handel med Olie og
Tømmer. D., der kan betragtes som Skutari's
Havnestad, har en Havn, der er ganske dyb,
men med en ret besværlig Indsejling. D.,
Oldtidens <i>Olcinium</i>, hørte indtil 1180 under det
byzantinske Kejserdømme, men kom derefter
under Serbien. 1421 blev den erobret af
Venetianerne og tilhørte fra 1571 Tyrkerne. Et Forsøg
fra Venetianernes Side paa at bemægtige sig
Staden 1718 mislykkedes, og først 1880 blev den
af Tyrkerne afstaaet til Montenegro, dog ikke
uden Modstand fra de muhamedanske Indb.'s
Side.
<i>(C. A.). H. P. S.</i></chapter>

<chapter name=”Dulcin”>
<b>Dulcin,</b> p-Phenetolcarbamid, C<sub>6</sub>H<sub>5</sub>.O.C<sub>6</sub>H<sub>4</sub>
NH.CO.NH<sub>2</sub>, er et hvidt ell. ofte rødligt Pulver,
som smager stærkt sødt, og som i Lighed med
Saccharin anvendes som Sødningsmiddel for
saadanne (f. Eks. Sukkersygepatienter), for
hvem Nydelsen af Sukker er skadelig.
<i>E. K.</i></chapter>

<chapter name=”Dulcinea”>
<b>Dulcinea</b> [sp. ðulþi'næa] (med Hentydning til
<sp>dulce</sp>, sød) kalder Don Quijote, Helten i
Cervantes' Roman, sit Hjertes Dame: en Bondepige
ved Navn Aldonza Lorenzo, fra det lille Hul El
Toboso, hvem hans Fantasi udsmykker med al
mulig Dejlighed og Ynde. Navnet er derefter
blevet Fællesbetegnelse for enhver Genstand for
en sværmerisk Elskov.
<i>E. G.</i></chapter>

<chapter name=”Dulcit”>
<b>Dulcit,</b> C<sub>6</sub>H<sub>8</sub>(OH)<sub>6</sub>, (<sp>Melampyrin</sp>,
<sp>Evonymit</sp>) er en med Mannit isomer seksatomig
Alkohol; Manna fra Madagaskar bestaar næsten
udelukkende af D., der let faas ved Udkogning
af Mannaen med fortyndet Vinaand. D. findes
ogsaa i <i>Melampyrum nemorosum</i> og i
Kambialsaften hos <i>Euonymas europæus</i> samt opstaar
ved Reduktion af begge de optisk isomere
Galaktoser. Det krystalliserer i monokliniske
Prismer, der smelter ved 188,5°; ved alm. Temp.
opløses D. i 30 Dele Vand, men er meget
tungopløseligt i Vinaand og uopløseligt i Æter. D. er
optisk uvirksomt.
<i>(O. C.). R. K.</i></chapter>

<chapter name=”Dulk, Albert Friedrich Benno”>
<b>Dulk,</b> <sp>Albert Friedrich Benno</sp>,
tysk Forf. (1819-1884), deltog i 1840'ernes
ungtyske Bevægelse og blev derfor hindret i sin
videnskabelige Løbebane. Han blev nu
Dramatiker, tilhørende den »kraftgeniale« Retning i
tysk Litt. (»Orla«, »Simson«, »Jesus der Christ«),
Som filos. Forf. vakte han Opmærksomhed med
»Der Tod des Bewusztseins« (1863) og udgav
senere en kristelig Troslære under Titlen
»Stimme der Menschheit«, hvori han viser sig
paavirket af Strauss og Feuerbach. D.'s
Bearbejdelse af Kleist's første Drama »Die Familie
Schroffenstein« er blevet anvendt ved Stykkets
Opførelser paa tyske Scener.
<i>C. B-s.</i></chapter>

<chapter name=”Dulkamarin”>
<b>Dulkamarin</b> kaldte <sp>Wittstein</sp> et Alkaloid,
som han mente at have opdaget i bittersød
Natskygge (<i>Solanum dulcamarda</i>). Senere
Kemikere har ment, at det saaledes fundne Stof
var en Blanding af Solanin og Sukker.
<i>E. K.</i></chapter>

<chapter name=”Duller, Eduard”>
<b>Duller,</b> <sp>Eduard</sp>, tysk Forf. (1809-53), gik
over til Katolicismen og forsøgte at blive Præst
i Wiesbaden, men blev udvist af den Nassau'ske
Regering og bosatte sig nu i Mainz. Han har
udfoldet en betydelig digterisk og videnskabelig
Virksomhed, skrevet lyriske Digte, Noveller og
hist. Skildringer, bl. a.: »Geschichte des deutschen
Volks«. Hans Tidsskrift »Phønix«, som han
udgav i 1830'erne, havde for sin Tid stor Bet., da
fl. af de yngre Forf., bl. a. Grabbe, sluttede sig
til det.
<i>C. B-s.</i></chapter>

<chapter name=”Dulong, Pierre Louis”>
<b>Dulong</b> [dy'lå], <sp>Pierre Louis</sp>, fr. Fysiker
og Kemiker, f. 12. Febr 1785 i Rouen, d. 19.
Juli 1838 i Paris, var opr. Læge, derpaa
Præparator ved <i>Collège de France</i> sammen med den
berømte Kemiker Thénard, senere <i>maître des
conférences</i> ved <i>École normale</i>, Prof. i Kemi
ved <i>Faculté des sciences</i> og ved Veterinærskolen
i Alfort, og fra 1820 Prof. i Fysik ved <i>École
polytechnique</i>, hvis Studiedirektør han blev
1830. 1832 blev han Cuvier's- Efterfølger som
<i>secrétaire perpétuel</i> i <i>l'Académie des sciences</i>,
hvor han var Medlem fra 1823. En stor Del af
D.'s Arbejder falder inden for Fysikkens og
den fys. Kemis Omraade, og mange af disse
har han udført i Forening med andre Forskere.
Hans fysiske Arbejder vedrørte hovedsagelig
Varmefænomenerne; sammen med Petit
bestemte han faste, flydende og luftformige Legemers
Udvidelse, endvidere Lovene for Legemernes
