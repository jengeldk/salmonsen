den toradede Knapning. Knæbukserne var 1825
kun at finde hos Bønder. Pantalonerne
(s. d.) begyndte at faa Stropper under
Støvlesaalen og brugtes endnu af Kong
Christian IX i hans senere Aar. Fig. 55 viser ikke en
Overfrakke. Det er en Spadseredragt fra 1841.
Lommerne beholdt den til 1845, da de forsvandt
sammen med Kjolens; Fodtøjet var Sko og
Støvler. I Fyrrerne gik Herrer med »Bruneller«.
1850 kom Ankelskoene. Ved 1805 indførte Lord
Spencer en Trøje, der bares som Overstykke.
Samtidig kom et andet eng. Overstykke,
<i>Carrick</i> (ogsaa et Personnavn), med fl. Skulderslag;
det ses nu kun i Kuskedragter. 1813 bragte lange
Snorefrakker <i>à la polonaise</i>. <sp>Redingoten</sp>
fra 18. Aarh. (<i>riding-coat</i>) blev til let Overtøj
og sammen med <sp>Paletoten</sp> efter 1850 ogsaa
brugt om Sommeren. Ved samme Tid kom
<sp>Jaketten</sp>, som Hjemme- og Spadseredragt, samt
<sp>Talmaen</sp>, en meget kort Overkappe.
Krim-Krigen bragte <sp>Havelocken</sp>, opkaldt efter en
eng. General. - I <sp>Damemoderne</sp> holdt
Antikomanien sig Kejserdømmet ud og, hvad
Kjolernes Kortlivethed angaar, til 1820, da der
kom lange Liv, Korsetter, vide Nederdele og de
uhyre <sp>Skinkeærmer</sp> (Fig. 56). 1834 kom
<sp>Modesten</sp> af klart Tøj, der dækkede ud over
dem, og tillige <sp>Forklædet</sp>, der ikke forhen
var optaget som Pynt i Husdragten. Fig. 57
viser dette og tillige den Haarfrisure, der er
kendt fra ældre Familieportrætter. 1841 var
Skinkernes og de glatte Nederdeles Tid forbi.
Der kom snævrere Ærmer og folderige
Nederdele med Garneringer i Etager (Fig. 58).
Frisuren kom fra England som et Barn af en
romansmægtende Tid. Det var de lange
<sp>Hængekrøller</sp>, vulgært <sp>Proptrækkere</sp>.

Fra den fr. Revolutionstid havde <sp>Sjalet</sp>
været eneste Overstykke, men det tildeltes først
den unge Pige ved hendes Konfirmation, en
Skik, som holdt sig længe, efter at <sp>Kaaber</sp>
var blevet brugelige ved 1830.

<sp>Damehattene</sp> havde før og efter 1800
været omfangsrige og ragede ofte langt frem for
Ansigtet. 1853 kom en mindre Façon, der
sluttede om Hovedet og derfor kaldtes
<sp>Kapothat</sp> (Fig. 59). Den holdt Formen Aarh. ud
med Undtagelse af en kortere Tid, hvori en
uhyre bred Sommerhat med flad Skygge, den
saakaldte <sp>Herrevinker</sp>, dominerede.

Aarh.'s Begivenhed var dog Gengangeren fra
16. og 17. Aarh. <sp>Krinolinen</sp>. Den kom i
Halvtredserne efter en lang Forberedelse gennem
Stiveskørter og sluttede brat med Treserne,
efterfulgt af en snæver og kort Damekjole. Dens
Navn tyder paa, at det opr. Stof var Haardug
(<i>crin</i>), det naaede dog ikke til Norden, men af
Staalfjedre, Fiskeben, ja af Tøndebaand lavedes
et Stel som en Halvkugle af urimelige
Dimensioner (Fig. 60). Hvor urimelig denne Mode
end var, blev den dog i Firserne overtrumfet
af <sp>Tournure-D.</sp>, den grimmeste og taabeligste
af Kvinde-D. (Fig. 61). Damemoderne efter den
Tid har vist en stigende Tendens til at søge deres
Ideer bl. Fortidens Moder (se <sp>Moder</sp>).

Af de mangfoldige Værker om
Kostumehistorie henvises til <sp>Quicherat</sp>, <i>Histoire du
costume en France</i> (1874); <sp>E. Viollet-le-Duc</sp>,
<i>Dictionnaire raisonné du mobilier français</i> (1855
-73) (Middelalderen); <sp>Racinet</sp>, <i>Le costume
historique</i> (1881-88); <sp>H. Bergner</sp>,
»Handbuch der bürgerlichen Kunstalterhümer« (1906),
»Katalog der Freiherr v. Lipperheidishen
Kostümbibliothek« (1896-1904).
<i>Bernh. O.</i>
</chapter>

<chapter name="Dragt, se Dragtsadel">
<b>Dragt,</b> se <sp>Dragtsadel</sp>.</chapter>

<chapter name="Dragt, se Hov">
<b>Dragt,</b> <sp>D.-Brusk</sp>, <sp>D.-Grube</sp>,
<sp>D.-Hjørne</sp>, se <sp>Hov</sp>.</chapter>

<chapter name="Dragtsadel">
<b>Dragtsadel</b> kaldes den Sadel, der ved det i
det danske Artilleri tidligere brugte
Gaffelstangseletøj benyttedes til Stanghaandhestens Seletøj,
og ved Hjælp af hvilken denne bar Gaffelstangen
i en saakaldt <sp>Dragt</sp>, der bestod af et svært
Mellemstykke af Læder med Spændehuller i
begge Ender, paa hvilket var indspændt en
venstre og en højre Dragttamp, der dannede
et Par Øjer, i hvilke Gaffelstangens Bomme
hvilede.
<i>H. H.</i>
</chapter>

<chapter name="Draguignan">
<b>Draguignan</b> [dragi'n<sub>j</sub>a], By i det sydøstlige
Frankrig, Hovedstad i Dept Var og <sp>Arrond.
D.</sp> (Provence), ligger i en frugtbar, naturskøn
Dal, 207 m o. H., ved Foden af Malmont og
Argens' lille Tilløb Nartuby, er Knudepunkt paa
Lyon-Banen og har (1911) 9974 Indb., Industri
i Silke, Sæbe, Olie og Læder, Silkeavl og livlig
Handel med Korn og Olivenolie. D. er Sæde for
en Underret og en Handelsdomstol, har et
Kommunal-Collège, et Lærerseminarium og fl. andre
Læreanstalter, et arkæologisk Mus. og et
Bibliotek (25000 Bd).
<i>G. Ht.</i>
</chapter>

<chapter name="Dragumis, Stephan">
<b>Dragumis</b> [ðragum<sub>i</sub>s], <sp>Stephan</sp>, gr.
Politiker, f. 1842, studerede i Athen og Paris, blev
Dommer, valgtes 1879 til Deputeretkamret, var
1886-90 og 1892 Udenrigsminister og dannede
1910 selv et Ministerium.</chapter>

<chapter name="Dragut">
<b>Dragut</b> (<sp>Thorgu</sp>), Bei i Tripolis og
bekendt Sørøver, f. i Lilleasien, d. 1565. Som ung
faldt han i Fangenskab hos Andrea Doria, men
løskøbtes af Sørøveren Chaireddin Barbarossa
fra Tunis, i hvis Tjeneste han traadte. Da han
1551 tog Tripolis fra Malteserridderne,
udnævnte Sultan Suleiman II ham til Landets Bei, og
her havde han sin Rede, hvorfra han plyndrede
Middelhavets Kyster. Han faldt 1565, da han
sammen med Suleiman deltog i Maltas
Belejring.
<i>M. M.</i>
</chapter>

<chapter name="Dragværk">
<b>Dragværk</b> er det ældste af de Broderier, der
hører ind under Hvidsøm (s. d.).
<i>R. H.</i>
</chapter>

<chapter name="Dragør">
<b>Dragør,</b> købstadlignende Landsby paa den
østligste Spids af Amager, Kbhvn's Amt,
Sokkelunds Herred, Store Magleby Sogn, med 1. Febr
1916: 389 Gaarde og Huse og 2085 Indb. (1801:
1583, 1860: 1728, 1880: 1831, 1901: 1609, 1906:
1537), som væsentlig ernærer sig af Skibsfart
og Lodseri, lidt Fiskeri og Bjergning af
grundstødte Skibe, en Indtægtskilde, som før har
været ret betydelig, men nu er svundet stærkt ind,
samt lidt Industri, navnlig Lærredsvæveri, der
mest besørges af Kvinderne, og Blegeri. D. har
en 1882 opført Kirke (Arkitekt: Wessel), der er
Filialkirke til Store Magleby, et Missionshus
(1897), Raadhus (1914), Fattiggaard,
Kommuneskoler, Bealskole, flere private Smaaskoler,
Gas-, Vand- og Elektricitetsværk (1906), Filial af
Amager Bank, Spareforening,
Købmandsforretninger, Bagerier, Tekstilfabrik, Gæstgiverier,
Hotel, Badehotel m. m. samt Station paa den
