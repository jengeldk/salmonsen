Slæb, er rødt og foret med blaat, besat med
brede Kniplinger som Casaquinen.
<sp>Underskørtet</sp> (<i>jupe</i>) bærer 3 brede, foldede
<i>falbalas</i>. Den midterste er af hvide, de to andre
Guld- og Sølvkniplinger. Dronningen bærer
<sp>Muffe</sp> med Baandsløjfe, der brugtes meget i
17. Aarh.'s sidste Halvdel baade af Herrer og
Damer og holdt sig til mod Slutn. af 18. Aarh.
Ansigtet er oversaaet med
<sp>Skønhedspletter</sp> (<i>mouches</i>). Hovedtøjet hed <sp>Fontange</sp>
(s. d.). Samtidig med denne D. bar Damerne
som Spadseredragt et Overstykke, <i>écharpe</i>, paa
Dansk <sp>Akselskærf</sp> (Fig. 50). Det var en
Mantille (hed ogsaa <i>mante</i>), der dækkede
Ryggen, faldt foran ned i lange Skød, havde
Hætte til at drage over <sp>Fontangens</sp> Nakke,
og det hele var garneret med folderige <i>falbalas</i>.
Det var danske Borgermadammers Gadedragt i
Holberg's Tid og bares navnlig i Regnvejr. De
ringere havde til samme Brug firkantede
<sp>Regnklæder</sp> at tage over Hovedet.

Vi kan ikke forlade 17. Aarh. uden at omtale
<sp>Masker</sp> og <sp>Moucher</sp>, der blev en
Beklædning for Ansigtet i Forbindelse med
<sp>Sminken</sp>, samt <sp>Parykkerne</sp>. <sp>Masker</sp> var en
ital. Mode og bares opr. af Damer mod Solen.
De kendtes allerede 1019 og hed i Italien <i>luppa</i>.
Under Ludvig XII (d. 1515) kom de fra Italien
til Frankrig. I Frants I's Tid hed de <i>cachenez</i>,
i Danmark ligesaa, og tillige <sp>Mundduge</sp> og
<sp>Næsedækkere</sp> og nævnes her 1548. Masker
var i Brug hele 16. og 17. Aarh. igennem og
holdt sig ind i 18., da de haandterlige Solskærme
kom i Brug. Tidligere var de saa store og
tunge, at de maatte bæres af en Tjener. Vi
skylder dem Holberg's Komedie »De Usynlige«
samt Ordet »Rendemaske« om et løst og
føjtende Fruentimmer. Masker omtales endnu i
»Figaros Bryllup«. <sp>Moucher</sp>,
<sp>Skønhedspletter</sp>, brugtes allerede af Marguerite af
Navarra, d. 1549. Opr. kom de som Lægemiddel
mod Hovedværk og hed <sp>Tandpineplastre</sp>.
Det var først Pletter, store som en Tokrone,
ell. de klippedes ud som komplicerede Figurer,
der dannede en silhuetteagtig
Ansigtsillustration. Senere blev de mindre. De holdt sig til sidst
i 18. Aarh. Sminken og Ansigtsmaling kendtes
af Romerinderne, og den bruges endnu, forhen
dog uden Tanke om noget Sansebedrag, men
som en konventionel Ansigtsmaske af grelt
afstikkende Farver i tykke Lag. Man sminkede
Smaabørn og Lig. <sp>Parykkerne</sp> havde
været kendt saa længe, man skulde bære mere
Haar, end man havde. Den ældste eksisterende
Paryk findes i <sp>British Museum</sp> og
stammer fra en ægypt. Grav. Romerinderne havde
Parykker bl. a. af lyse germanske Kvindehaar.
Dengang, som senere, leverede øldrikkende
Lande det bedste Materiale. De bares i 16. Aarh.,
fornyedes i 17. i Ludvig XIII's Barndom, da
langt Haar atter blev Mode. De tidligste var
meget primitive. Haarene syedes i Totter paa en
<sp>Kalot</sp>, og de første Parykker hed derfor
saaledes. Senere lærte man at <sp>tresse</sp>
Haarene, anbringe dem enkeltvis paa
Blondestrimler, <i>point de Milan</i>, der syedes sammen og
dannede en Bund, som tillod Hovedet at
uddunste, I 17. Aarhundredes Løb voksede
Parykken i Masse og kulminerede ved 1673.
Dens Lokker naaede til sidst helt ned
ad Ryggen og Brystet. 1703 begyndte man
at pudre den. Det blev en
<sp>Hovedbedækning</sp> selv for Børn, som omtr.
udelukkede Brug af Hat. Denne bares derfor selv i fri
Luft under Armen. 18. Aarh.'s Hat var den
<sp>trekantede</sp>. Først Anglomanien i 1780'erne
bragte den højpullede spidse Hat. Parykken
udelukkede ogsaa det naturlige Haar, som
ragedes. Om Natten og om Dagen inden Døre
bares <sp>Nathuer</sp> (<sp>Papahuer</sp>). Det blev et
saadant Skillemærke mellem Stænderne at bære
Paryk, at i Retsforhandlinger betegnes en
Almuesmand kortest ved: »mødte i eget Haar«.


Som Mandsdragten var i Slutn. af <sp>17. Aarh.</sp>,
blev den i sine Hovedformer staaende til vore
Dage med sin Tredeling: <sp>Kjol</sp>, <sp>Vest</sp> og
<sp>Bukser</sp>, ofte i grelle Farver. <sp>Kjolen</sp>
ændredes vel under Frederik IV; Ærmerne blev
lange og fik uhyre Opslag, men dens Stofmasse
havde kulmineret (Fig. 51; Grev Mogens Scheel
v. Plessen, 1751). I Aarhundredets sidste
Halvdel gik den tilbage. Ærmerne blev
snævrere, Opslagene mindre, Folderne i

<img>Fig. 41.</img>
<img>Fig. 48.</img>
