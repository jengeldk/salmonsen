Andre værdifulde Arbejder af D. er
Fortællingerne <i>Uma familia ingleza</i> (1867), <i>A
morgadinha de Canaviaes</i> (1868), og fire mindre
Noveller (Landsbyhistorier), samlede under Titlen
<i>Serões da provincia</i> (1870). Efter hans Død
udkom <i>Os fidalgos de casa mourisca</i> (1872), hvori
Landadelen skildres, og en Digtsamling (1880).
(<sp>Litt</sp>.: <sp>A. Pimentel</sp>, »Julio D.« [Porto
1872]).
<i>(E. G.). Chr. H.</i></chapter>

<chapter name="Dinka">
<b>Dinka</b> (<sp>Denka</sp>), Negerstamme omkr.
Nilens øvre Løb, Bahr-el-Abiad, og dens Biflod
Bahr-el-Ghasal mellem 6° og 12° n. Br. De
hører til de egl. Negre og er nærmest i
Familie med Bari og Schilluk-Stammerne. De
udmærker sig ved en meget mørk Hudfarve, der
næsten spiller i det blaalige, og en usædvanlig
høj Legemsbygning, men de er magre og
meget langbenede. Haaret bæres kort afskaaret, og
som Ugifte gaar de nøgne, medens de gifte
Kvinder anlægger et kort Læderskørt. Som
Smykker bruges store Ringe af Jern ell.
Elfenben, Tænder og Knogler, som Vaaben
Trækøller og Lanser. Den vigtigste Næringsvej er
Kvægavl; ved Siden deraf drives dog ogsaa
lidt Agerbrug, og de lever væsentlig af
Durrah-Vælling, Mælk og Smør, hvorimod de kun
spiser lidt Kød, især Gedekød. Boligerne er solide
Lerhytter. D. er Hedninger, men har en
Forestilling om et højere Væsen; Troldmænd og
Regnmagere spiller en stor Rolle i deres
religiøse Liv. Som hos de fleste andre
Negerstammer er Polygami alm., og Kvinderne købes for
Kvæg. De deles i fl. mindre Stammer under
lokale Smaahøvdinge, medens et fælles
Overhoved mangler. De kom 1899 under eng.-ægypt.
Sudans Kontrol, men styres saa vidt mulig i
Overensstemmelse med de enkelte Stammers
Sædvaner.
<i>C. A.</i></chapter>

<chapter name="Dinkelsbühl">
<b>Dinkelsbühl</b> ['deŋk<sub>ə</sub>lsby.l], By i den
mellemste Del af Bayern, ved den lille Flod Wörnitz
og ved Jernbanen Nördlingen-Dombühl, 441 m
o. H., nær den württembergske Grænse. (1910)
4800 Indb., mest luth. Det er en gammeldags
By, der endnu fl. Steder er omgivet af Volde
og Taarne. Der drives betydelig Fabrikation af
Uldvarer, Børster og Pensler og Handel med
Korn. - D. var en kejserlig Fristad 1351-1802,
hvorefter den kom under Bayern.
<i>G. Ht.</i></chapter>

<chapter name="Dino...">
<b>Dino...,</b> i Sammensætninger ved
naturvidenskabelige Navne, væsentlig for uddøde
kæmpemæssige Dyr, kommer af det gr. δεινος
frygtelig, vældig.</chapter>

<chapter name="Dinobryaceæ, Dinobryon">
<b>Dinobryaceæ, Dinobryon,</b> Flagellater med
1-2 gulbrune Kromatoforer, to ulige lange
Svingtraade og omgivne af et bægerformet
Cellulosehylster; Hvilecyster med kiselholdig
Væg. De optræder - oftest i buskformede
Kolonier - i store Mængder i
Ferskvandsplankton, især i tempererede Egne og til Tider, hvor
Vandets Temp. ikke er for høj.
<i>C. H. O.</i></chapter>

<chapter name="Dinocerata">
<b>Dinocerata,</b> se <sp>Amblypoda</sp>.</chapter>

<chapter name="Dino Compagni">
<b>Dino Compagni</b> [-kom'pan<sub>j</sub>i], se
<sp>Compagni</sp>. </chapter>

<chapter name="Dinoflagellata">
<b>Dinoflagellata</b> se <sp>Furealger</sp>.</chapter>

<chapter name="Dinokrates">
<b>Dinokrates,</b> d. s. s. <sp>Deinokrates</sp>.</chapter>

<chapter name="Dinol">
<b>Dinol,</b> Brenzkatekin, Pyrokatekin danner
farveløse, bladede Krystaller, der er
letopløselige i Vand, Alkohol, Æter og Benzol. D.
anvendes til Fremstilling af fotografisk
Fremkalder.
<i>C. E. A.</i></chapter>

<chapter name="Dinophilus">
<b>Dinophilus</b> [-fi-], en ejendommelig, næsten
mikroskopisk lille, ormformet Organisme, hvis
utydeligt leddelte Legeme foruden enkelte
længere Fimrehaar i Forenden og Bagenden og en
tæt Fimreklædning paa Bugsiden bærer flere
Kranse af Fimrehaar. Munden, i Forbindelse
med hvilken der findes en udkrængelig Snabel,
aabner sig fortil paa Bugsiden bagved et
hovedformet Parti, som bærer et Øjepar; et Gat
ligger i Bagenden. Et Ekskretionssystem i Form af
grenede Rør, hvis ydre, blinde Ender
indeholder »Fimreflammer«, er paavist. Slægten er
særkønnet, og hos visse Arter ligner de to Køn
hinanden fuldstændigt i det Ydre; hos andre er
Hannen derimod en ren »Dværghan« uden
Fordøjelseskanal, Mund og Gat. I dette Tilfælde
er de aflagte Æg af to forsk. Størrelser; af de
smaa fremkommer Hanner, af de store
Hunner. Den systematiske Stilling af Slægten, af
hvilken forsk. Arter kendes baade fra europ.
og fremmede Have, lader sig næppe med
Sikkerhed bestemme; den er af forsk.
Undersøgere blevet stillet i Nærheden af saa forsk.
Grupper som Turbellarier, Nemertiner,
Annelider og Hjuldyr. (<sp>Litt</sp>.: <sp>E. Korschelt</sp>,
»D. apatris.« Zeit. für wiss. Zoologie, 37. Bd
[1882]).
<i>R. H. S.</i></chapter>

<chapter name="Dinornis, Dinornithidæ">
<b>Dinornis, Dinornithidæ</b> ['-ti.-], se <sp>Moa</sp>.</chapter>

<chapter name="Dinos">
<b>Dinos</b> kaldtes hos
Grækerne Kar af Form som
Fig. D. forfærdigedes af
Metal ell. Terrakotta og
benyttedes, opstillet paa et
særskilt Fodstykke, til at
blande Vin og Vand i.
<i>C. B.</i>

<img></img></chapter>

<chapter name="Dinosaurier">
<b>Dinosaurier</b> (<i>Dinosauria</i> Owen),
Kæmpeøgler, en talrig og meget formrig Orden af
uddøde Krybdyr, hvis Levninger findes i
Aflejringer fra den mesozoiske Periode, især i
Nordamerika og Europa, sparsommere i Sydamerika,
Syd- og Østafrika og Ostindien. D. opnaaede
hyppig en kæmpemæssig Størrelse, overgik i
saa Henseende alle andre Landhvirveldyr,
baade nulevende og uddøde. Huden var nøgen,
hornklædt ell. forbenet. Hvirvelsøjlen talte 7-
15 Halshvirvler, 10-19 Bryst- og
Lændehvirvler, 3-10 Bækken- og 30-70. Halehvirvler;
Hvirvlerne var platycoele ell. opistocoele,
sjældnere amficoele, kavernøse, hule ell. massive,
Legeme og Bue forbundne ved Søm. Ribbenene
tvehovede. Hovedskallens Længdeakse dannede
en ret Vinkel med Halsen ell. laa i
Hvirvelsøjlens Forlængelse. Fem Gennembrydninger
(Øje-, Præorbital-, Næse-, øvre og nedre
Tindingehule) fandtes paa hver Side af Kraniet;
Ledbenet var i Reglen ubevægeligt, men stærkt
fremtrædende. Undertiden var der foran
Underkæbens Dentale udviklet en tandløs,
skarprandet Symfyseknogle (<i>os prædentale</i>).
Tænderne sad i Alveoler ell. i en indadtil aaben
Alveolarrende. Ejendommelig var Hjernens ringe
Udvikling, dens relative Størrelse stod tilbage
for alle landboende Hvirveldyrs; derimod var
Rygmarven hos de Former, som besad mægtig
udviklede Baglemmer, stærkt opsvulmet i
Bækkenregionen. Forlemmerne var byggede efter
