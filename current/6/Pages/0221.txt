»J. K. D.« [Bonn 1882]; <sp>A. Ritschl</sp>,
»Geschichte des Pietismus« II [Bonn 1884]).
<i>(J. P. B.). A. Th. J.</i>
</chapter>

<chapter name="Dippel, Leopold">
<b>Dippel</b> ['dep<sub>ə</sub>l], <sp>Leopold</sp>, tysk Botaniker,
Prof. ved den polytekniske Læreanstalt og
Direktør for den bot. Have i Darmstadt, f. 4. Aug.
1827, d. 1914. Hans Arbejder falder paa 3
Omraader, dels i Celle- og Vævlæren, hvor han
ivrig har forfægtet Appositionsteorien samt
leveret vigtige Bidrag til Mælkerørenes
Naturhistorie, dels i Mikrografien, hvor hans
Lærebog »Das Mikroskop« (2. Opl. 1882) indtager
en fremragende Plads, dels endelig i
Dendrologien, hvori han har skrevet et stort Værk,
»Handbuch der Laubholzkunde« (3 Bd, 1889
-93).
<i>V. A. P.</i>
</chapter>

<chapter name="Dippelsolie">
<b>Dippelsolie</b> ['dep<sub>ə</sub>ls-], se <sp>Hjortetakolie</sp>.</chapter>

<chapter name="Dippoldiswalde">
<b>Dippoldiswalde,</b> By i Sachsen,
Kreishauptmannschaft Dresden, ligger 355 m o. H. ved
røde Weisseritz. (1910) 4255 Indb. Fabrikation
af Straahatte og Trævarer. Sølvgruberne ved
D. er udtømte.
<i>G. Ht.</i>
</chapter>

<chapter name="Diprosopus">
<b>Diprosopus</b> (gr.), Misfoster med, i alt Fald
delvis, 2 Ansigter, altsaa en ufuldstændig Form
af <i>Dicephalus</i>.
<i>Lp. M.</i>
</chapter>

<chapter name="Diprotodon">
<b>Diprotodon,</b> se <sp>Pungelefant</sp>.</chapter>

<chapter name="Dipsaceæ">
<b>Dipsaceæ,</b> se <sp>Kartebollefamilien</sp>.</chapter>

<chapter name="Dipsacus">
<b>Dipsacus,</b> se <sp>Kartebolle</sp>.</chapter>

<chapter name="Dipsadinæ, Dipsas">
<b>Dipsadinæ, Dipsas,</b> se <sp>Snoge</sp>.</chapter>

<chapter name="Dipsomani">
<b>Dipsomani,</b> en Form af <sp>Sindssygdom</sp>,
under hvilken den deraf lidende Person føler
en uimodstaaelig Trang til at nyde Alkohol i
Overmaal. Med Ugers, Maaneders ell. længere
Mellemrum (»Kvartalsdranker«) indfinder
denne Drift sig hos Individer, der ofte ikke er
Alkoholister, men til dagligdags lever et
maadeholdent Liv. De følger da pludselig blindt
denne Drift, forlader Hjemmet, turer rundt paa
Værtshuse i Dage og Nætter, hensynsløst
nydende Alkohol, ligegyldig af hvilken Kvalitet.
Naar den herved opstaaede Rus er overstaaet
- undertiden medfører den et Anfald af
<i>Delirium tremens</i> -, kan de atter i længere Tid
leve roligt og skikkeligt, indtil Driften atter
indfinder sig efter nogle Dages Hovedpine, Uro
og Søvnløshed.
<i>(A. F.). H. I. B.</i>
</chapter>

<chapter name="Diptera">
<b>Diptera,</b> se <sp>Tovingede</sp>, <sp>Myg</sp> og <sp>Fluer</sp>.</chapter>

<chapter name="Dipteraltemplet">
<b>Dipteraltemplet,</b> d. s. s. <sp>Dipteros</sp>.</chapter>

<chapter name="Dipterocarpaceæ">
<b>Dipterocarpaceæ,</b> Fam. af tokimbladede og
frikronede Planter af Ordenen <i>Guttiferales</i>,
Træer med læderagtige og fjernervede Blade.
Alle Arter er mere ell. mindre rige paa
harpiksagtige Stoffer, Balsamer ell. Kamfer, der
findes i særegne Harpiksgange i Veddet, i
Marvstraalerne og i Hulrum i Ved og Bark.
Blomsterne sidder i Klase ell. Aks; de er
femtallige i alle Kredse, dog med 3 Frugtblade.
Frugten er en Nød; meget ejendommeligt er,
at denne hos næsten alle Arter indesluttes af
Bægerets nederste kugleformede Del, medens
dets Flige, naar Frugterne er under Modning,
alle 5, 3 ell. kun 2, vokser ud til lange Vinger,
der naturligvis er af stor Bet. for Spredningen.
Over 300 Arter, der næsten alle vokser i det
tropiske Asien. Mange Arter har en selskabelig
Udbredelse.
<i>A. M.</i>
</chapter>

<chapter name="Dipterocarpus Gärtn.">
<b>Dipterocarpus</b> Gärtn., Slægt af
Dipterocarpaceer, ofte mægtige Træer med lige Stammer
og brede Kroner, store Blade og
stængelomfattende Akselblade. Blomsterne, der sidder i
Klaser, er anselige; de to ydre Bægerblade
vokser ud til røde ell. brune Vinger, medens
Bægerets nedre og læderagtige Del er glat ell.
udstyret med mange fremspringende Kanter.
65 Arter i Ostindien. <sp>D. turbinatus</sp> Gärtn. (<i>D.
lævis</i> Ham.) vokser i Bagindiens Skove og
bliver indtil 60 m højt. Fra Indsnit, der gøres
ved Stammens Fod, flyder den rigelige Mængde
Balsam (<sp>Gurjunbalsam</sp>) ud; den tages
kun i Tørtiden, er rødbrun og grønlig
fluorescerende og benyttes i udstrakt Maalestok til
Fernisering af Træværk i Huse, Skibe, Møbler
o. s. v. Desuden skal Balsamen være et heldigt
Middel mod Gonorrhoe og Lepra. Stammerne
udhules til Baade. Ogsaa af andre Arter, f. Eks.
<i>D. alatus</i> Roxb., <i>D. trinervis</i> Bl. o. fl., benyttes
Balsamen paa lgn. Maade.
<i>A. M.</i>
</chapter>

<chapter name="Dipterologi">
<b>Dipterologi,</b> Læren om de Tovingedes Orden
ell. Fluer og Myg.</chapter>

<chapter name="Dipteros">
<b>Dipteros,</b> gr., »tofløjet«, efter Vitruvius
Betegnelse for et Tempel med to Rækker Søjler
helt rundt.
<i>H. A. K.</i>
</chapter>

<chapter name="Dipterus">
<b>Dipterus,</b> se <sp>Lungefisk</sp>.</chapter>

<chapter name="Dipteryx Schreb.">
<b>Dipteryx</b> Schreb. (<i>Coumarouna Aubl.</i>), Slægt
af Ærteblomstrede (Dalbergia-Gruppen), Træer
med spredte ell. modsatte, ligefinnede Blade og
læderagtige Smaablade. De anselige, rosenrøde
ell. violette Blomster sidder i Top; de har to
store Forblade, der omslutter Knoppen.
Stenfrugt. 8 Arter i det tropiske Amerika. <i>D.
odorata</i> Aubl. med spredte Blade og <i>D.
oppositifolia</i> (Aubl.) Taub. med modsatte Blade vokser
begge i det nordlige Brasilien og Guyana. De
5 cm store, sammentrykte og sortebrune Frø
(<sp>Tonkabønner</sp>) har en stærk Duft af
Kumarin, hvorfor de benyttes til Parfumering, f.
Eks. af Snustobak, til Imitation af Weichselrør
o. l. De smager stærkt og bittert og skal i deres
Hjemlande bruges til et krampestillende
Middel. Af <i>D. odorata</i> faas holl. Tonkabønner og af
<i>D. oppositifolia</i> eng.; de første kommer hyppigst
til Europa. Det vellugtende og haarde Ved af
<i>D. odorata</i> (<sp>Coumarounatræ</sp>, <sp>Gaiaktræ</sp>)
anvendes ogsaa.
<i>A. M.</i>
</chapter>

<chapter name="Diptychon">
<b>Diptychon</b> [-kån] (gr.), Tavle med to
voksbelagte Blade, der kan klappes sammen saaledes,
at Rammerne hindrer Vokspladerne i at berøre
hinanden, brugtes alm. i Oldtiden; med en
Griffel ridsede man Bogstaver i Vokset. I Kirken
plejede man paa D. at optegne levende og
afdøde Personer, for hvem der skulde bedes. Blev
Navnet paa et Menighedsmedlem slettet af
Kirkens D., betød det, at Vedk. var udstødt af
Samfundet. Tavlerne var først af Træ, senere
ofte af Elfenben, Sølv ell. Guld og med indlagto
Ædelstene, stundom af stor Kunstværdi. Brugen
af D. har holdt sig i den gr. og armeniske
Kirke, hvorimod den i 12. Aarh. hørte op i den
vesterlandske Kirke. Ordet D. bruges ogsaa om
de i 15.-16. Aarh. hyppig brugte Alterbilleder
med to bevægelige Fløje, der kan dække for
Midterpartiet.
<i>H. O.</i>
</chapter>

<chapter name="Dipus">
<b>Dipus</b> [-pu's], se <sp>Springmus</sp>.</chapter>

<chapter name="Dipygus">
<b>Dipygus,</b> Misfoster med Fordobling af
nederste Del af Kroppen og
Underekstremiteter; Fordoblingen kan dog oftest spores
