beholdt Magten, indtil hans Søn, Aurangseb
1658 satte sig i Besiddelse af Tronen. Under D.
naaede Mogul-Riget sin største Udstrækning og
Glans. D. grundede den nuv. By Dehli, som
efter ham kaldtes Djehanabad, et Navn, som
endnu er kendt af Muhammedanerne i Byen;
men D. foretrak dog at residere i Agra, hvor
han for sin Yndlingshustru, Musutaz Mahal,
byggede et pragtfuldt Mausoleum, Tadj Mahal, i
hvilket hans Lig siden bisattes; 20000
Mennesker skal have arbejdet paa Bygningen i over
20 Aar (se <sp>Agra</sp>, I, S. 321). Han byggede
ogsaa i Agra et stort Palads, med en yderst
pragtfuld Trone, og en Moské, Moti Masjid ɔ:
Perlemoskeen. Hans 4 Sønner førte i hans sidste
Tid blodige indbyrdes Kampe om, hvem der
skulde følge ham paa Tronen (se <sp>Aurangseb</sp>).
<i>V. S.</i>
</chapter>

<chapter name="Djehangir">
<b>Djehangir,</b> d. s. s. <sp>Djahangir</sp>.
</chapter>

<chapter name="Djehol">
<b>Djehol</b> (<sp>Jehol</sp>, <sp>Sjehol</sp>, kin.
<sp>Tshingte</sp>), By i den kin. Prov. Petshili i
Loanho-Dalen uden for den store Mur, er en pragtfuld
By, omgivet af smukke Haver og med mange
Templer og Paladser, deriblandt et kejserligt.
Indbyggerantallet angives til 250000. Den er
forbundet med Peking ved en god Landevej.
<i>M. V.</i>
</chapter>

<chapter name="Djelalabad">
<b>Djelalabad</b> (eng. <sp>Jalalabad</sp>), By i det
nordøstlige Afghanistan, 556 m o. H., ved Vejen
fra Pesjavar til Kabul paa en Høj, der
behersker Kabul-Floden, var tidligere en stærk
Fæstning, men er nu en lille, smudsig By med 3000
Indb. I Afghaner-Krigen 1841-42 forsvarede her
en lille Skare Briter under Anførsel af Sir R.
Sale sig tappert mod en stor afghansk Hær. I
den sidste Afghanerkrig blev den indtaget af
Englænderne 3. Decbr 1878 og holdt besat til
Oktbr 1880, da den igen blev tilbagegivet
Afghanistan.
<i>M. V.</i>
</chapter>

<chapter name="Djelam">
<b>Djelam</b> (<sp>Djilam</sp>, <sp>Jhelam</sp>, ogsaa
<sp>Behul</sp>, de gl. Inders <sp>Vitastâ</sp>, hvoraf
Grækernes <sp>Hydaspes</sp>, Ptolemaios <sp>Bidaspes</sp>), den
vestligste af de 5 store Strømme, der giver
Pandshab i Forindien dets Navn. D. udspringer
i Kashmir, løber 210 km med nordvestlig
Retning, gennemløber derpaa den sneklædte Pir
Pandshab-Kæde i Baramula-Kløften, optager den
vandrige Krishnaganga, bøjer mod S., optager
Panatsh (Puntsh) og træder derpaa ned i
Sletten, hvor den efter et 623 km langt Løb
forener sig med Tshenab. D. er sejlbar i sit øvre
og nedre Løb, men ikke i sit mellemste.
<i>M. V.</i>
</chapter>

<chapter name="Djem">
<b>Djem</b> (Zisim), tyrk. Prins, f. 1459, d. 24.
Febr 1495, yngre Søn af Sultan Muhammed II,
var ved Faderens Død 1481 Statholder i
Karamanien. Paa Storvesirens Opfordring søgte han
at komme sin ældre Broder Bajesid II i
Forkøbet, men hans Hær blev slaaet, og han selv
maatte flygte til Mamlukkerne i Ægypten. Efter
et nyt mislykket Forsøg drog han til Rhodos,
hvor han blev velvillig modtaget; men fra nu
af begyndte hans Trængselstid, thi alle kristne
Magter søgte at faa ham i deres Vold for at
bruge ham som et Skjold mod Tyrkerne.
Foreløbig holdt Ridderne fast paa deres Bytte,
Stormesteren Pierre d'Aubusson benyttede sig af
ham til at slutte en gunstig Fred med Tyrkerne
og paatog sig Prinsens Bevogtning for en aarlig
Pension af 50000 Dukater. Han førtes til Le Puy
i Sydfrankrig, hvor han forblev 1483-88,
da Ridderne solgte ham til Pave Innocens VIII.
1489 flyttedes han til Rom, hvor han holdt et
glimrende Indtog, men hans Stilling blev som
forhen. Paven holdt ham hen med gode Løfter,
men lod sig i Smug underkøbe af Tyrkerne til
at være hans Vogter. I fl. Aar havde
Kristenheden Fred for Tyrkernes Angreb, indtil
Alexander VI selv berøvede sig denne udmærkede
Gidsel. Da Karl VIII 1494 drog mod Rom, blev
Sultanen nemlig bange for, at D. skulde falde i
den mægtige Frankerkonges Hænder, og for at
hindre dette opfordrede han Alexander VI til
at skaffe ham af Vejen paa en Maade, der ikke
vakte Opsigt. Paven indesluttede sig med
Prinsen paa Engelsborg, men Franskmændene
tiltvang sig hans Udlevering og førte ham med
sig til Neapel. Forinden havde Alexander dog
givet ham en langsomt virkende Gift, og af
denne døde han, begrædt af sit Folk som en
af dets ypperste Digtere. Et Udvalg af hans
Digte findes i Hammer-Purgstall, »Geschichte
d. osman. Dichtkunst« (4 Bd, Pest 1836-38).
(<sp>Litt</sp>.: <sp>Thuasne</sp>, <i>D. sultan, fils de
Mohammed II</i> [Paris 1892]; »Folkenes Historie«, IV,
648 ff.).
<i>J. Ø.</i>
</chapter>

<chapter name="Djem, El-Djemmal">
<b>Djem, El-Djemmal,</b> By i det sydøstlige
Tunis, 50 km S. f. Monastir. Den har en stor
Mængde Ruiner fra den rom. Kejsertid, bl. a.
et mægtigt Amfiteater, der i Størrelse ikke staar
meget tilbage for Colosseum i Rom, og som er
meget godt bevaret.
<i>C. A.</i>
</chapter>

<chapter name="Djemar">
<b>Djemar,</b> se <sp>Djulamerk</sp>.
</chapter>

<chapter name="Djema-Rashnat">
<b>Djema-Rashnat,</b> se <sp>Nemours</sp>.
</chapter>

<chapter name="Djemshid">
<b>Djemshid,</b> i den pers. Sagnhistorie en
berømt Urtidskonge, der bl. a. fuldbyrdede
Menneskenes Inddeling i Stænder, og under hvis
Herredømme Verdens Folk levede i ublandet
Lykke, indtil han hovmodede sig og til Straf
blev styrtet fra Tronen og efter lang Tids
Omflakken paagrebet og dræbt af den onde
Usurpator Dahak. D.-Figuren er Resultatet af en
lang og indviklet sagnhistorisk Proces. Navnet
D. kommer af gammeliransk Yima khshaêta,
d. e. »den straalende Yima«, under hvilket Navn
han optræder i Avesta, dels som Hersker i en
Udødeligheds-Tidsalder, dels som Grundlægger
af en Indhegning ell. Borg, i hvilken han
samler alt Levendes Sæd for at frelse den fra
Undergang ved en ødelæggende Vinter, der skal
komme over Jorden. I sin oprindeligste Skikkelse
har Yima, den iranske Form for den Type,
som kendes fra Indernes Mytologi som Yama,
været det diviniserede, udødeliggjorte første
Menneske.
<i>A. C.</i>
</chapter>

<chapter name="Djengis-Kan">
<b>Djengis-Kan,</b> mongolsk Erobrerfyrste, hvis
egl. Navn var <sp>Temudschin</sp>, f. ved Onon
1162, d. ved Peking 18. Aug. 1227. Hans Fader
Jisoukei Bahadur, en mægtig Kriger, der
herskede i Egnen SØ. f. Bajkai-Søen, døde, da D.
var 13 Aar gl, og Moderen Ulun Eke blev
derfor Formynderske og undertvang fl. Horder, der
vilde gøre sig uafhængige. En Række Krige med
Nabofolkene gjorde snart hans Navn bekendt,
og da han havde besejret Stammen Taidshut,
var hans Anseelse grundfæstet. I Forbindelse
med Kineserne undertvang han Nomadefolkene
i Amurlandet, og 1203 havde han forenet alle
