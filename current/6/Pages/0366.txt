Statstilskud til Kirken. Hans Ønske var nemlig
en national fransk (gammelkatolsk)
Frikirke.
<i>E. E.</i></chapter>

<chapter name=”Douw”>
<b>Douw</b> [då^u], d. s. s. <sp>Dou, G</sp>.</chapter>

<chapter name=”Douwes' Metode”>
<b>Douwes' Metode</b> ['då^u<sub>ə</sub>s-] kaldes den efter
Hollænderen <sp>Cornelis Douwes</sp> (Lærer
ved Zeemans-Kollegium i Amsterdam, d. 1773)
angivne Fremgangsmaade for ved Hjælp af to
maalte Højder uden for Meridianen og den
mellem Observationerne forløbne Tid at finde sit
Steds Bredde. Bruges Solen, kompliceres
Metoden derved, at man maa tage Hensyn til den
i Mellemtiden stedfundne Forandring af Solens
Deklination. Til Søs maa man tage med i
Beregning, at Skibet har forandret sin Plads fra
den ene Observationstid til den anden
(»Verhandeling om buiten den Mittag opzee de waare
Middags Breedte te vinden« [1754];
»Zeemans-Tafeln« [1761]).
<i>J. Fr. S.</i></chapter>

<chapter name=”doux”>
<b>doux</b> [du] (fr.), sød i Smag (særlig om
Champagne.</chapter>

<chapter name=”Douzette”>
<b>Douzette</b> [du'sæt], <sp>Louis</sp>, tysk
Landskabsmaler, f. 25. Septbr 1834 i Tribsees i Pommern,
Elev af Eschke, har gjort Lykke ved
virtuosmæssige Arbejder, særlig Maaneskinslandskaber,
senere Skovpartier (ved Østersøen). Mange
Billeder i tyske Mus., ogsaa repræsenteret i
Rumjanzeff-Mus. i Moskva, Antwerpen, Sidney o. a.
Steder.
<i>A. Hk.</i></chapter>

<chapter name=”Dove”>
<b>Dove</b> [dav], Biflod til Trent i England,
udspringer paa Axe Edge, danner Grænsen
mellem Derbyshire og Staffordshire og udmunder
efter et c. 60 km langt Løb ndf. Burton. Den
øvre D.-Dal er rig paa skyggefulde Skove,
Vandfald. Klippepartier og Huler.
<i>G. Ht.</i></chapter>

<chapter name=”Dove, Alfred W.”>
<b>Dove</b> [do'v<sub>ə</sub>], <sp>Alfred W.</sp>, tysk Historiker,
(1844-1916), Universitetsprofessor 1874, siden
1897 i Freiburg, har skrevet »Deutsche
Geschichte im Zeitalter Friedrich des Grossen und
Joseph II« I (Gotha 1883) og været en
samvittighedsfuld Udg. af Rankes efterladte Papirer.
<i>Kr. E.</i></chapter>

<chapter name=”Dove, Heinrich Wilhelm”>
<b>Dove</b> ['do.v<sub>ə</sub>], <sp>Heinrich Wilhelm</sp>, tysk
Fysiker, f. 6. Oktbr 1803 i Liegnitz, d. 4. Apr.
1879 i Berlin. D. studerede Matematik og Fysik,
blev 1826 Privatdocent ved Univ. i Königsberg,
1829 Prof. i Fysik ved Univ. i Berlin, hvor han
udfoldede en stor Virksomhed som Lærer og
som Forsker paa saa godt som alle Omraader
af den fys. Videnskab; han beskæftigede sig med
Forkærlighed med Elektricitet og Optik, særlig
med Induktionsstrømme og Lysets Polarisation,
medens hans væsentligste Arbejder kom den
unge Meteorologi til Nytte; 1848 var han blevet
Direktør for det meteor. Institut i Berlin. Han
opstillede sin Drejningslov for Vinden (se
<sp>D.-ske Lov</sp>), samlede en Mængde meteor.
Materiale for derigennem at undersøge Varmens
Fordeling paa Jordens Overflade, Lufttrykkets
Fordeling, de fremherskende Vinde og deres
Forhold til de andre klimatologiske Elementer
m. m. Mange fys. Arbejder af D. er optagne
i det berlinske Videnskabernes Akademis Skr
og i Poggendorf's Annaler. Hans vigtigste
Arbejder i meteor. Retning er: »Meteorologische
Untersuchungen« (1837), »Die Verbreitung der
Wärme auf der Oberfläche der Erde« (1852),
»Das Gesetz der Stürme« (1857).
<i>K. S. K.</i></chapter>

<chapter name=”Dove, Richard Wilhelm”>
<b>Dove</b> ['do.v<sub>ə</sub>), <sp>Richard Wilhelm</sp>, tysk
Retslærd, foreg.'s Søn, f. 27. Febr 1833 i
Berlin, d. i Göttingen 18. Septbr 1907, 1855 <i>Dr.
jur.</i>, 1859 Privatdocent i Berlin, 1862 ekstraord.
Prof., 1863 ord. Prof. i Tübingen, 1865 i Kiel,
1868 i Göttingen. 1871 Medlem af Rigsdagen,
1875 af det preuss. Herrehus. Tyngdepunktet i
D.'s videnskabelige Liv er hans Bearbejdelse af
Aemilius Ludwig Richter's »Lehrbuch des
katholischen og evangelischen Kirchenrechts« (8. Opl.
sammen med Wilhelm Kahl, 1886), varig
Fortjeneste af Kirkerettens Studium indlagde han
sig ved 1861 at stifte »Zeitschrift für
Kirchenrecht«. Foruden talrige Afh. i dette og andre
Tidsskr, f. Eks. »Untersuchungen über die
Sendgerichte«, skrev D. <i>De iurisdictionis
ecclesiasticæ apud Germanos Gallosque progressu</i>
(1855), »Einige Gedenkblätter
historisch-politischen Inhalts aus der Geschichte der
Georg-Augusts-Universität zu Göttingen von 1837-87
mit besonderer Berücksichtigung der
Kriegsjahre 1870-71« (1887, ny Udg. 1895) og udgav
»Sammlung der wichtigeren neuen
Kirchenordnungen, Kirchen-Verfassungsgesetze, Synodal-
und kirchlichen Gemeinde-Ordnungen des
evangelischen Deutschlands« (1865). D.'s kirkeretlige
Kundskaber blev meget benyttede af den preuss.
Regering; han var bl. a. Medlem af Domstolen
for kirkelige Anliggender.
<i>Fz. D.</i></chapter>

<chapter name=”Dovenabe”>
<b>Dovenabe,</b> se <sp>Halvaber</sp>.</chapter>

<chapter name=”Dovendyr”>
<b>Dovendyr</b> (<i>Bradypodidæ</i>), en
Pattedyrfamilie af Gumlernes Orden (Illustr., se farvetrykt
Tavle »Gumlere«); i Ydre er disse Dyr,
der udelukkende er uddannede til Klatring i
Træerne, meget ejendommelige og let kendelige.
Hovedet er lille og afrundet, og det ret flade
Ansigt, der kun er klædt med korte og fine
Haar, faar, særlig da Øjnene er fremadvendte,
en vis Lighed med Mennesket. Ørerne meget
smaa, helt skjulte i Pelsen. Tungen kort og blød,
Halsen lang og meget bevægelig. Kroppen lang,
men kluntet og bred over Bækkenpartiet; Halen
ganske lille ell. næsten manglende, skjult i
Haarene. Pelsen er meget lang, men løs og
meget grovhaaret; de enkelte Haar ved Roden
ganske tynde, men i øvrigt tykke, brede og
flade, men dog ret bløde. Farven er
overvejende graalig ell. graabrunlig; meget ofte har
dog Dækhaarene en grønlig Farve, hvilket
skyldes en Grønalge (<i>Trichophilus welckeri</i>), der,
begunstiget af Tropeurskovenes høje
Luftfugtighed, lever paa Haarenes Overflade; herved

<img>Hovedskal med Underkæbe af 2-fingret Dovendyr.</img>
