Rotoren udøve samme Virkning som et Felt af
konstant Størrelse, der med konstant
Omløbshastighed forandrede sin Retning i Rummet, et
saakaldt <sp>Drejefelt</sp>. Dette Felt faar altsaa
den samme Virkning som Feltet fra Polhjulet i
den synkrone Maskine. Det vil inducere
Strømme i Rotorbeviklingen, og disse Strømme
paavirkes af Drejefeltet paa en saadan Maade, at
Rotoren giver sig til at rotere i Drejefeltets
Retning. Efterhaanden som Rotorens Hastighed
bliver større, bliver de i Rotor inducerede
Strømme svagere, idet den relative Hastighed
imellem Drejefeltet og Rotor aftager;
det Omdrejningstal, Rotoren
indstiller sig paa, afhænger af
Belastningen; jo stærkere Motoren
er belastet, des større Strømme
maa der nødvendigvis induceres
i Rotorvindingerne, da disse
Strømme jo under Paavirkning
af det konstante Drejefelt giver
Trækkraften, og des større maa
altsaa den relative Hastighed
være mellem Drejefelt og Rotor,
d. v. s. des langsommere maa
Motoren løbe. Motoren kan som
Følge heraf aldrig naa helt op
paa den <sp>synkrone</sp> Hastighed,
hvormed Drejefeltet roterer,
heraf Betegnelsen <sp>asynkron</sp>.
Hastigheden er dog ved fuld
Belastning sjælden mere end 6 à
7 % under den synkrone. For
ikke at faa for store Strømme
under Igangsætningen, anvender
man en trefaset
Igangsætningsmodstand, der indskydes i Serie med
Rotorbeviklingen, der da udføres trefaset og forsynes
med 3 Slæberinge, hvortil Modstanden forbindes.
Efterhaanden som Omdrejningstallet stiger,

<img>
Fig. 17. Asynkron Motor (adskilt).
</img>
<img>
Fig. 18. Asynkron Motor, 1450 HK.
</img>
<img>
Fig. 19. Repulsionsmotor, samlet og adskilt.
</img>
