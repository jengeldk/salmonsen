sammenvoksede. 15 Arter i Asien og
Nordamerika; nogle i Kultur (se ndf.).
<i>A. M.</i>

<i>D</i>.-Arterne dyrkes alm. for deres smukke
Blomsters Skyld. <i>D. spectabilis</i> (L.) D. C. fra
Kina bliver 1/2-1 m høj med røde,
hjerteformede Blomster i lange, buede, ensidige Klaser,
der hæver sig frem over det blaagrønne Løv.
Den blomstrer Maj-Juni og anvendes til
Plantning paa Stauderabatter og Udkanten af
Busketter, men ogsaa som fritstaaende paa en
Græsplæne. Den formeres ved Rodskud og
Deling efter Afblomstringen. <i>D. eximia</i> (Ker.) D. C.
og <i>formosa</i> (Andr.) D. C. fra Nordamerika har
rosenrøde Blomster, men er ikke saa smukke
som førstnævnte og bliver kun 30-40 cm høje.
<i>L. H.</i>
</chapter>

<img>
<i>Dicentra spectabilis</i>.</img>

<chapter name="Dicephalus">
<b>Dicephalus</b> [-fa-], Misfoster med to Hoveder.</chapter>

<chapter name="Diceras">
<b>Diceras,</b> uddød Muslingeslægt fra Juratiden,
beslægtet med <sp>Chamiderne</sp> og ligesom
disse fæstede med den ene, større og dybere
Skal, hvorpaa den anden, svagere hvælvede
hviler som et Laag. Skallens Bukler er meget
fremstaaende og spiraldrejede.
<i>(H. J. P.). C. M. S.</i>
</chapter>

<chapter name="Diceras-Lag">
<b>Diceras-Lag,</b> en navnlig i den franske og
schweiziske yngste Jura forekommende
Aflejring af Kalksten, som indeholder Skaller af
Muslingen <i>Diceras</i>.
<i>J. P. R.</i>
</chapter>

<chapter name="Dicey, Albert Venn">
<b>Dicey</b> ['da^is<sub>i</sub>], <sp>Albert Venn</sp>, eng.
Retslærd, f. 4. Febr 1835, Advokat 1863, 1882-1909
Prof. i Oxford, 1890 udnævnt til <i>Queen's Counsel</i>.
Ved sin aandfulde og originale
Forfattervirksomhed har D. skaffet sig et europ. Navn; hans
Fremstilling af den internationale Privatret
slutter sig værdig til Westlake's fremragende
Arbejder paa dette Omraade. Af D.'s Skr skal
her fremhæves: <i>The privy council</i> (1860, 2. Udg.
1887), <i>The law of domicil as a branch of the
law of England</i> (1879), bearbejdet paa Fransk
af E. Stocquart (I-II, 1887-88) - <i>A digest of
the law of England with reference to the
conflict of laws. With Notes of American Cases</i>, ved
<sp>John Basset Moore</sp> (1896), fremtræder
delvis som en ny Udgave deraf -, <i>The conflict
of laws</i> (2. Udg. 1908), <i>Introduction to the study
of the law of the Constitution</i> (1883, 8. Udg.
1915) og <i>Lectures on the relation between law
and public Opinion in England during the
nineteenth century</i> (1905, 2. Udg. 1914). Af D.'s mere
politiske Arbejder skal nævnes: <i>England's case
against Home Rule</i> (2. Udg. 1886), <i>Letters to a
friend on votes for women</i> (1909, ny Udg. 1912),
<i>A leap in the dark: a criticism on the principles
of Home Rule as illustrated by the Bill of 1893</i>
(2. Udg. 1911) og <i>A fool's paradise: being a
constitutionalist's criticism on the Home Rule
Bill of 1912</i> (1913).
<i>Fz. D.</i>
</chapter>

<chapter name="Dicey, Edward">
<b>Dicey</b> ['da^is<sub>i</sub>], <sp>Edward</sp>, engelsk Publicist
(1832-1911), blev 1861 knyttet til <i>Daily
Telegraph</i>, hvor han skrev de ledende Artikler om
udenlandske Forhold, og var 1870 en kort Tid
Redaktør af <i>Daily News</i>, men derefter indtil
1889 af Bladet <i>Observer</i>. Særskilt udkomne er
<i>Cavour</i> (1861), <i>The Schleswig-Holstein war</i>
(1864), <i>The battlefields of 1866</i> (1866) og <i>The
morning land</i> ɔ: en Rejse i Tyrkiet, Palæstina
og Ægypten (1870). Senere var han
Medarbejder af fl. Tidsskr og skrev særlig om Englands
Magt-Stilling i Ægypten, som han med stor
Kraft hævdede i <i>England and Egypt</i> (1884),
<i>The story of the Khedivat</i> (1902) og <i>Egypt of
the future</i> (1907); desuden <i>Bulgaria, the
peasant state</i> (1895).
<i>E. E.</i>
</chapter>

<chapter name="Dichord">
<b>Dichord</b> [-'kård] (gr.), et tostrenget
Instrument.</chapter>

<chapter name="Dichoreus">
<b>Dichoreus</b> [-ko-] (<i>Ditrochæus</i>), trokæisk,
Dipodi, dobbelt Trokæ (<img>[*][*][*][*]</img>).
<i>K. H.</i>
</chapter>

<chapter name="Dichorisandra">
<b>Dichorisandra</b> [-ko-] Mikan, Slægt af
Commelinaceerne, fleraarige Urter, hvis Blomster har
seks korte og nøgne Støvdragere og
Støvknapper, der aabner sig ved Porer. 27 Arter fra det
tropiske Amerika, særlig Brasilien; nogle
dyrkes som Varmehusplanter. <i>D. mosaica</i> Lind
(Kolumbien) har store, ovale, paa Undersiden
violette og paa Oversiden mørkegrønne Blade
med talrige lyse Tværbaand. De hvide,
blaaplettede Blomster sidder i Klaser. Plantes i en
fed Varmebedsjord, Bladjord og Sand og
formeres ved Stiklinger og Roddeling.
<i>L. H.</i>
</chapter>

<chapter name="Dichotomi">
<b>Dichotomi</b> [-ko-] (gr.: »Halvering«) kaldes ved
Maanen den Fase, hvori netop Halvparten af
den Side af Maanen, som er vendt mod Jorden,
er belyst. Lysgrænsen vil da være en ret Linie.
D. har altsaa samme Bet. som Kvadratur.
<i>J. Fr. S.</i>
</chapter>

<chapter name="dicis causa">
<b>dicis causa</b> (lat.), for et Syns Skyld, et
Udtryk, der brugtes om visse Skin-Retshandler,
hvis Foretagelse efter den ældre Romerret ofte
udkrævedes til Gyldigheden af en Retshandel af
et i Virkeligheden helt andet Indhold. Saaledes
skulde f. Eks. <i>emancipatio</i> - en Søns
Fuldmyndiggørelse og Befrielse fra Fædrenemagten -
opr. foregaa under Formen af et Skinsalg,
hvorved Sønnen af Faderen i Kraft af dennes i alt
