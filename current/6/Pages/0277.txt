Japan indførte Guldmøntfoden 1897, Persien
1908, Kina besluttede 1913 at gaa over til den.
Ogsaa de syd- og mellemamerikanske Stater har
nu saa godt som alle Guldmøntfod.

Ved den internationale Bimetallisme ɔ: en
Overenskomst mellem alle ell. de vigtigste Stater
om et fælles Udmøntningsforhold, vilde Sagen
stille sig anderledes, idet den Omstændighed, at
begge Metaller kan udmøntes over hele
Verden, skaber en Efterspørgsel efter det i Værdi
faldende Metal, der bidrager stærkt til at hæve
dets Værdi.

Mod Gennemførligheden og
Hensigtsmæssigheden af den internationale Bimetallisme kan
dog rejses flg. Indvendinger: Da hele Systemet
er baseret paa traktatmæssige Overenskomster
mellem Staterne, falder det sammen, saa snart
een ell. fl. af de større Stater af en ell. anden
Grund finder sig foranlediget til at træde
tilbage fra Overenskomsten. Dernæst maa det
erindres, at de foran nævnte Aarsager, som har
Tilbøjelighed til at bringe Guldets Værdi til at
stige stærkere end Sølvets, stadig vil vedblive
at være i Virksomhed, og at det faste
Værdiforhold snarest vil stimulere Sølvproduktionen (idet
Miner, der nu er nedlagte, fordi de ikke betaler
sig, atter vil tages op til Drift), medens
Guldproduktionen af tekn. Grunde vanskeligere lader
sig forcere. Der vil i den alm. Mening
vedblivende være en Frygt for yderligere Nedgang i
Sølvets Værdi i Forhold til Guldets. Følgen vil da
let blive, at enten det ved Erhvervelse af
Metaller drejer sig om Opbevaring, om Forsendelse
til Udlandet ell. om Forarbejdelse af
industrielle Genstande, vil man foretrække Guld. Dette
kan føre til, at der betales Agio for Guldet. Men
naar denne Agio naar en vis Højde, ophører D.
Guldet bringes ikke til Møntværkstederne for at
udmøntes, men gaar i Handel og Vandel som en
Vare, hvis Værdi i Forhold til Sølvmønterne er
forsk. fra den i Møntloven ansatte. Faktisk har
rnan altsaa Sølvmøntfod. (<sp>Litt</sp>.: <sp>Wolowski</sp>,
<i>L'or et l'argent</i> [Paris 1870]; <sp>Seyd</sp>, <i>The fall
in the price of silver</i> [London 1876]; <sp>Heyn</sp>,
»Kritik des Bimetallismus« [Berlin 1897];
<sp>George</sp>, »Die Bewegung des Silberpreises seit
1873« [Jena 1908]; <sp>Lexis</sp>, »Erörterungen über
die Währimgsfrage« [Leipzig 1881]; <sp>Suess</sp>,
»Die Zukunft des Silbers« [Wien 1892]; <sp>Broch</sp>,
»Om Møntforandringen i de 3 skandin. Riger«
[Kria 1872]; <sp>Forssell</sp>, »Guldbristen och de
låga varuprisen« [»Studier och Kritiker«, II,
Sthlm 1888]; <sp>Köedt</sp>, »Guld og Sølv« [Kbhvn
1893]; <sp>Levy</sp>, <i>La question monétaire</i>
[»Nationaløkonomisk Tidsskrift« XVIII]; <sp>Scharling</sp>,
»Guldfod og Bimetallisme« [»Nationaløk.
Tidsskrift« XXVII]; <sp>Meyer</sp>, »Møntspørgsmaalet«
[»Tilskueren«, Kbhvn 1894]; <sp>Einarsen</sp>, »Guld
og Sølv« [»Nyt Tidsskrift«, Kria 1895]).
<i>(E. M.). C. Th.</i>
</chapter>

<chapter name="Dobbeltoktav">
<b>Dobbeltoktav,</b> et Interval, der omfatter to
Oktaver.</chapter>

<chapter name="Dobbeltpost">
<b>Dobbeltpost,</b> se <sp>Post</sp>.</chapter>

<chapter name="Dobbeltpunkt">
<b>Dobbeltpunkt</b> (mat.) paa en tegnet Kurve er
et Punkt, hvori Kurven skærer sig selv (som
<i>A</i> paa Fig.). Naar en Linie i Kurvens Plan
bevæges saaledes, at den kommer til at gaa
gennem D., falder to af dens Skæringspunkter med
Kurven sammen i D.; dette bruges som
Definition paa D. i den analytiske Geometri, hvor
man ogsaa betragter imaginære Skæringspunkter,
og hvor D. følgelig kan optræde
som et reelt <sp>isoleret</sp> Punkt,
idet de nærliggende Punkter paa
Kurven er imaginære (se
endvidere <sp>Spids</sp>). D. paa en Flade
er et Punkt, der er D. paa
Fladens Skæringskurve med enhver
Plan gennem Punktet; Fladen
har i Nærheden af D. en lgn.
Form som en Kegleflade i Nærheden af
Toppunktet.
<i>Chr. C.</i>

<img></img></chapter>

<chapter name="Dobbeltrem">
<b>Dobbeltrem,</b> Maskinrem samlet af to
Tykkelser Læder.</chapter>

<chapter name="Dobbel-Trost">
<b>Dobbel-Trost,</b> se <sp>Drossel</sp>.</chapter>

<chapter name="Dobbeltsalg">
<b>Dobbeltsalg</b> (<sp>jur</sp>.) kaldes det Forhold, der
indtræder, naar samme Ting bortsælges til
forskellige Personer. Det særegne i den ved D.
opstaaende Situation beror paa, at Aftalen om at
sælge en Ting ikke behøver umiddelbart at
efterfølges af Tingens Overlevering, men at
Tingen kan forblive hos Sælgeren, der
successivt bortlover den til forsk. Købere. Herved kan
opstaa en Interessekonflikt, saafremt fl. af
Køberne stiller Krav om at faa Tingen udleveret.
Hvis Tingen bliver udleveret til en af Køberne,
og hvis Modtageren var i god Tro, da Sælgeren
lovede ham Tingen, kan hans Ret ikke
anfægtes af de andre Købere, selv om disse støtter
deres Krav paa et tidligere Løfte fra Sælgerens
Side. Men saa længe Tingen endnu ikke er
overleveret nogen af Køberne, maa derimod
vistnok den, der først har truffet Aftale med
Sælgeren, anses fortrinsvis berettiget til Tingen,
og ligeledes kan første Køber tage Tingen fra
en senere Køber, hvis sidstnævnte, da
Salgsløftet blev givet ham, kendte den andens bedre
Ret. Spørgsmaalet bliver dernæst, hvilken
Stilling der tilkommer de Købere, der ikke
opnaar at faa Tingen udleveret. Disse vil, saafremt
Sælgeren kan gøres ansvarlig for det skete D.
(hvilket almindeligvis vil være Tilfældet), være
berettigede til at kræve Erstatning hos
Sælgeren, for saa vidt de har lidt Tab ved ikke at
faa Tingen i deres Besiddelse, hvilket navnlig
bliver praktisk, naar Tingen stiger i Pris.
Særlige Regler om Erstatningens Beregning gælder,
naar en fast Ejendom gøres til Genstand for
D.; i saa Fald kan vedk. Køber, uden nærmere
Bevisførelse for sit Tab, forlange en Godtgørelse,
der fastsættes i Forhold til det Udbytte, han i
et Aar kunde have indvundet af Ejendommen.
- D. kan endvidere efter Omstændighederne
indeholde en svigagtig Adfærd, der paadrager
Strafansvar.
<i>K. Hch.</i>
</chapter>

<chapter name="Dobbeltsalte">
<b>Dobbeltsalte,</b> se <sp>Salte</sp>.</chapter>

<chapter name="Dobbeltskarlagen">
<b>Dobbeltskarlagen,</b> C<sub>22</sub>H<sub>15</sub>N<sub>4</sub>O<sub>4</sub>SNa, et
Farvestof, der fremstilles af
Aminoazobenzolmonosulfonsyren og <i>β</i>-Naftol, og som bestaar af
Natronsaltet af
Amidoazobenzolmonosulfonsyre-azo-<i>β</i>-Naftol. Det er et rødbrunt Krystalpulver, der
opløses i Vand med ponceaurød Farve; det
farver Uld rødt i surt Bad. - Det saakaldte
<sp>Dobbeltbrillantskarlagen</sp> eller
<sp>Brillantponceau</sp> (D. ekstra S.)
fremstilles af <i>β</i>-Naftylaminmonosulfonsyre og
