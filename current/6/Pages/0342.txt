<i>diplomacia</i> (1834) og <i>Catolicismo, liberalismo e
socialismo</i> (1851).
<i>E. E.</i></chapter>

<chapter name="Don Quijote">
<b>Don Quijote</b> [ð<sub>å</sub>n-ki'kåt<sub>æ</sub>] (sp.), med ældre
Retskrivning <sp>Quixote</sp>, ogsaa undertiden
citeret i den fr. Form <i>Don Quichotte</i>, Helten i
Cervantes' Roman <i>El ingenioso hidalgo D. Q. de
la Mancha</i> og derefter typisk Betegnelse for en
fantastisk anlagt Person, som, drevet af fejl
anbragt idealistisk Trang, indblander sig i, hvad
der ikke vedkommer ham, og ikke ser Tingene
saaledes, som de virkelig er. Heraf har man
saa dannet Substantivet »Donquijoteri«. Det sp.
Ord bet. egl. en Benskinne; »Ridderen af den
bedrøvelige Skikkelse« antager det om
Panser og Plade mindende Navn, da han med sit
skrøbelige Harnisk drager ud paa sin
eventyrlige Færd; det minder tillige om hans
borgerlige Navn, der ifølge Digteren er Alonso
Quijano med Tilnavn »den Skikkelige« (i Beg.
siger han rigtignok, at han egl. skal have
heddet »Quijada ell. Quesada, efter hvad de forsk.
Autores sige«).
<i>E. G.</i></chapter>

<chapter name="Don Ranudo">
<b>Don Ranudo,</b> Betegnelse for en adelsstolt
Nar, hvis Pengemidler ikke svarer til hans
Hovmod; efter Titelfiguren i Holberg's Komedie
»D. R. de Colibrados ell. Fattigdom og
Hoffærdighed«, hvis Scene er henlagt til Spanien.
Navnet er morsomt opfundet, da det trods sin
ret sp. Klang ikke er andet end Ordene <i>O du
Nar</i> læste omvendt; hvad Efternavnet
Colibrados angaar, skal det minde om »Kohl und
Braten«, under hvilket Navn Kong Frederik
IV af Danmark skal have tilbudt at adle en
ærgerrig Kok. Ligesom Holberg har skildret sin
latterlige Adelsmand som sp., fordi man
formentlig træffer sligt Adelshovmod særlig hos
denne Nation, saaledes har han i Komedien
benyttet enkelte Træk af spanske Forfatteres
Satire over deres egne Landsmænd i dette
Kapitel.
<i>E. G.</i></chapter>

<chapter name="Dons">
<b>Dons,</b> Landsby c. 10 km N. f. Kolding, kendt
p. Gr. a. en ved D. Møllepas 7. Maj 1849
stedfundet mindre Fægtning mellem Preusserne og
General Rye's vestre Kolonne. Under Angrebet
paa Rye's Stilling bag Almind Dalen søgte et
preuss. Detachement paa 1 Bataillon, 2
Eskadroner og 2 Kanoner at forcere Passet ved D.
Mølle. Det mødte her en saa stærk Modstand,
at det først lykkedes Preusserne at komme over
Passet, da den vestre Kolonne, p. Gr. a.
Forholdene i det hele taget, efter Ordre trak sig
tilbage.
<i>B. P. B.</i></chapter>

<chapter name="Dons, Elisabeth Caroline Cathrine">
<b>Dons,</b> <sp>Elisabeth Caroline
Cathrine</sp>, dansk Operasangerinde, f. 19. Apr. 1865 paa
Gaarden Daurup (mellem Kalundborg og
Holbæk), kom 1880 til Kbhvn, tog Undervisning i
Sang hos Fru Keller og Fru Gerlach, hvorefter
hun fortsatte sine Sangstudier, dels hos Fru
Marchesi i Paris, dels hos Fru Desirée Artôt i
Berlin. 1. Maj 1885 debuterede E. D. paa det kgl.
Teater som Azucena i »Troubadouren«, senere
som Amneris i »Aïda«, og vakte straks
betydelig Opmærksomhed ikke mindre ved sine store
Stemmemidler end ved sit livfulde dram.
Temperament. Imidlertid havde den unge
Sangerinde under fortsatte Studier hos Fru Artôt -
nu i Paris - uddannet sin Stemme saaledes i
Højden, at hun ved sin Hjemkomst kunde
overtage de store Sopranpartier, af hvilke hun
siden da bl. a. har udført Margrete i »Faust«,
Julie i »Romeo og Julie«, Violetta i »La
Traviata«, den tredelte kvindelige Hovedfigur
(Olympia-Giulietta-Antonia), i »Hoffmann's
Eventyr«, Rosina i »Barberen«, Carmen,
Thalea i »Heksen«, Ingeborg i »Drot og Marsk«
o. fl. a.; D., der saaledes indtog en meget
fremskudt Plads og havde stor Bet. for den
danske Operascene, optraadte sidste Gang 18. Apr.
1905 som Orfeus og tog Aaret efter sin Afsked.
1888 var hun blevet udnævnt til kgl.
Skuespillerinde.
<i>S. L.</i></chapter>

<chapter name="Dons, Jens Bing">
<b>Dons,</b> <sp>Jens Bing</sp>, dansk Retskyndig, f. i
Trondhjem 3. Jan. 1734, d. smst. 19. Maj 1802.
Student 1750, udg. forsk. Smaaafhandlinger af
jur., hist. og filos. Indhold, <i>Dr. jur.</i> 1767 -
<i>Meditationes atque conclusiones theoretico-practicæ
de jure retractus gentilitii præsertim Norvegici</i>,
overs. paa Dansk i Lorenz Ewensen: Samlinger
af jur. og hist. Materier I. (1784), S. 17-76. -
s. A. <i>Prof. extraord.</i> ved Kjøbenhavns Univ.,
1771 Deputeret i det danske Kancelli, efter
Struensee's Fald afskediget 1773, 1778 Lagmand
over Trondhjems Lagstol, 1797-1800 Justitiarius
i Stiftsoverretten for Trondhjem. D. var
Discipel af Henrik Stampe og P. Kofod Ancher,
Ancher's Paavirkning har sikkert været
bestemmende for D.'s Forstaaelse af Bet. af en
national Retsvidenskab; om D.'s Værd som
Docent faar man intet gunstigt Indtryk ved hans
magre og naive »Academiske Forrelæsninger
over den danske og norske Lov. Holdne paa
Latin, men nu paa Dansk oversatte ved C. D.
H(edegaard)« (I-IV, 1780-81), hvori der ikke
dæmrer nogen ny Tid. En vis videnskabelig
Friskhed og Energi præger derimod D.'s
Disputatser: <i>De delicto homidicii jure Norvegico vetusto</i>
(1754), <i>De delicto Jurti jure Norvegico vetusto</i>
(1755) og <i>Dissertatio juridico antiquaria de
delictis carnis jure Norvegico vetusto</i> (1756 overs.
paa Dansk i Ewensen's ovenanførte Værk II
(1785), S. 43-96). 1763 udsendte D. en
gennemset og med Anmærkninger forøget Udgave af
E. Hesselberg's »Juridiske Collegium«.
<i>Fz. D.</i></chapter>

<chapter name="Donse Krudtværk">
<b>Donse Krudtværk,</b> Danmarks eneste
Krudtfabrik i privat Eje, ligger c. 9 km SØ. f.
Hillerød ved nogle Damme, hvis Afløb, der flyder
til Niv-Aaen, opr. drev en lille Melmølle. 1704
lod Dronning Louise Donse Mølle indrette til
Krudtværk. Værket har fra Slutn. af 18. til
Slutn. af 19. Aarh. leveret Krudt til Flaaden.
<i>H. H.</i></chapter>

<chapter name="Dons-Kaufmann, Anna">
<b>Dons-Kaufmann,</b> <sp>Anna</sp>, Søster til ovenn.
E. C. C. D., f. 23. Jan. 1863 paa Gaarden Anhoff
(Stamhuset Glorup paa Fyn), kom i en Alder
af 15 Aar til Kbhvn, blev Elev af Fru Keller,
optraadte nogle Gange i Cæcilia-Foreningien
og gik 1881 til Paris, hvor hun fortsatte sin
Uddannelse hos Fru Marchesi. Som
Operasangerinde forsøgte D. sig paa Pergola-Teatret
i Firenze som Margrete i »Faust«, men 1883
ægtede hun den danske Journalist Richard
Kaufmann (d. 1894) og bosatte sig med ham i Paris,
hvor hun, støttet af Fru Marchesi, snart
opnaaede en smuk Virksomhed som
Koncertsangerinde og Sanglærerinde.
<i>S. L.</i></chapter>

