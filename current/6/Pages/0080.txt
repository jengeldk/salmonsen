og af <sp>Cellier-Blumenthal</sp> og
<sp>Derosne</sp> konstruerede Apparater er alle indrettede
for <sp>periodisk Drift</sp>, idet man, naar den
første Kedel er fuldt afdestilleret, tømmer
denne, leder Vædsken fra <i>b</i> til <i>a</i>, fra <i>c</i> til <i>b</i> og
fylder ny Vædske i Forvarmeren c. I
Modsætning til disse Apparater staar de, der arbejder
med <sp>kontinuerlig Drift</sp>, d. v. s.
saadanne Apparater, ved hvilke den Vædske, der
skal destilleres, uafbrudt strømmer til, og den
afdestillerede Vædske uafbrudt strømmer bort
fra Apparatet. Et saadant Apparat er først
angivet 1832 af <sp>Coffey</sp> i Dublin, ikke, som det
sædvanlig angives, af <sp>Savalle</sp>, og
konstrueres nu i en Mængde mere ell. mindre forsk.
Former, til Dels efter den Vædskes Natur, der skal
destilleres. Ved de allerfleste af disse findes der,
i St f. de to store Kedler i Pistorius' Apparat,
een høj Beholder, der er delt i et stort Antal
- 12 til 20 - indbyrdes forbundne Afdelinger,
ned over hvilke Vædsken uafbrudt bevæger sig,
medens Damp strømmer til fra neden og
efterhaanden uddriver de letflygtige Bestanddele,
medens de tungtflygtige flyder bort forneden.
Ofte er disse Apparater forsynede med
Forvarmere for den Vædske, der skal destilleres,
idet man til Opvarmningen enten benytter den
Varme, der findes i Vædsken, naar den
forlader Apparatet, ell. den, der findes i
Destillatet, paa den Maade, at man f. Eks. benytter den
Vædske, der ledes ind i Apparatet, som
Svalevand for Dampene. Som et Eks. paa et
kontinuerligt Apparat skal her kortelig beskrives
<sp>Ilges</sp>' Apparat til D. af Alkohol (Fig. 6). Fra
Mæskereservoiret <i>E</i> ledes Mæsken til
Mæskeregulatoren <i>F</i> gennem Hanen <i>c</i>, der manøvreres
ved en Snor med Haandtagene <i>u</i>. <i>F</i> rummer
saa meget Mæsk, som kan afdestilleres i Løbet
af 1 Time. Naar den fyldes, hvilket tager c. 40
Sek., undviger Luften gennem et foroven
anbragt Rør, der fører ned i en Vandbeholder <i>G</i>,
og Vandet i denne forhindrer Luften fra igen
at trænge ind i Røret og forhindrer derved
ogsaa, at Mæsken løber ud af <i>F</i>, naar <i>c</i> stilles
saaledes, at den aflukker Forbindelsen mellem
<i>E</i> og <i>F</i>, men aabner en Forbindelse fra <i>F</i>
til Tragten <i>d</i>. Ved at aabne en Lufthane <i>w</i> paa
<i>G</i> kan man imidlertid give Luften ganske
langsomt Adgang til <i>F</i> og ved rigtig Indstilling af
<i>w</i> bevirke, at <i>F</i> netop tømmer sig i 1 Time. Fra
<i>d</i> løber Mæsken ind foroven i den saakaldte
Mæskesøjle <i>A</i>, den egl. Destillationskedel. I
denne er indsat 14 Par modsat vendte Tallerkner,
af hvilke hveranden er gennembrudt i Midten,
og som alle er forsynede med Ribber, der
bevirker en meget inderlig Blanding af Mæsken
mned de opstigende Dampe. Opvarmningen sker
ved direkte Damp, der tilledes forneden
gennem Røret <i>h</i>. De i <i>A</i> udviklede Dampe ledes
gennem Røret <i>a</i> til Rektifikatoren <i>C</i> og
Deflegmatoren <i>D</i>. Sidstnævnte bestaar af flere Rækker
Kobberrør, der gennemstrømmes af det fra
Fortætteren kommende Svalevand, og uden om
hvilke de fra <i>C</i> kommende Dampe strømmer
opad, saaledes at de delvis fortættes. Hvad der
ikke fortættes her, ledes gennem et Rør
foroven til Fortætteren for at tappes ud af denne
som færdig Alkohol, medens det øvrige løber
tilbage til Rektifikatoren, der er fyldt med
Porcelænskugler, hvilende paa en Rist; Vædsken
faar derved en meget stor Overflade, saaledes
at den kommer i inderlig Berøring med de fra
<i>A</i> kommende Dampe. Hvad der her fortætter
sig, løber som saakaldet Lutter ned i
Luttersøjlen <i>A</i><sup>1</sup>, og den sidste Rest Alkohol kan her
uddrives ved Tilledning af Damp. Ved en
anden Konstruktion af Apparatet mangler <i>A</i><sup>1</sup>, og
<i>C</i> og <i>D</i> er da anbragte oven paa <i>A</i>, saaledes at
Lutteren løber ned i denne. Naar Mæsken har
naaet Bunden af <i>A</i>, er den saa fuldstændig, som
det praktisk er muligt, befriet for Alkohol og
kaldes nu <sp>Bærme</sp>; denne løber gennem Røret
<i>s</i> ud i den saakaldte Bærmeregulator <i>B</i> for
herfra at ledes helt bort fra Apparatet, idet
Afløbet reguleres derved, at en foroven i <i>B</i>
anbragt Svømmer gennem en
Vægtstangsforbindelse aabner des mere for en forneden anbragt
Hane, jo højere Bærmen stiger. Der findes i
øvrigt, som allerede nævnt, en stor Mængde
andre kontinuerlige Apparater og konstrueres
stadig ny, alle dog i Hovedsagen hvilende paa
samme Principper som det beskrevne.

Alle de i det foregaaende beskrevne
Apparater er beregnede paa D. af Vædsker. Til

<img>Fig. 6.</img>
