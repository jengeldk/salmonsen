med en ren Børste, dernæst skrabe
Neglefolderne ud, derpaa børste energisk med Spiritus
og endelig med en tynd Sublimatopløsning. Man
har ogsaa ment ved Jodsprit at kunne naa
en god D. af Hænderne. Og dog viser det sig
ofte, at man efter en saadan D. af Hænderne
<sp>ikke har befriet dem fuldstændig</sp>
for Bakterier. Det vil da let forstaas, hvor
vanskelig en betryggende D. af Værelser med
deres talrige Furer og Kroge er, hvorledes
Vanskelighederne stiger, naar Værelserne er
udstyrede med alle Nutidens forsk. Genstande af
Møbler, Billeder, Tæpper, Nips etc. D. over
for saadanne Lokaliteter udføres paa den
Maade, at man lukker Værelset saa tæt som muligt,
samler de Genstande deri, som skal behandles,
og nu lader en rask Udvikling af
<sp>Svovlsyrling</sp> ell. af <sp>Klor</sp> foregaa i Rummet; men
Undersøgelser har vist, at dette er
utilstrækkelige Metoder, medens det derimod er højst
ødelæggende baade for farvede Tøjer, for
Metalgenstande og for selve Luften i Lejligheden.
Man skulde derfor, naar Talen er om D. af
Værelser, holde sig enten til grundig Rengøring
ell. forene denne med en Vask med Sublimat-
ell. Karbolopløsninger; nogle Steder (Paris)
anvendes Pulverisering af disse Vædsker ved
passende Apparater. Ved D. med Sublimat maa
passes paa Renlighed bagefter for Giftighedens
Skyld. En stor Hjælp har man ved Tapeter
og malede Vægge i Omtapetsering og Kalkning
ell. Maling.

I øvrigt har Formoldampning af Værelser,
Vogne, Skibe vundet stor Anerkendelse i de
senere Aar, da man har ment at have
udmærket Virkning, og Genstandene taaler
Formoldampene. Dog bliver det altid problematisk, om
saadanne Dampe virkelig naar ind i de dybe
Kroge og i Puder og Tæpper. For Vogne og
Jernbanevogne har man bygget store, lufttætte
Beholdere, hvor en hel Vogn ell. endogsaa en
Jernbanevogn kan køres ind. Naar alt er
lukket, udpumpes Luften, og derefter slippes
Formoldampene ind under stærkt Tryk.
Fremgangsmaaden sikrer da, at alle Huller, Masker
og Kroge fyldes med Formoldampen.

En særlig vigtig Opgave for Hygiejnen er D.
af syge Menneskers Afsondringer. Der er ingen
Tvivl om, at Kogning ell. Dampdesinficering
vilde være den allerbedste Fremgangsmaade,
men dette frembyder store praktiske
Vanskeligheder, som man let kan forestille sig. For
<sp>Opspyttets</sp> Vedk. er man imidlertid
kommet til at anvende Kogning, som da maa udføres
med den samlede Mængde for en Dag ell. 1/2
Dag ad Gangen. For Mellemtiderne anvendes
nu Spyttekrus med desinficerende Vædsker;
Spyttekrusene er dels staaende ved Patientens
Seng, dels hængende om Halsen, naar Patienten
gaar oppe. For <sp>Ekskrementernes</sp> Vedk.
er man foreløbig nærmest blevet staaende ved
D. ved kem. Midler, og denne D. foregaar især
i det smaa i Hjemmene ell. andre Lokaler. Det
har i øvrigt vist sig, at Laboratorieforsøgene
m. H. t. Fastsættelsen af de kraftigste
Antiseptika slet ikke passer her. Thi de i
Ekskrementerne værende Stoffer, Æggehvidestoffer,
Svovlbrinte, Ammoniakforbindelser, binder saa stærkt
saavel Sublimaten som Karbolsyren, at disse
bliver uvirksomme. Det synes, som man her
staar sig bedst ved Klorkalk ell. maaske ved
læsket Kalk, hvilket sidste virker stærkt
destruerende paa Ekskrementerne, medens
Klorkalken ved sin Klorudvikling virker stærkere
desinficerende end de fleste andre Stoffer, og,
hvad det selvfølgelig her kommer meget an paa,
haves til en rimelig Pris. Lgn. Betragtninger,
som gør sig gældende her, gælder ogsaa
Affaldsstoffer af anden Art, som kan være smittefarlige.
D. ved Filtration anvendes i det dgl. Liv kun
ved D. af Drikkevand. Det maa her fastholdes,
at D. af Drikkevand kun kan ske gennem de
ovenomtalte Chamberland'ske Filtre o. l.
Apparater, medens alle de forsk. Arter af Sand-,
Kul- og Jernsvampfiltre kun har den Bet. at
rense Vandet for visse kem. og mek.
Tilblandinger, der giver Afsmag og slet Farve og Lugt
til Vandet, og undertiden gør det skadeligt.
Derfor kan man ikke med Nytte anvende disse
Filtre, hvor der virkelig er Tale om, at
Drikkevandet er inficeret med Sygdomsspirer. Her
maa man enten vælge Chamberland-Filtret ell.
desinficere Vandet ved Kogning, medens man
godt kan forbedre daarligt Drikkevand f. Eks.
fra Moser o. l. ved Filtrering i Kulfiltrene. I
de senere Aar har man konstateret, at
Tilsætning af smaa Mængder af Jod ell. Klor
(Klorkalk) til Vand i Løbet af kort Tid ophæver
Smittefaren, der hidrører fra Kolera- ell.
Tyfusbakterier o. fl. lidet levedygtige
Sygdomskim, medens Vandet ikke bliver bakteriefrit.
De i Praksis anvendte Midler maa tilsættes i
saa smaa Portioner, at Vandets Brugbarhed
som Drikkevand ikke kompromitteres.
<i>E. A. T.</i></chapter>

<chapter name="Desinfektionsanstalter">
<b>Desinfektionsanstalter.</b> Herved forstaar
man Etablissementer, der er oprettede enten af
det offentlige (Stat ell. Kommune) ell. ved
privat Initiativ med det Formaal at yde
Befolkningen Adgang til Desinfektion af Gang- og
Sengklæder, Bohave og Beboelsesrum, Skibe og
Køretøjer. I velordnede Sygehuse sørger man
nutildags for at have en Desinfektionsovn af god
Konstruktion til Brug for Sygehuset, og nogle
Steder har man da stillet denne Ovn til
Disposition for Publikum. - En velordnet D. bør
for det første være i Besiddelse af een ell. fl.
Ovne, der i alle Henseender svarer til de
Fordringer, der fremgaar af, hvad derom er sagt
under <sp>Desinfektion</sp>, altsaa garanterer, at
Smitstofferne ødelægges, og at de desinficerede
Sager ingen Skade lider. Dernæst maa
Anstalten sørge for, at Udleveringen foregaar paa
en saadan Maade, at de desinficerede Sager
ikke kommer i nogen som helst Berøring med
de smittede Genstande. Man anlægger derfor
gerne Ovnen saaledes, at den med sine to
Ender rager ind i to forskellige Lokaler, der
ved Mur er indbyrdes helt adskilte, Ind- og
Udleveringslokalet, af hvilke hvert helst bør
have sit Betjeningsmandskab; hvis det samme
Personel skal besørge baade Indlægningen og
Udtagelsen af Ovnen, maa der skiftes Klæder
og bades, medens Desinfektionen foregaar. For
at lette Adgangen til Desinfektion har man
ved offentlige D. tillige nogle Steder sørget for,
at Desinfektionen efter visse Sygdomme, f. Eks.
Skarlagensfeber, Kopper, Difteri, Kolera, kan
ske gratis, og D. paatager sig da ogsaa

