paafølgende Foraar med 50-60 cm. Afstand. Den
ynder en solrig Vokseplads.
<i>L. H.</i></chapter>

<chapter name=”Echiurus”>
<b>Echiurus</b> [-ki-], se <sp>Pølseorme</sp>.</chapter>

<chapter name=”Echo”>
<b>Echo</b> ['æko] (Lyd), se <sp>Ekko</sp>.</chapter>

<chapter name=”Echo, en Bjergnymfe”>
<b>Echo</b> ['e.ko.] (gr.: Lyd, Genlyd), en
Bjergnymfe, Personifikation af Genlyden. Et Sagn,
der findes gengivet i Ovid's Metamorfoser,
fortalte, at E. tæredes hen af ulykkelig Kærlighed
til den skønne Narkissos, saa at til sidst kun
Stemmen blev tilbage. Flere Kløfter og Grotter,
som udmærkede sig ved stærk Genlyd, var i
Oldtiden helligede til E.
<i>C. B.</i></chapter>

<chapter name=”Echo City”>
<b>Echo City</b> ['eko<sub>u</sub>-'sit<sub>i</sub>], Jernbanestation ved
Pacifikbanen i den nordamerikanske Stat Utah,
ligger 1679 m o. H. ved Weber River. Ved E. C.
findes den dybt indskaarne Echo Cañon, der
er rig paa ejendommelige Klippeformer, blandt
hvilke den saakaldte <sp>Hanging Rock</sp>, paa
hvilken Brigham Young skal have holdt sin
første Prædiken for Mormonerne efter deres
Ankomst til Vesten.
<i>H. P. S.</i></chapter>

<chapter name=”Echofrasi”>
<b>Echofrasi</b> [-ko-] (gr.), d. s. s. <sp>Echolali</sp>.</chapter>

<chapter name=”Echokinesi”>
<b>Echokinesi</b> [-ko-] (gr.), meningsløs
Efterlignen af et andet Menneskes Bevægelser og
Handlinger. Forekommer især ved
Sindssygdomme, undertiden ved Tvangstankesygdomme,
oftere ved Katatoni.
<i>K. H. K.</i></chapter>

<chapter name=”Echolali”>
<b>Echolali</b> [-ko-] (gr.), meningsløs Gentagen
af de Ord ell. Sætninger, der bliver sagt til en.
Kan forekomme som Symptom ved begrænsede
Lidelser af Talecentrerne i Hjernen; optræder
dog hyppigst ved forsk. Sindssygdomsformer,
særlig den saakaldte Katatoni.
<i>K. H. K.</i></chapter>

<chapter name=”Echomimi”>
<b>Echomimi</b> [-ko-], Efterligning af et andet
Menneskes Ansigtsudtryk.</chapter>

<chapter name=”Echopraksi”>
<b>Echopraksi</b> [-ko-], d. s. s. <sp>Echokinesi</sp>.</chapter>

<chapter name=”Echosymptom”>
<b>Echosymptom</b> [-ko-], Fællesbetegnelse for
de ovenn. Sygdomssymptomer, Echolali,
Echomimi o. s. v.</chapter>

<chapter name=”Echter, Michael”>
<b>Echter</b> ['æKt<sub>ə</sub>r], <sp>Michael</sp>, tysk
Historiemaler, f. 5. Marts 1812 i München, d. 4. Febr
1879 smst. Elev af H. Hess o. a., Kaulbach's
Medhjælper ved Udsmykningen af det ny Mus. i
Berlin, blev han en typisk Repræsentant for
München-Skolens Monumentalmaleri: »Slaget
paa Lechfeld« (Maximilaneum), »Forliget i
Pavia« (smst.), de allegoriske Kompositioner:
Telegraf- og Jernbanevæsen (Münchens
Hovedbanegaard), Niebelungen-Suiten paa 30 Billeder
i Münchens Slot etc.
<i>A. Hk.</i></chapter>

<chapter name=”Echtermeier, Karl”>
<b>Echtermeier</b> ['æKt<sub>ə</sub>rma^i<sub>ə</sub>r ], <sp>Karl</sp>, tysk
Billedhugger, f. 27. Oktbr 1845 i Kassel, d. 30.
Juli 1910 i Braunschweig. Han er Elev af
Kunstakademiet i sin Fødeby og af Hähnel i
Dresden. Efter et længere Ophold i denne By
flyttede han 1883 til Braunschweig. Hans første
Arbejder, Bronzestatuetterne »Dansende Satyr«
og »Dansende Bakkantinde« (Berlins
Nationalgaleri), er udarbejdede under Hähnel's
Vejledning og hans Kunst i det hele præget af
Dresden-Skolens akademiske ædle Stil og fine
Formsans. Et af hans betydeligste
Skulpturforetagender er Udsmykningen af Kassels
Malerigaleri, af udmærket Marmorteknik; anden
dekorativ Plastik for Dresdens Hofteater.
Albrechtsburg og Polytechnikum i Braunschweig,
hvor hans Monument for Franz Abt og
Bugenhagen (1902) findes. Et godt
Bismarck-Monument i Magdeburg.
<i>A. Hk.</i></chapter>

<chapter name=”Echternach”>
<b>Echternach</b> ['æKt<sub>ə</sub>rnaK], By i
Storhertugdømmet Luxemburg ved Mosels Biflod Sauer
(Sure), Station paa Banen
Diekirck-Grevenmacher, nær ved den preuss. Grænse. (1905)
3484 Indb. Ved en gl Bro over Sauer er den
forbundet med den lille By Echternacherbrück.
E. har en Valfartskirke med Skt Willibrod's
Grav og Rester af et Benediktinerkloster, der
skal være grundlagt af denne Helgen 698.
Særlig Berømmelse har E. faaet ved sine
»Springerprocessioner«, der hver Pinsetirsdag samler
Tusinder af Pilegrimme, der danser over
Sauer-Broen til Kirken, idet de stadig tager 3 Skridt
frem og 2 tilbage. Disse Processioner tros at
helbrede Sygdomme, især Epilepsi og Skt
Veitsdans; de skal efter nogles Opfattelse stamme
fra den hedenske Tid, efter andres være en
Mindefest for Skt Veitsdansens Ophør, efter at
den i 14. Aarh. havde raset slemt i denne Egn.
<i>G. Ht.</i></chapter>

<chapter name=”Echtler, Adolf”>
<b>Echtler</b> ['æKtl<sub>ə</sub>r], <sp>Adolf</sp>, tysk Maler, f. 5.
Jan. 1843 i Danzig, d. 23. Septbr 1914 i
München. Efter at have faaet sin første Uddannelse
af Faderen, Portrætmaler Eduard E. i
Petrograd, studerede han fornemmelig i Wien og
München (v. Diez). Han virkede længe i
Paris, ogsaa i Venedig, men særlig i München
(Professor ved Akademiet). Hans
velkomponerede og udtryksfulde Genremalerier, Scener af
Bretagnes Folkeliv, fra Venedig m. v., skaffede
ham et betydeligt Navn. Mange i offentlige
Samlinger: Münchens ny Pinakotek (»Nedstyrtet«),
Hamburgs Kunsthalle (»De Forældreløse«) etc.,
og vidt udbredte ved Reproduktioner.
<i>A. Hk.</i></chapter>

<chapter name=”Echuca”>
<b>Echuca</b> [e'∫u.k<sub>a</sub>], By i Australien, Staten
Victoria, ligger 252 km N. f. Melbourne ved
venstre Bred af Floden Murray, paa Grænsen
af New-South-Wales. (1911) 4137 Indb. Den staar
i Jernbaneforbindelse med Melbourne og
Deniliquin og er den vigtigste Handelsby ved øvre
Murray, har store Savmøller, Sæbesyderi og
Uldoplag.
<i>M. V.</i></chapter>

<chapter name=”Echujin”>
<b>Echujin</b> [-ku-] (<sp>Echuja-Gift</sp>) er den
virksomme Bestanddel af en afrikansk Pilegift,
som tilberedes af <i>Adenium Boehmianum</i>. E. er
et krystallinsk Glykosid, af hvilket fortyndet
Svovlsyre ved alm. Temp. afspalter et
reducerende højredrejende Stof.
<i>B. G.</i></chapter>

<chapter name=”Écija”>
<b>Écija</b> ['æþiKa], By i det sydlige Spanien,
Prov. Sevilla, ligger 80 km ØNØ. f. Sevilla
mellem to Klipper ved Floden Jenil, der her bliver
sejlbar. (1900) 24372 Indb. E. er en
gammeldags bygget By, der driver en Del Haandværk,
Landbrug og Handel. E., der gaar helt tilbage
til det keltiberiske <i>Astigi</i>, hed som rom. Koloni
<i>Augusta firma in Bætica</i>. E. har Ry for at være
et af de varmeste Steder i Spanien.
<i>H. P. S.</i></chapter>

<chapter name=”Eciton”>
<b>Eciton</b> ['e'-], berygtet Slægt af sydamer.
Amazonmyrer ell. Hærmyrer, se <sp>Myrer</sp>.</chapter>

<chapter name=”Eck, Ernst Wilhelm Eberhard”>
<b>Eck</b> [æk], <sp>Ernst Wilhelm Eberhard</sp>,
tysk Retslærd, f. 21. Aug. 1838 i Berlin, d.
smst. 6. Jan. 1901, 1866 Privatdocent i Berlin,
1871 ekstraord. Prof., 1872 ord. Prof. i Giessen,
1873 i Halle a. S., 1877 i Breslau, 1881 i Berlin.
Baade som Docent og Skribent indtog E. en høj
Rang. Af hans formfuldendte, modne og
