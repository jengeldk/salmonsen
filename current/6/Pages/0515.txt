farvede <sp>Agerhønse-D.</sp> (<i>Starnoenas
cyanocephala</i> L.) med brunlige, røde og blaa Farver.
Til Slægten <i>Phlogoenas</i> hører den alm. i zool.
Haver holdte <sp>Dolkestik-D.</sp> (<i>Ph. luzonica</i>
Scop.) fra Philipinerne, blaalig paa Oversiden,
hvidgul paa Undersiden, med en kraftig blodrød
Plet midt paa Brystet.

<sp>Træ-D.</sp>'s (<i>Columbidæ</i>) Familie omfatter
henved 200 Arter adskilte fra Jord-D. ved, at Løbet
er længere end Mellemtaaen, og ved, at de har
metalglinsende Pletter paa Vingerne. Af
<sp>Glans-D.'s</sp> (<i>Phabinæ</i>) Gruppe føres adskillige Arter til
Europa og holdes i zool. Haver og af
Fugleelskere, saaledes <sp>Top-D.</sp> (<i>Ocyphaps lophotes</i>
Temm.) fra Australien, <sp>Glans-D.</sp>
(<i>Chalcophaps</i>) fra Ny Guinea og omliggende Øer,
<sp>Tamburin-D.</sp> (<i>Tympanistrid</i>) og <sp>Kap-D.</sp>
(<i>Oenacapensis</i> L.) fra Sydafrika, den sidste en
af de mindste og yndefuldeste af Gruppen, samt
<sp>Bronzevingerne</sp> (<i>Phaps</i>) fra Australien.

Af <sp>Turtel-D.</sp> (<i>Turturinæ</i>) udgør Slægten
<sp>Turtur</sp> med sine halvhundrede Arter
Hovedmængden. Det er mindre, slanke D. med spidse
Vinger og lang Hale. Farven er oftest rødlig, en
Ring om Halsen mørk ell. hvidplettet. Navnet,
som væsentlig er ens i alle Sprog, og hvoraf
Slægtsnavnet er dannet, kommer af Stemmen,
en blid og oftest klangfuld og meget vellydende
Kurren. <sp>Turtel-D.</sp> (<i>Turtur auritus</i> Degl. &
Gerbe) hører til de mindre Arter, er kun lidt
større end en Solsort. Paa Brystet er den
rødlig, paa Bugen hvidlig, Hovedfarven paa
Oversiden er graa, Vingedækfjerene rødbrune med
sort Midte, Styrefjerene mørke med hvide
Spidser. Omkr. Nakken gaar et hvidt Baand med
sorte Pletter. Fødderne er røde, Næbbet graat,
en nøgen Ring om Øjet stærkt rød. Hunnen er
mindre smukt farvet end Hannen, de unge
Fugle ret uanselige med overvejende graabrun
Fjerklædning. Turtel-D. yngler overalt i
Mellemeuropa, mindre alm. i Sydeuropa, hvor den
i Træktiderne træffes i store Skarer. I Danmark
ses den ret jævnligt, oftest om Sommeren og
yngler sparsomt i Jylland. I Norge er den
truffet spredt over hele Landet, har maaske ogsaa
ynglet; ogsaa paa Færøerne har den undertiden
vist sig. Hvor den findes, giver den sig let til
Kende ved sin overordentlig vedholdende
Kurren. En meget nærstaaende Art ell. Race,
<i>Turfur orientalis</i> Lath., lidt større og mørkere
farvet, lever i Østasien og er truffet en enkelt
Gang i Danmark. Til en anden Slægt af
Turtel-D. hører den i Bur alm. holdte <sp>Latter-D.</sp>,
oftest kaldet <sp>Turtel-D.</sp> (<i>Streptopelia risoria</i>
L.) af smudsiggul Farve med sort Baand om
Nakken. Den hører hjemme i Østafrika og
Indien.

Til Underfamilien, <sp>Mark-D.</sp> (<i>Columbinæ</i>),
hvis Arter har delvis fjerklædte Løb, graablaa
og brunlige Farver, hører <sp>Vandre-D.</sp>
(<i>Ectopistes migratorius</i> L.). Dens Krop er lidt
mindre end Hus-D.'s, den er graablaa paa
Oversiden, rødbrun paa Undersiden, har sortplettede
Skulderfjer og Metalglans paa Baghalsen. Mest
ejendommelig hos den er den lange spidse
Hale, der er lige saa lang som Kroppen.
Vandre-D., der nu maa betragtes som uddød, idet
det sidst kendte Eksemplar døde i Cincinnatis
zool. Have 1. Septbr 1914, levede i det østlige
Nordamerika, i særlig stort Tal i den
nordøstlige Del af de Forenede Stater. Dens Levevis
var som de fleste Mark-D.'s, den holdt til i
Træerne, søgte oftest Føde paa Marken,
byggede kolonivis i Skovene, men lagde kun eet Æg.
Uden for Yngletiden strejfede den skarevis om
efter Føde. Dens Flugt var fortrinlig, det
beregnedes, at den i 1 Minut kunde tilbagelægge
henved 2 km. Men hvad der skilte den fra alle

<img>Fig. 5. Turteldue (<i>Turtur auritus</i>).</img>

<img>Fig. 6. Vandredue (<i>Ectopistes migratorius</i>).</img>
