<chapter name="Duchenius">
<b>Duchenius</b> [-ke'-], se <sp>Duchesne, A</sp>.
</chapter>

<chapter name="Duchenne, Guillaume Benjamin">
<b>Duchenne</b> [dy'∫æ.n] (<sp>de Boulogne</sp>),
<sp>Guillaume Benjamin</sp>, fr. Læge, f. 17.
Septbr 1806 i Boulogne-sur-Mer, d. 15. Septbr
1875 i Paris. Han studerede i Paris og nedsatte
sig derefter i sin Fødeby 1831. Ved Anvendelse
af Elektropunktur hos en Patient vaktes hans
Interesse for Elektricitetens Virkninger paa
Legemet, og 1842 flyttede han til Paris for her at
faa bedre Lejlighed til at studere. Han blev
aldrig ansat ved noget Hospital, men besøgte
daglig nogle Hospitaler for at samle Materiale.
D. maa betragtes som Skaberen af den moderne
Elektrodiagnostik og Elektroterapi.
Elektriciteten var allerede i lang Tid anvendt i Medicinen;
men de anvendte Metoder var for største Delen
af ringe Bet. D. var den første, der
anvendte elektriske Induktionsstrømme gennem den
uskadte Hud, og han studerede ganske særlig
den elektromuskulære Kontraktilitet og viste,
hvorledes man ved Elektriciteten kunde studere
de enkelte Musklers Virkning. Det er en
betydelig Rk. af Nervesygdomme, som D. har givet
den første Beskrivelse af, saaledes den
progressive Muskelatrofi, den progressive
Bulbærparalyse (»D.'s-Lamhed«), <i>Paralysie
pseudohypertrophique, Paralysie générale spinale</i>. Det
angives alm., at D. første Gang beskrev den
akutte Børnelammelse (<i>Paralysie atrophique
graisseuse de l'enfance</i>). Denne Sygdom var
dog tidligere beskrevet under Navn »spinal
Børnelammelse« af Canstatter-Ortopæden J. von
Heine (1840). D. skrev en stor Mængde Afh., der
for største Delen er samlede i <i>De l'électrisation
localisée et de son application à la pathologie
et à la thérapeutique</i> (1855, 3. Opl 1872, paa
Tysk 1856). Endvidere kan nævnes <i>Physiologie
des mouvements, démonstrée à l'aide de
l'expérimentation électrique et de l'observation
clinique</i> (1867), <i>Mécanisme de la physionomie
humaine</i> (1862, med 72 fot. Billeder) og <i>De la
valeur de l'électricité dans le traitement des
maladies</i> (1850).
<i>(G. N.). J. S. J.</i>
</chapter>

<chapter name="Duchesne, André">
<b>Duchesne</b> [dy'∫æ.n] (<sp>Duchenius</sp>), <sp>André</sp>,
fr. Historiker, f. 1584 i Touraine, d. 30. Maj
1640 i Paris. Han blev kgl. Geograf og
Historiograf og var en af 17. Aarh.'s flittigste og
lærdeste Historikere, der med Rette fortjener
Tilnavnet »den fr. Historieskrivnings Fader«. Hans
Samlinger til Frankrigs Historie findes endnu
for en stor Del i det fr. Nationalbibliotek. Bl.
hans talrige Skr er det betydeligste <i>Historiæ
Francorum Scriptores coetanii ab ipsius gentis
origine ad Philippi IV tempora</i> (5 Bd, 1836-
49). Det blev ligesom fl. andre af hans Arbejder
fortsat af Sønnen <sp>François D.</sp> (1616-93),
der ligeledes var kgl. Historiograf. I øvrigt kan
nævnes: <i>Histoire d'Angleterre, d'Ecosse et
d'Irlande</i> (1614), <i>Histoire des papes jusqu'à Paul V</i>
(1616), <i>Histoire des rois dues et comtes de
Bourgogne 408-1350</i> (1619-28); dertil en Mængde
hist. Genealogier over fr. Adels- og
Fyrsteslægter.
<i>Kr. E.</i>
</chapter>

<chapter name="Duchesne, Jacques Charles René Achille">
<b>Duchesne</b> [dy'∫æ.n], <sp>Jacques Charles
René Achille</sp>, fr. General, f. 3. Marts 1837
i Sens, gennemgik Militærskolen i St Cyr fra
1855 og udnævntes 1857 til Løjtnant i Infanteriet.
Med Udmærkelse deltog han i Felttoget 1859 i
Italien, og i den fr.-tyske Krig 1870-71 som
Kaptajn. Efter Krigen traadte han ind i
Fremmedlegionen med Tjeneste i Tongking. Efter at
være kommet tilbage fra Kina udnævntes han
1893 til Divisionsgeneral, og det flg. Aar til Chef
for Ekspeditionen til Madagaskar, som han
under Overvindelse af de største Vanskeligheder
underkastede sig s. A. Ved Tilbagekomsten til
Frankrig udnævntes han til Chef for 5. og
kommanderede senere 7. Armékorps.
<i>B. P. B.</i>
</chapter>

<chapter name="Duchesne, Jean">
<b>Duchesne</b> [dy'∫æ.n], <sp>Jean</sp> (kaldet <sp>D. aîné</sp>),
fr. Ikonograf, f. i Versailles 1779, d. i Paris 1855,
fra 1829 Konservator ved Nationalbibliotekets
Kobberstikafdeling, har skrevet en Rk.
fortrinlige, grundlæggende ikonografiske Arbejder:
<i>Notices des estampes exposées à la Bibliothèque
du roi</i> (1819, 4. Udg. 1855), <i>Voyage d'une
iconophile</i> (1834), <i>Jeux de cartes tarots du 14.-18.
siècle</i> (Fol., 1844) og <i>særlig Essai sur les nielles</i>
(1826).
<i>(A. Ls.). A. Hk.</i>
</chapter>

<chapter name="Duchesne, Le Père">
<b>Duchesne,</b> <sp>Le Père</sp> [l<sub>ö</sub>-'pæ.r-dy'∫æ.n], fr.
Bladtitel. Opr. var »Fa'er D.« vel en Figur, der
spillede en Rolle i Parisernes Fantasi (i
Lighed med »John Bull« og »Hr. Sørensen«
andetsteds) og skulde symbolisere den djærve,
uslebne, sundt fornuftige Haandværksmand; det laa
da nær for Journalister, der vilde vinde de
bredere Lags Øre i Revolutionstiden, at bruge
Navnet. Enkelte ell. Rækker af Flyveblade fra
<i>P. D.</i> udkom allerede fra 1789, men
efterhaanden stilledes de alle i Skygge af det
Foretagende, Hébert (s. d.) satte i Gang. Foruden c. 30
unummererede Blade i 1790 kom der 1791-94
355 med fortløbende Numre, indtil Redaktørens
Død gjorde Ende derpaa. Bladet indeholdt
gerne kun en enkelt Artikel, som indlededes
med: »Idag er Fa'er D. kisteglad« ell. oftere
»forbandet gal i Skrallen« (<i>bougrement en
colère</i>) i en ell. anden Anledning. I et Sprog, der
var spækket med Eder og plumpe Skældsord
og samtidig ikke var uden Fynd og Lune,
overfaldtes styrtede ell. vaklende Magthavere
(sjælden de virkelig mægtige), og den urolige;
trængende Pariseralmue fik udpeget dem, der
»mæskede sig paa dens Bekostning«. Bladet havde
en Tid stor Indflydelse og Udbredelse, ogsaa
uden for Paris. - I Februarrevolutionens Tid
1848 dukkede der atter Blade af Navnet <i>P. D.</i>
op, og det samme var Tilfældet under
Kommunen 1871 og den nærmest flg. Tid. <sp>(Litt.</sp>: <sp>L.
F. Toft</sp>, »En Journalist fra Revolutionstiden.
Le P. D.« [Kbhvn 1894]).
<i>P. L. M.</i>
</chapter>

<chapter name="Duchesne, Louis Marie Olivier">
<b>Duchesne</b> [dy'∫æ.n], <sp>Louis Marie Olivier</sp>,
fr. Arkæolog og Kirkehistoriker, Medlem af det
fr. Akademi, f. 13. Septbr 1843 i Saint-Servan
(Ille-et-Vilaine). D. har været Lærer ved <i>École
des hautes études</i> og Prof. i Arkæologi og
Kirkehistorie ved <i>Institut catholique</i> i Paris. Han
er Medlem af <i>Académie des inscriptions et belles
lettres</i>, Æreskannik ved Kapitlet Saint-Brieuc og
har deltaget i fl. arkæol. Ekspeditioner. Siden
1895 har han været Direktør for <i>École française
d'Athènes et de Rôme</i>, af hvilket han tidligere
har været Medlem; som saadan bor han nu i
Rom. Hans videnskabelige Værker udmærker sig i
lige Grad ved Grundighed som ved Klarhed.
<i>L. M.</i>
</chapter>

<chapter name="Duchesnois, Cathérine Joséphine Rafin">
<b>Duchesnois</b> [dy∫æ'nwa], <sp>Cathérine
Joséphine Rafin</sp>, kaldet D., fr. Skuespillerinde
