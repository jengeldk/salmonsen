opdyrket Slette. Den har (1911) 59262 Indb.,
er omgivet af en stærk Mur og forsvaret ved et
Fort, der hæver sig paa en Klippe over den
øvrige By. En ny Vandledning forsyner nu
Byen med godt Drikkevand. 8 km N. f. D. ligger
de pragtfulde Ruiner af den tidligere, 1459
forladte, Hovedstad <sp>Mandur</sp>.
<i>(C. C. C.). M. V.</i>
</chapter>

<chapter name="Djof">
<b>Djof</b> (<sp>Djauf</sp> ell. <sp>Djuf</sp>) ɔ: Indsænkning,
kaldes forsk. Steder i Arabien, af hvilke et
ligger paa Sydøstgrænsen af Jemen, NØ. f. Sana,
et andet i den syrisk-arab. Ørken ved
Sydøstenden af Vadi Sirhan. Dette sidste D., der er
det mest kendte, ligger 500 m o. H., men 400
m under de omgivende Højsletter. Mellem
rødlige Klipper udstrækker sig her et frugtbart
Oaselandskab med Haver, Daddelpalmer og
mange Slags Frugttræer. Hovedbyen D.-Amir
har 500 Huse, Sakâke 600. Den samlede
Befolkning angives af Blunt til 7000, af Huber til
12000.
<i>M. V.</i>
</chapter>

<chapter name="Djofra">
<b>Djofra</b> (<sp>Dschofra</sp>), Oasesamling i det
nordlige Sahara, Tripolis, har c. 5000 Indb.,
Berbere, fordelte i 4 Byer, af hvilke den
største er <sp>Sokna</sp> med 2000 Indb. Oasen er
veldyrket og er en vigtig Station paa
Hovedkaravanvejen fra Tripolis til Murzuk.
<i>C. A.</i>
</chapter>

<chapter name="Djohor">
<b>Djohor,</b> britisk Vasalstat i den sydligste Del
af Halvøen Malaka, 23300 km<sup>2</sup> med (1911)
180412 Indb. Der udføres Kautsjuk, Gambir,
Peber, Sago, Te, Kaffe, Guttaperka. I 17. Aarh.
dannede D. et mægtigt Rige og ejede dengang
tillige alle Øerne mellem Malaka, Baka og
Borneo. <sp>Hovedstaden</sp> D.-Bahru ligger paa
Sydkysten.
<i>M. V.</i>
</chapter>

<chapter name="Djokjokarta">
<b>Djokjokarta,</b> holl. Vasalstat paa Java, 3089
km<sup>2</sup>, (1905) 1118705 Indb., hvoraf 2342
Europæere, 5366 Kinesere, er et frugtbart
Bakkelandskab, der fra de i N. liggende Vulkaner
Merbabu og Merapi (2806 m) sænker sig ned
mod Havet, hist og her dog gennemstrøget af
større Højdedrag. Der dyrkes megen Kaffe,
Sukker, Indigo og Tobak. D. udgjorde til
Midten af 18. Aarh. den vestlige Del af det
mægtige javanesiske Rige Mataram, der 1755 af det
holl.-ostindiske Kompagni blev delt i
Kejserdømmet Surakarta og Sultanatet D. Under den
eng. Mellemregering maatte begge disse Riger
aftræde betydelige Dele af deres Land til
Englænderne, og senere tabte de igen Land ved
Krigen 1825-30. Nu nyder Sultanen af D. en
betydelig Aarpenge, men har overladt hele
Styrelsen til den holl. Regering. -
<sp>Hovedstaden D.</sp> (tidligere <sp>Mataram</sp>), Sultanens og
den holl. Residents Sæde, ligger i en smuk Egn
ved Floden Upak, har (1905) 79567 Indb. og
er en regelmæssig bygget By, der ved
Jernbane er forbundet med sin Havn Tjelatjap, samt
med Surabaja, Samarang og Batavia. Den har
et Fort med en stærk holl. Garnison. Paa
Grænsen mod Surakarta ligger <sp>Prambanans</sp>
storartede Tempelruiner.
<i>M. V.</i>
</chapter>

<chapter name="Djolan">
<b>Djolan,</b> Landskab i det nordlige Palæstina,
Ø. f. Jordan, mellem Hermons Bjerge og
Floden Jarmuk, sænker sig mod V. med bratte
Skrænter ned mod Jordan-Dalen, men har for
øvrigt Karakter af en Højslette med talrige
udslukte Vulkaner, Jordbunden er i den nordlige
Halvdel stenet og gold og afgiver kun tarvelige
Græsgange for nogle Beduinstammers Hjorde,
længere mod S., hvor Overfladen dannes af
Lava, er den frugtbar, men lidet dyrket. Talrige
antikke Levninger minder her om en tidligere
større Bebyggelse. Beboerne er bosiddende
Arabere, Beduiner, Tsherkesser og Druser.
Hovedbyen <sp>El Kunêtra</sp> ligger i en smuk Egn,
1000 m o. H., har mange Ruiner og er for
største Delen beboet af Tsherkesser. - I det
gl. Test. var D. de aramæiske Stammer
Gesur's og Maëcha's (Maacha's) Land, medens
Navnet Golon tilhørte en Stad, efter hvilken
Landskabet senere fik Navnet Gaulanitis.
<i>M. V.</i>
</chapter>

<chapter name="Djoliba">
<b>Djoliba</b> (<sp>Djuliba</sp>), Mandingo-Navnet for
Niger-Flodens øvre Løb.
</chapter>

<chapter name="Djolof">
<b>Djolof,</b> se <sp>Jolof</sp>.
</chapter>

<chapter name="Djonald">
<b>Djonald,</b> <sp>Abulkasim ibn
Muhammed el Chazzâz el Kawariri</sp>, en af
sin Tids mest ansete Repræsentanter for
Sufismen (s. d.), f. i Bagdad, d. smst. 910. Han
studerede den muhammedanske kanoniske Ret
(<i>Fikh</i>, s. d.) under Datidens berømteste Lærere
og kom tidlig under Paavirkning af Sufismen.
Han erhvervede sig snart stor Anseelse baade
som from Asket og ved sin grundige teol.-jur.
Lærdom; om hans Lærestol flokkedes baade
Lærde, Filosoffer og Digtere; man beundrede
baade hans Sprogs Skønhed, hans mesterlige
Foredrag, hans Tankers Dybde og hans skarpe
Dialektik. 60000 Mennesker fulgte ham til
Jorden; hans ivrigste Tilhængere tillagde ham
overnaturlig Magt. D. søgte at mægle imellem
Sufismens panteistiske Lære og Koranens Dogmer,
men maa dog nærmest opfattes som
sværmerisk Mystiker.
<i>J. Ø.</i>
</chapter>

<chapter name="Djonke">
<b>Djonke</b> (<sp>Djunke</sp>), kin. Fartøj (efter
Kanton-Dialekten <i>djonk</i> ɔ: Skib) af primitiv
Konstruktion. Størrelsen varierer mellem 50 og
400 t, 3 Master med Latinsejl og
Bastmatte. Skroget har stærkt Spring (højere
for og agter end i Midten); i Boven er
i Reglen malet eet ell. to Øjne, da
Kineserne tror, at D. ellers ikke kan finde
Vej. Bruges til Kystsejlads, ogsaa
tidligere til Krigsbrug, hyppig af Sørøverne.
<i>C. F. S.</i>

<img>Djonke.</img>
</chapter>

<chapter name="Djub">
<b>Djub,</b> se <sp>Juba</sp>.
</chapter>

<chapter name="Djubbe">
<b>Djubbe,</b> Østerlænderens Overklædning, af
Klæde ell. uldent Stof, har temmelig lange
Ærmer, der dog ikke naar længere, end at
Ærmerne af Underklædningen kommer til Syne; den
naar til Anklerne og bæres aaben fortil; den
holdes gerne i mørke Farver, brunt ell. sort.
<i>J. Ø.</i>
</chapter>

<chapter name="Djuf, El-Djuf">
<b>Djuf</b> (<sp>Dschuf</sp>), <sp>El-D.</sp>, »Ørkenens Krop«,
en stor Sandørken i det vestlige Sahara, NV. f.
Timbuktu. D. var en af de Strækninger i den
store Ørken, som man tidligere antog laa lavere
end Havets Overflade og derfor kunde gøres
til et Indhav; men senere Undersøgelser af G.
Rolhfs og særlig Lenz (1880) har vist, at intet
