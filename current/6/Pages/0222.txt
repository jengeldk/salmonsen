højere op, og der kan være 2 eller 4
Overekstremiteter.
<i>Lp. M.</i></chapter>

<chapter name="Dipylon">
<b>Dipylon,</b> gr., »Dobbeltport«. Særskilt
betegnes herved den nordvestre Port i det gl.
Athen. Her førtes Vejene fra Megara (og
Peloponnesos) saavel som fra Plataiai og Boiotien
ind i Byen, og fra den gik Hovedgaden <i>Dromos</i>
til Kerameikos-Torvet. Den havde 2
Gennemkørsler, skilte ved en svær Midterpille.
Betydelige Dele af en Bygning delvis fra c. 4.
Aarh., delvis fra senere Tid, er bevarede. Den
havde tillige en indre og ydre Port med et
mellemliggende Rum. Ved D. var det gl. Athens
Hovedgravplads. Talrige Mindesmærker (for
Dexileos, Hegeso o. fl. af højt Kunstværd)
forefindes endnu paa deres Plads, fremdragne i
ny Tid.
<i>H. A. K.</i></chapter>

<chapter name="Dipylon-Vaser">
<b>Dipylon-Vaser</b> (hertil 1 Tavle) kaldes
sædvanlig de i Attike tilvirkede Kar fra den
geometriske Stilperiode (10.-8. Aarhundrede
før Kristus). Navnet hidrører fra den gamle
Gravplads uden for Athens Hovedport
Dipylon (se 2. Bd, S. 311), hvor de betydeligste
Fund af D. er fremdragne, dels tilfældig, dels
ved større Gravninger i de senere Aar. D. er
tilvirkede af en Lermasse, der ved
Brændingen sædvanlig har antaget en lys rosa Farve;
næsten hele Fladen er dækket med Ornamenter,
malede med en brunsort Fernis. Der
forekommer Kar i alle Størrelser, fra ganske smaa
indtil en Højde af 1,80 m; de største har ikke
tjent til praktisk Brug, men været opstillede
som Gravminder over de Døde. Formerne
afviger stærkt fra dem, der var alm. i den
nærmest forudgaaende Kulturperiode (den
»mykeniske« Tid), og nærmer sig mere til dem, der
anvendtes i den hist. Tid. Dekorationen er
udført i en stærkt regelbunden Stil, der i sin rene
Form kun anvender faa Elementer, væsentlig
Siksaklinier, parallelle Striber, Cirkler
forbundne med skraa Tangenter, Skakbrætmønster,
Trekanter o. a. simple geometriske Figurer; til
Yndlingsmotiverne hører først og fremmest
Hagekorset <img> og Mæandren. Fra først af
forekommer kun faa andre Motiver.
Efterhaanden benyttes dog i stedse stigende Omfang
Billeder af Fugle, hjemlige Dyr og Mennesker til
Dekorationen. Tegningen i disse Figurer er raa
og primitiv og vidner om et lavt kunstnerisk
Standpunkt; til Trods herfor er Fremstillingen
altid meget tydelig, idet fl. af de forsk. Dyrs
og Menneskers ydre Kendemærker (Kønsdelene,
Harernes lange Øren, Raaens korte Hale o. s. v.)
er bestemt og klart angivne. Paa de yngre
findes stundom større Figurgrupper; de ovenfor
nævnte store Gravkar bærer saaledes ofte
figurrige Billeder af Datidens Gravskikke (Vognen
med Liget, Tog af Mænd, Rækker af klagende
Kvinder o. a.). I Tiden omkr. 700 f. Kr. opløses
Dekorationsstilen ved Optagelse af fremmede
Elementer, Plantemotiver og Billeder af
fremmede Dyr (Løven); de skyldes Paavirkning fra
Østerlandenes, især Assyriens Kunst. Hvorledes
den rige »geometriske« Stil i D.'s Dekoration
er opstaaet, er endnu ikke fuldt opklaret.
Sandsynligvis er den en selvstændig gr. Udformning
af den simple Linieornamentik, der forekommer
hos næsten alle Folkeslag paa et primitivt
Kulturstandpunkt; de Ligheder, Nabolandenes (f.
Eks. Italiens) Ornamentik frembyder, skyldes
antagelig Paavirkning fra Grækenland. (<sp>Litt</sp>.:
<sp>Conze</sp>, »Zur Geschichte der Anfänge
griechischer Kunst, Sitzungsberichte der Wiener
Akademie« [1870]; <sp>Hirschfeld</sp> i <i>Annali dell'
instituto di corrispondenza archeologica</i> [1872];
<sp>Sam. Wide</sp>, »Geometrische Vasen aus
Griechenland« [1900]; <sp>Fr. Poulsen</sp>,
»Dipylongravene og Dipylonvaserne« [1904]).
<i>C. B.</i>

<img>
Figurgruppe paa et Kar fundet ved Dipylon.</img></chapter>

<chapter name="Dipyr">
<b>Dipyr,</b> se <sp>Skapolit</sp>.</chapter>

<chapter name="dira necessitas">
<b>dira necessitas</b> (lat.), den grumme Nød
(Nødvendighed); Horats' Oder III, 24, 6.</chapter>

<chapter name="Dirckinck-Holmfeld, Adelsslægt">
<b>Dirckinck-Holmfeld,</b> Adelsslægt, der kom
til Danmark med holl. Søkaptajn med Obersts
Rang <sp>Arnold Chr. Leopold D. v. H.</sp>
(1763-1827), hvis Fader var blevet optaget i
det rom. Riges Ridderskab, og som selv ved
Patent af 30. Maj 1828 i H. t. Resol. af 28.
Novbr 1806 optoges i den danske Adel med
Navn og Titel D., Friherre af H., dog saaledes
at han og Efterkommere vel kom til at føre
denne Titel, men ikke henregnes til
Friherrestanden. Vaaben: Skjoldet firdelt med blaat
Hjerteskjold, hvori en af en kronet Guld-Slange
omslynget Sølv-Søjle, der bærer en af 7
Guld-Stjerner omsat brændende Flamme, 1. Felt
korsdelt Sølv i rødt, deri en Guld-Bikube,
omgivet af Guld-Bier, 2. Felt en væbnet Arm i
Guld, 3. Felt et Guld-Anker i Sølv, 4. Felt
korsdelt Sølv i rødt, deri 4 Sølv-Lillier; to kronede
Hjelme, henh. prydede med en Guld-Ørn og en
væbnet Arm mellem to af Guld og Sølv
vekselvis delte Vinger, Skjoldholdere er en Guld-Grif
og en naturligfarvet Løve, holdende Faner.
Nævnte Kaptajn efterlod 3 Sønner, <i>Dr. jur.</i> C.
P. H. M. W. D., Friherre af H. (s. d.),
Gehejmekonferensraad, Kammerherre <sp>Johan Carl
Daniel Ulysses D.</sp>, Friherre af H.
