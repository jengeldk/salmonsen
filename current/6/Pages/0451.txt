Omfang. Af Typer paa D. maa anføres det
skaalformede D., der foruden <sp>Skaal</sp> ogsaa
kaldtes <sp>Kop</sp> og <sp>Kovs</sp> (ell. i Diminutiv
<sp>Kovsken</sp>) og var særlig alm. i Middelalderen; og
det rørformede D. uden Fod, der hed <sp>Bæger</sp>.
Ogsaa <sp>Kanderne</sp> var i ældre Tid oftest
rørformede og brugtes mere til D. end til
Skænkekar. Pokalerne paa høj Fod kaldtes oftest
<sp>Stobe</sp>; større skaalformede D. hed <sp>Bolle</sp>,
<sp>Nap</sp> og <sp>Skover</sp>. Mange af disse Navne paa
D. gik over til at betegne bestemte Rummaal:
<sp>Kande</sp>, <sp>Stob</sp> (2 Potter); Ordet <sp>Pægl</sp>
stammer fra, at Kanderne ofte indvendig var
afdelte med Stifter (»Pæle«). Ordet <sp>Krus</sp>
betegner et Hankekar, men anvendes sjælden om
Metalkar. I den ældre Middelalder var D. for det
meste ret enkle og simple, men i 16. og 17.
Aarh. gav man dem ofte eventyrlige og
kunstige Former. D. kendes af alle Størrelser, lige
fra det lille Mundbæger til de mandshøje
Pyntepokaler, der i 16. Aarh. kunde pryde
Skænkebordene. Naar Fortidens D. ofte har en i
Nutidens Øjne forbavsende Størrelse, hænger dette
oftest sammen med, at de gik paa Omgang i
et <sp>Drikkelag</sp>; og netop i Haandværkslavene
holdt de gammeldags D. og Drikkeskikke sig
længst.
<i>J. O.</i></chapter>

<chapter name=”Drikkesyge”>
<b>Drikkesyge,</b> se <sp>Alkoholisme</sp>.</chapter>

<chapter name=”Drikkevise”>
<b>Drikkevise,</b> se <sp>Vise</sp>.</chapter>

<chapter name=”Drikting”>
<b>Drikting</b> var i ældre Tid i en vis Del af
Jylland (Ribe og omliggende Herreder) Betegnelsen
for de særlig stærkt besøgte Ting, som holdtes
umiddelbart efter de større Retsferier, særlig
for de første Ting efter Jul og Paaske, og
svarede saaledes ganske til, hvad der andetsteds i
Jylland kaldtes Snapsting (s. d.).
<i>P. J. J.</i></chapter>

<chapter name=”Drin”>
<b>Drin,</b> Flod i Albanien, dannes af <sp>hvide D.</sp>,
der kommer fra N., og <sp>sorte D.</sp>, der kommer
S. fra og danner Afløbet fra Ochrida-Søen. Efter
Sammenløbet ved den vestlige Skraaning af
Schar Dagh løber den mod V. ud til
Adriaterhavet, i hvilket den falder med to Arme, den
egl. D. og <sp>Bojana</sp>, der løber forbi Skutari.
<i>M. V.</i></chapter>

<chapter name=”Drina”>
<b>Drina,</b> Biflod til Save, dannes ved Foreningen
af <sp>Tara</sp> og <sp>Piva</sp>, der begge kommer fra
Montenegro. Efter at have optaget <sp>Lim</sp> løber
den mod N., dannende Grænsen mellem Bosnien
og Serbien, indtil den falder i Saves højre Bred.
Dens Længde er 350 km.
<i>M. V.</i></chapter>

<chapter name=”Drinov, Marin”>
<b>Drinov</b> ['drin<sub>å</sub>f], <sp>Marin</sp>, bulg. Historiker
og Filolog (1838-1906), fra 1871 Prof. i Slavisk
ved Univ. i Charkov, Civilguvernør i Sofia
1877-78 under den russ. Okkupation. Hovedværker:
»Hist. Oversigt over den bulg. Kirke« (1869, paa
Bulgarsk); »Balkanhalvøens Besættelse af
Slaverne« (1873, paa Russ.); »Sydslaverne og Bysanz i
10. Aarh.« (1876; paa Russ.), »Om Sprog,
Folkeviser og Sæder hos Slaverne i Debra
(Makedonien)« (1888; paa Russ.).
<i>K. S.-J.</i></chapter>

<chapter name=”Drissa”>
<b>Drissa,</b> Kredsby i Vestrusland, Guv. Vitebsk,
ved Floden D.'s Udløb i Düna, Station paa
Jernbanen Riga-Orel, har Flodskibsfart og
betydelig Handel med Landbrugsprodukter. (1907)
4800 Indb.
<i>G. Ht.</i></chapter>

<chapter name=”Drittel”>
<b>Drittel,</b> i Danmark = 1/3 Td. Smør = 74 2/3
Pund.
<i>Th. O.</i></chapter>

<chapter name=”Drittelstaver”>
<b>Drittelstaver</b> er en af de væsentligste
Anvendelser af dansk Bøgegavntræ; den enkelte
Stav er c. 1 1/4 X 8 X 63 cm.; de forhandles i
»Stortusinder« ɔ: 1200 Staver med tilhørende
Bundstykker, og et saadant faas af c. 1,55 Kbm.
Ved, som maa være knastfrit og rent hvidt; i
alt forbruges i Danmark over 10000 Kbm.
aarlig til D. Ved Tilvirkningen saves D. saaledes
ud, at de brede Sider ligger parallelt med
Marvstraalerne, da Staven ellers ikke er tæt.
Veddet maa være nyfældet, og Staverne skal
lagres, men dog have en vis Fugtighed, naar
de tages i Brug, for at ikke Baandene skal
sprænges, ell. der skal komme Aabninger
mellem Staverne.
<i>C. V. P.</i></chapter>

<chapter name=”Driva”>
<b>Driva</b> (ɔ: Snebyge), Jættemø, Datter af Kong
Sne den Gamle; efter et Sagn i Snorre's
Ynglingasaga ægtede Upsal-Kongen Vanlande
hende, men forlod hende senere; hun købte da en
Sejdkvinde til at skade Vanlande, og han
traadtes da ihjel af Mareridt. (En mindre paalidelig
Overlevering giver Rolf Krake to Døtre, D. og
Skur [Regnbyge], gifte med Kæmperne
Hvitsærk og Bjarke; jfr <sp>Rut</sp>).
<i>A. O.</i></chapter>

<chapter name=”Driva”>
<b>Driva,</b> se <sp>Sundalselven</sp>.</chapter>

<chapter name=”Drivaal”>
<b>Drivaal</b> kalder man den alm. Aal, naar den
under Udvandringen følger Strømmen ell. lader
sig <sp>drive</sp> af denne.
<i>Ad. J.</i></chapter>

<chapter name=”Drivanker”>
<b>Drivanker,</b> en om Bord udført Konstruktion
af Rundholter og Sejldug (se <sp>Anker</sp>), der
undertiden anvendes i mindre Skibe, særlig i
haardt Vejr for at holde Skibets Forstævn op
imod Søen. D. sættes ud i Søen foran for
Skibet og befæstes til Forstævnen ved Hjælp af
en Trosse, saaledes at Skibet under Indvirkning
af Vind og Sø vil drive langsomt for D. med
Forstævnen imod Søen.
<i>H. P. C.</i></chapter>

<chapter name=”Drivbænk”>
<b>Drivbænk,</b> se <sp>Varmebed</sp>.</chapter>

<chapter name=”drive”>
<b>drive</b> (Søv.). Et Skib, der ligger til Ankers,
siges at d., naar det p. Gr. a. Vind, Strøm og Sø
slæber Ankeret med sig. Hvis man under Gang
stopper Fremdrivningsmidlet (bjerger Sejlene),
vil Skibet d. med Strømmen ell. for Vinden ad
Læ til, hvilket ogsaa - omend i mindre
Udstrækning - vil finde Sted, naar Skibet er
under Gang (se <sp>Afdrift</sp>).

d. er desuden at slaa en Kile ell. andre
Genstande ind mellem to tæt ved hinanden liggende
Planker e. l.
<i>H. E.</i></chapter>

<chapter name=”Driver”>
<b>Driver</b> (<sp>Søv</sp>.), et Sejl, der sættes helt agter
ude, og som tjener til at holde Skibets Stævn
op mod Søen.
<i>H. E.</i></chapter>

<chapter name=”Driver, Samuel Rolles”>
<b>Driver</b> ['dra^ivə], <sp>Samuel Rolles</sp>, eng.
Teolog, f. 2. Oktbr 1846 i Southampton, d. 26.
Febr 1914 i Oxford, hvor han siden 1883 havde
virket som Prof. i Hebraisk og bibelsk Eksegese
ved Ghrist Church College. Han deltog i
Revisionen af den eng. Bibeloversættelse (1876-
84) og har skrevet en Række Kommentarer til
gammeltestamentlige Skr; mest kendt er dog
hans <i>Introduction to the Literature of the Old
Testament</i> (1891), 8. Opl. 1909.
<i>H. M.</i></chapter>

<chapter name=”Driverum”>
<b>Driverum</b> (<sp>Søv</sp>.), den Strækning paa en
Ankerplads, et Skib har til at drive paa, før
det gaar paa Land ell. støder mod en ell. anden
Forhindring.
<i>H. E.</i></chapter>

<chapter name=”Drivgarn”>
<b>Drivgarn,</b> se <sp>Garn</sp>.</chapter>
