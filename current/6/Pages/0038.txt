Manchester-Købmand, der døde, da Sønnen var 7
Aar gl; en Tid gik han i Skole i Bath, hvorhen
Moderen var flyttet, og senere i Manchester,
hvor han følte sig saa ulykkelig, at han løb bort
og en Tid strejfede rundt i England og Wales
og til sidst i London, hvor han nær var gaaet
til Grunde af Nød og Elendighed, hvis ikke
hans Familie havde fundet ham. Han blev sendt
til Oxford, hvor han opholdt sig 1803-08; han
synes her at have levet ret tilbagetrukken,
optaget af litterære og filos. Studier, især tysk
Filosofi. Interessen herfor var rimeligvis vakt
gennem hans Læsning af Coleridge. 1799 havde
han læst <i>Lyrical Ballads</i>, hvad han selv
betegner som den største Begivenhed i hans
aandelige Udvikling. Det var dog først 1807, at han
opsøgte og traf Coleridge, gennem hvem han
kom i Forbindelse med Wordsworth. S. A.
havde de Q. indstillet sig til Eksamen for B.
A.-Graden; han bestod den skriftlige Prøve
glimrende, men undlod at indstille sig til den
mundtlige og forlod formodentlig under Indflydelse
af Nydelsen af Opium Univ. 1809 slog han sig
ned i Sødistriktet for at være nær sine ny
Venner; her levede han til 1830, da han flyttede til
Edinburgh, hvor han levede Resten af sit Liv.
Allerede 1804 var han begyndt at tage Opium
som et Lindringsmiddel mod de Smerter, hans
i Elendighedsaaret i London stærkt svækkede
Helbred paaførte ham; indtil 1813 havde han
taget det med Mellemrum, men fra da blev det
hans daglige Stimulans, og hans Forbrug steg
en Tid til rent utrolige Doser daglig. 1816
giftede han sig, og en Tid prøvede han nu
alvorligt at blive Herre over sin Lidenskab, men
hans Modstandskraft slog ikke til. For at skaffe
sine Indtægter en haardt tiltrængt Forøgelse
modtog han 1819 Stillingen som Redaktør af
<i>Westmoreland Gazette</i>, en Virksomhed, der kun
blev af kort Varighed, men af stor Bet., fordi
den førte ham ind paa den
litterær-journalistiske Bane som flittig Bidragsyder til forsk.
Magasiner: <i>London, Blackwood og Tait</i>. I
<i>London Magazine</i> offentliggjorde han Septbr 1821
anonymt: <i>Confession of an Opium-Eater, being
an Extract from the Life of a Scholar</i>, der blev
Beg. til hans Hovedværk: <i>Confessions of an
English Opium-Eater</i>, der udkom i Bogform 1822.
Fra nu af skrev han saa flittigt om alle mulige
Emner, at det Udvalg af hans Artikler, der
udkom i Edinburgh 1853-60, fyldte ikke mindre
end 14 Bd. I fl. Henseender frembyder han
Lighedspunkter med sin Lærer og Ven
Coleridge - Leslie Stephens siger, at han var
Adjektivet til Coleridge som Substantiv -; maaske
er det, fordi begges Aandsform er saa stærkt
præget af deres ulykkelige Hang til Opium;
ligesom Coleridge havde de Q. store Planer; han
vilde skrive en: <i>De Emendatione Humani
Intellectus</i>, ell. en: <i>Prolegomena to all future
Systems of Political Economy</i>; men det blev alt
kun til Fragmenter. Som Tænker er han uden
virkelig Bet., mangler Klarhed og
Koncentration, der i værste Fald bliver til rent
Ordgyderi; det er mindre Ordene som Middel til
at udtrykke Tanker end som Middel til at
vække Stemninger ogsaa gennem deres musikalske
Værdi, der er hans rette Felt. Selv kalder han
sin Form <i>impassioned Prose</i>, og som
Prosalyriker er han en af de første, og hvor han
naar højest, som i <i>Our Ladies of Sorrow</i>,
maaske den betydeligste, eng. Litt. ejer. Ogsaa som
Humorist sattes han en Tid højt, men hans
berømte <i>Murder considered as a fine Art</i>, synes,
nu temmelig tyndslidt. Foruden fl. samlede
Udgaver findes der Udvalg af Will. Sharp (<i>the
Scott Library</i>) og af Ed. le Gallienne: <i>the
Opium Eater and selected Essays</i> (1898). (<sp>Litt</sp>.:
<sp>H. A. Page</sp>, <i>Life of D.</i> [2 Bd 1877, ny Udg.
1890]; <sp>David Masson</sp>, <i>D.</i> [3. Opl. 1888, i
Serien <i>English Men of Letters</i>]; <sp>H. S. Salt</sp>,
<i>De Q.</i> [1904]).
<i>I. O.</i>
</chapter>

<chapter name="Dêr">
<b>Dêr</b> (arab.) bet. Kloster. Ordet forekommer
sammensat i en Mængde geogr. Egennavne, f,
Eks. D.-el-Kamar (By i Libanon), D. Abuna (i
Mesopotamien). Brugt absolut ell. med Artiklen,
ed-D., er det Navnet paa den ved Eufrat, NØ.
f. Palmyra liggende By, som ogsaa har faaet
dette Navn efter et der liggende Kloster. Denne
By, der for en stor Del bebos af Kristne, og som
særlig tidligere var vigtig for Transithandelen,
er Sæde for en tyrk. Viceguvernør.
<i>J. Ø.</i>
</chapter>

<chapter name="Deraband">
<b>Deraband</b> [di.r<sub>ə</sub>'band?] (eller <sp>Draband</sp>)
befæstet By i Pandshab ved Foden af
Soliman-Bjergene og ved Indgangen til <sp>Passet D</sp>. Den
er Samlingsplads og Udgangspunkt for
Karavaner mellem Pandshab og Centralasien.
<i>M. V.</i>
</chapter>

<chapter name="Deradshat">
<b>Deradshat</b> [di.r<sub>ə</sub>'dзa.t], Landskab i
Pandshab, falder omtr. sammen med Distriktet Dera
Ghasi Kan.
<i>M. V.</i>
</chapter>

<chapter name="Dera Ghasi Kan">
<b>Dera Ghasi Kan</b> ['di.r<sub>a</sub>-ga'zi.-r'ka.n],
Distrikt i den indobritiske Prov. Pandshab,
Divisionen Multan, strækker sig mellem
Soliman-Bjergene og Indus, 13792 km<sup>2</sup> med (1911) 499860
Indb., hvoraf 10 % Hinduer, Resten
Muhammedanere af afghansk Nationalitet. Landet er
en tør Steppe, men store Strækninger overrisles
fra Floder og Brønde og er da meget frugtbare.
Hovedstaden D. ved en Kanal fra Indus, c. 20000
Indb., har Silke- og Bomuldsvæveri.
<i>M. V.</i>
</chapter>

<chapter name="Deraïje">
<b>Deraïje</b> (<sp>Dereya</sp>, <sp>Deri'a</sp>), Ruinby i
Arabien, var til ind i 19. Aarh. Hovedstad for
Vahabitterne og havde da c. 60000 Indb. Men efter
at den 1818 var blevet ødelagt af Ibrahim
Pasha, flyttedes Residensen til det nærliggende
Er Riâd. Paa D.'s Ruiner ligger nu 5
Landsbyer med tilsammen 1500 Indb.
<i>M. V.</i>
</chapter>

<chapter name="Dera Ismaïl Kan">
<b>Dera Ismaïl Kan</b> ['di.r<sub>a</sub>-i.zma'£-'ka.n], By
i den indobrit. Nordvestgrænseprov., 7 km V. f.
Indus, bestaar af de Indfødtes af Lermure
omgivne By og af et europ. Kvarter, har store
Silke- og Bomuldsvæverier, Handel med
Afghanistan og (1911) 35131 Indb. Distriktet D.
har 9961 km<sup>2</sup> med (1911) 256120 Indb., hvoraf
11 % Hinduer, Resten Muhammedanere af
afghansk Nationalitet.
<i>M. V.</i>
</chapter>

<chapter name="derangere">
<b>derangere</b> [deraŋ'sje'r<sub>ə</sub>] (fransk <i>déranger</i>),
bringe i Uorden, forvirre, forstyrre;
<sp>derangeret</sp>, forhutlet, med sine Forhold (pekuniære
o. a.) i Uorden.</chapter>

<chapter name="Der'ât">
<b>Der'ât</b> [der-'a.t], se <sp>Adraa</sp>.</chapter>

<chapter name="de rato">
<b>de rato</b> (lat.), <i>cautio d. r.</i>, Indestaaen for,
at den, i hvis Navn man afslutter en
Retshandel, vil vedstaa samme (se i øvrigt <sp>cautio</sp>).
<i>E. T.</i>
</chapter>

