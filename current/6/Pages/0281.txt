<chapter name="dobbeltvævede Stoffer">
<b>dobbeltvævede Stoffer</b> er fremstillede ved
Benyttelse af to over hinanden anbragte
Kædesystemer, saaledes at det af et af disse
Systemer dannede Væv paa enkelte Steder gaar
over i det af det andet System dannede. Ved
Anvendelsen af forsk. farvede Kæder
fremstiller man paa denne Maade de saakaldte
<sp>Kidderminster-Tæpper</sp>, ved hvilke
Figurerne paa Oversiden er dannede af de underste
Kædetraade, og omvendt, idet Figurerne paa de
to Sider ligger lige ud for hinanden. Ved <sp>Piké</sp>
dannes Mønsteret paa den Maade, at kun
enkelte af de underste Kædetraade hæves op i det
øverste System og bindes der. Undertiden
fremstilles ogsaa tredobbelt vævede Stoffer med tre
Kædesystemer.
<i>K. M.</i></chapter>

<chapter name="Dobbeltægteskab">
<b>Dobbeltægteskab,</b> d. s. s. <sp>Bigami</sp>.</chapter>

<chapter name="Dobbeltørn">
<b>Dobbeltørn</b> ell. flakt Ørn kaldes i
Heraldikken Ørnen med to fra hinanden bortvendte
Hoveder, findes f. Eks. i det russ. Vaaben (se
<sp>Heraldik</sp>).
<i>P. B. G.</i></chapter>

<chapter name="Dobbert">
<b>Dobbert</b> ['dåbært], <sp>Eduard</sp>, tysk
Kunsthistoriker, f. 25. Marts 1839 i Petrograd, d.
30. Septbr 1899 i Gersou, studerede Historie ved
Univ. i Dorpat og ved tyske Univ., samlede sig
fra 1869 udelukkende om det kunsthistoriske
Studium og blev 1873 Prof. ved Berlins
Kunstakademi. Kendte Arbejder: »Die Darstellung des
Abendmahls durch die byzant. Kunst« (Leipzig
1872), »Über den Stil Niccolo Pissanos und
dessen Ursprung« (München 1873), »Vorträge über
Chr. D. Rauch« (Berlin 1877), »Das
Wiederaufleben des griechischen Schöngeistes« (Berl. 1877),
»Beiträge zur Geschichte der italienischen Kunst
gegen Ausgang des Mittelalters« (Leipzig 1878)
og adskillige Kunstnerbiografier i Dohme's
»Kunst og Künstler« og større Afh. i
»Repertorium für Kunstwissenschaft«. Posthumt
udkom »Reden u. Aufsätze« (1900).
<i>A. Hk.</i></chapter>

<chapter name="Doberan">
<b>Doberan</b> [dob<sub>ə</sub>'ra.n], By i Storhertugdømmet
Mecklenburg-Schwerin, 17 km V. f. Rostock og
kun 6 km fra Østersøens Kyst, Knudepunkt paa
Jernbanen Wismar-Rostock. (1910) 5220 Indb.
D. er en venlig By med mange smukke
Spadseregange og talrige Villaer. Der findes et
storhertugeligt Slot, en got. Domkirke og Ruiner af
et Cistercienserkloster. De talrige svovl- og
jernholdige Kilder har gjort den til et kendt
Kursted. Ved Kysten ligger
<sp>Heiligendamm</sp>, der er Tysklands ældste Badested
(grundet 1793) og det mest besøgte Søbad ved
Østersøen.
<i>G. Ht.</i></chapter>

<chapter name="Doberck, August William">
<b>Doberck,</b> <sp>August William</sp>, dansk
Astronom og Meteorolog, f. 12. Septbr 1852 i Kbhvn,
studerede Astronomi under d'Arrest, opholdt sig
1872-74 i Pulkova, ansattes 1874 som Bestyrer
af Markree-Observatoriet i Irland og var 1883
-1907 Direktør for det nyoprettede meteor.,
magnetiske og astron. Observatorium i
Hongkong. D. er nu bosiddende i England. D. har
skrevet talrige mindre Afh. i Fagtidsskrifter,
hovedsagelig om Dobbeltstjernebaner, hvoraf
han har beregnet et stort Antal. I Hongkong
har han væsentlig beskæftiget sig med
Meteorologi; han har oprettet paa Kinas Kyst en Række
meteor. Stationer, skrevet <i>Instructions for
making meteorological observations in China</i> og
efter de i den stormfulde Aarstid anstillede
maritime meteor. Observationer publiceret <i>The
law of storms in the eastern seas</i>. De daglige
meteor., magnetiske og mareografiske
Observationer er bearbejdede i de aarlig siden 1884
af Observatoriet udgivne <i>Observations and
researches made at the Hongkong Observatory</i>. Af
hans astron. Arbejder i Hongkong nævnes:
Catalogue of right ascension of 2120 <i>southern
stars for the epoch 1900</i> (1905). 1887 bestemte
D. sammen med Franskmanden la Porte
Længdeforskellen mellem Haiphong og Hongkong.
<i>J. Fr. S.</i></chapter>

<chapter name="Doberdo">
<b>Doberdo,</b> Landsby i det østerr. Kystland,
Bezirkshauptmannschaft Gradisca, 3 1/2 km NNØ.
f. Montfalcone. Juli 1915-Aug. 1916 rettede
Italienerne mange voldsomme Angreb mod
Østerrigernes Stillinger paa Højsletten omkr. D.
(<sp>D.-Plateauet</sp>), som først kom helt i
Italienernes Besiddelse 10. Aug. 1916.
<i>G. Ht.</i></chapter>

<chapter name="Dobermann-Pinscher">
<b>Dobermann-Pinscher,</b> tysk <sp>Hunderace</sp>,
se <sp>Hunde</sp>.</chapter>

<chapter name="doble">
<b>doble,</b> se <sp>Dobbel</sp>.</chapter>

<chapter name="Doblón">
<b>Doblón</b> [då'blån], <sp>Dublon</sp> (sp.
»Dobbeltstykke«), Guldmønt i Spanien og det tidligere
sp. Amerika. D., <i>Quadrupel</i> ell. <i>Onza</i> (<i>de oro</i>),
gl sp. Guldmønt, nominelt = 16 <i>Pesos fuertes</i>
= 80 <i>Pesetas</i>; siden 1786 af lovmæssig Vægt
27,064 g (samme Bruttovægt som Sølvpjasteren),
Finhed 0,875 = 23,681 g fint Guld = 58 Kr 73
Øre; faktisk var denne D. lidt lettere, 27 g, og
Værdien 58 Kr 60 Øre. D. er i den senere Tid
blevet indsmeltet og er nu sjælden, men
tidligere var den en vidt anset Mønt, der i stor
Udstrækning havde Kurs i Amerika. En D. i
Chile = 10 <i>Pesos</i> Guld = 13 Kr 60 Øre, i
Uruguay = 10 <i>Pesos</i> = 18 Kr 16 Øre, i
Venezuela (ældre Mønt) = 36 Kr.
<i>Th. O.</i></chapter>

<chapter name="Dobloug, Mikkel">
<b>Dobloug</b> [-lä^ug], <sp>Mikkel</sp>, norsk Købmand,
Legatstifter, f. 1844 i Furnes, Hedemarken,
d. 18. Oktbr 1913 i Kria. Oprettede 1870 i Kria
en Manufakturforretning, der efterhaanden
udviklede sig til et Stormagasin, som indbragte
ham en betydelig Formue. Efter Venstres Sejr
i Hovedstaden 1894 sad han i fl. Aar i
Kommunestyret. Da Venstre splittedes, fulgte han
den frisindede Fløj og var 1910 sammen med
Redaktør O. Thommessen og Svigersønnen <i>Dr.
phil.</i> Rolf Thommessen med til at grundlægge
dens Organ »Tidens Tegn«. Ved Gavebrev af
23. Decbr 1912 oprettede han til Minde om to
afdøde Døtre »Svanhild og Sigrun D.'s Legat for
Opdragelse af Pigebørn« med en skænket
Grundkapital af 200000 Kr, der stilledes under
Bestyrelse af »Det kgl. Selskab for Norges Vel«. Et
Landsted paa Jeløen ved Moss havde han s. A.
skænket til Foreningen for Skolebørns
Feriekolonier.
<i>K. V. H.</i></chapter>

<chapter name="Dobo">
<b>Dobo,</b> se <sp>Aru-Øerne</sp>.</chapter>

<chapter name="Doboj">
<b>Doboj,</b> By i det østerr. Landskab Bosnien,
ligger ved Savas Biflod Bosna, er Knudepunkt
paa Jernbanen Brod-Sarajevo og har c. 3000
Indb., mest muhammedanske. Der findes
prægtige Borgruiner. Ved D. fandt der 1878 heftige
Kampe Sted mellem Østerrigerne og Oprørerne.
<i>G. Ht.</i></chapter>

<chapter name="Dobree, Paul">
<b>Dobree</b> [do<sub>u</sub>bri.], <sp>Paul</sp>, eng Filolog
(1782-1825), udgav Aristofanes' »Plutos« med
Porson's Noter til Aristofanes (1820) og besørgede
