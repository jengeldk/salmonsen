Samleskinnespændinger. <i>R</i>. er Shuntreguleringsmodstande for
Dynamoerne for Lademaskinerme, <i>I</i> er
Udligningsmaskinernes Igangsætningsmodstande.
Akkumulatorbatteriets Spændinger reguleres
med Celleskiftere. Den i Centralen udviklede
Energi bortgaar gennem Fødeledningerne.
Hver af disse bestaar af to Kobberledninger
(ell. Kabler), der tilsluttes hver sin af
Samleskinnerne + og ÷ og føres ud til centrale
faste Punkter (Fødepunkter) i Ledningsnettet
(se <sp>elektrisk Kraftoverføring</sp>).
Undertiden indeholder Fødeledningerne tillige hver
en Nulleder, der forbindes med
Nulsamleskinnen og føres paa samme Maade som de to
andre Ledere i Fødeledningen ud til
Knudepunkterne i Nettet. Som oftest indeholder dog kun
en Del af en Centrals Fødeledninger Nulledere
(f. Eks. 50-75 %). Paa Centralen findes der
Afbrydere i hver af en Fødelednings to
Ledninger samt Smeltesikringer (Fig. 7).
Centralens samlede afgivne Effekt maales paa
en Kilowatttimemaaler, indskudt i
Samleskinnerne mellem Fødeledninger og Maskiner med
Batteriet. Jævnstrømscentraler til Sporvogns- og
Banedrift har ikke Nulleder. Den ene
Samleskinne er i Reglen jordforbundet (den negative)
den anden forbundet med Køretraaden,
Kontaktskinner e. l. paa Banelegemet. Saadanne
Centralers Dynamoer gaar saa vidt muligt
stadig fuldt belastet. Belastningen svinger jo
stærkt for disse e. K. Er Belastningen mindre
end den, Maskinerne kan taale, giver disse
foruden til Nettet ogsaa Strøm til Batteriet,
saaledes at dette oplades. Er Belastningen større,
end Maskinerne kan taale, overtager Batteriet
den overskydende Belastning, i Reglen under
Medvirkning af en særlig elektrisk Maskine
(<i>booster</i>), der er indskudt i
Akkumulatorbatteriets ene Samleskinneforbindelse og giver dette
en Tillægsspænding, afpasset saaledes, at den
tvinger Batteriet til altid at overtage den Del,
Belastningen er større end Hoveddynamoernes
samlede Effekt, og Batteriet fungerer da som
Pufferbatteri.

En Jævnstrømscentrals elektriske Apparater
anbringes i en samlet Konstruktion:
Tavleanlægget (se Fig. 8, der viser Forsiden af et
saadant). Dette bestaar oftest af en
Jernkonstruktion, der bærer alle Forbindelsesledninger, i
Apparatanlægget, Samleskinnerne,
Reguleringsmodstand o. l. Tavleanlægget anbringes ved en
af Væggene i Centralens Maskinsal, ell. paa et
over dennes Niveau anbragt Galeri, saaledes at
Maskinsalen kan overses fra Tavleanlægget. Den
mod Maskinsalen vendende Side af
Tavleanlægget er beklædt med Skifer- ell.
Marmortavler, der dog paa Tavlens nederste Del i
Reglen erstattes med Jernplader; alle elektriske
Maaleinstrumenter, Afbrydere og Haandhjul e.
l. til Bevægelse af Reguleringsmodstande er
anbragte i ell. paa Marmor- ell. Skifertavlerne,
medens alle andre Dele af Apparatanlægget er
anbragte bag ved og skjulte af disse. Al Kontrol
af Belastninger, Regulering og Aflæsning
foregaar ved Tavleanlægget, hvorfra ligeledes alle
elektriske Maskiner og Akkumulatorbatteriet
kan sættes ind i ell. ud af Virksomhed.
Akkumulatorbatteriet anbringes altid i et særskilt
Rum, oftest bag den Væg i Maskinsalen, ved
hvilken Tavleanlægget findes.

Som Eksempel paa en større
Jævnstrømscentral er paa Fig. 9 og 10 gengivet

<img>
Fig. 12. Nyt Kedelhus i Gothersgade Elektricitetsværk.
</img>
