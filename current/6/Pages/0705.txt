<h1>E</h1>

<chapter name="E, e">
<b>E, e</b> er det femte Bogstav i det lat. Alfabet
og har faaet sin Form og Plads i Alfabetet efter
gr. Ε, ε (Ε psilón ɔ: nøgent e).

Foruden Lyden [e] kan <i>e</i> betegne mange
andre, især <i>æ</i>-agtige Lyd (f. Eks. i Dansk: <i>Hest</i>,
<i>Rest</i>, <i>tjene</i>) og, især i Svagtrykstavelser, Lyden
[ə] (f. Eks. i Dansk: <i>tale</i>, <i>bide</i>). Som Tegn
for [i] bruges <i>e</i> (samt <i>ee</i>, <i>ea</i>, <i>ei</i> m. fl.) i Engelsk:
<i>hero</i>, <i>see</i>; i Fransk betegner <i>e</i> ofte Lydene [ø]
ell. [ə] (f. Eks. <i>le</i>, <i>dehors</i>) og - foran <i>m</i> og
<i>n</i> - Lydene [a] ell. [ã] (f. Eks. <i>femme</i>, <i>dent</i>).
I mange Sprog bruges <i>e</i> meget som stumt
Bogstav (fr. <i>une place</i> o. desl.); især betegner det
stumme <i>e</i> ofte, at den foregaaende Vokal er
lang (tysk <i>hiess</i>, <i>bieten</i>, <i>Itzehoe</i>, ældre dansk
Stavemaade: <i>troe</i>, <i>et Noer</i>). - Bl. de af <i>e</i>
afledte Tegn kan mærkes: nyisl. <i>é</i> ell. <i>è</i>, begge
= [jæ], medens fr. <i>é</i> (<i>é fermé</i>) og <i>è</i> (<i>e ouvert</i>)
henh. betegner Lydene [<i>e</i>] og [<i>æ</i>]; i Polsk er
[*] Tegn for nasaleret <i>æ</i> [æ], tschk. (bøhmisk)
[*] = [<i>jæ</i>].

I de nyere nordiske Sprog er fællesnordisk <i>e</i>
og ē gennemgaaende blevet til <i>æ</i>: lat. <i>fero</i>, oldn.
<i>bera</i>, dansk <i>bære</i>; lat. <i>pecu</i>, oldn. <i>fé</i>, dansk <i>Fæ</i>;
kun hvor der i fællesnordisk fulgte en Vokal
lige efter ē'et, er den opr. Lyd bevaret: dansk
<i>se</i> (af sēa). Ny <i>e</i>-Lyd har nuv. Dansk derimod
faaet af opr. <i>i</i>: <i>Smed</i> (oldn. <i>smiðr</i>), <i>greben</i>
(oldn. <i>gripinn</i>).
<i>V. D.</i>

Paa rom. Indskrifter er <i>E</i> (<i>e</i>) = <i>Ennius</i>,
<i>emeritus</i>, <i>euocatus</i>, <i>egregius</i>, <i>erexit</i> etc. - Som
rom. Taltegn er E = 250. - Paa Kompasset
og i international Meteorologi er <i>E</i> = <i>East</i>
(eng.), <i>Est</i> (fr.) ɔ: Øst; i Kemien = Erbium.

I Musikken er <i>E</i> (fr. og ital. <i>mi</i>) Navn paa
det tredie Trin i den diatoniske Skala, regnet
fra C.
<i>S. L.</i>
</chapter>

<chapter name="Ea">
<b>Ea,</b> »Vand-bolig«, oldbabylonsk Guddom,
Herskeren over Dybet og Vandene, ligesom
Himmelguden Anu og Jordguden Bel en af de
tre store Guddomme, der dyrkedes, af
Babyloniens ældste Beboere, Sumerierne, og senere af
de semitiske Babyloniere. Ea er ikke blot
Hersker over Vandene paa Jorden, Have, Floder
og Kilder; han er ogsaa Herre over de
underjordiske Vande. Som Dybets Herre var han
Dybsindighedens, Visdommens og
Aabenbaringens Gud, fra hvem Menneskene har faaet al
deres Viden og Kundskab, Videnskab, ogsaa
Lægevidenskaben, som ogsaa Kunsten, al
Kunstfærdighed, Industri og Haandværk. Det forstaas
let, at Ea kommer til at spille en saa
fremtrædende Rolle i den oldbabylonske Gudelære,
da Vandet, der af Floderne tilføres Landet, er
et uundværligt frugtbargørende Element, uden

<img>Ea Præst.</img>
