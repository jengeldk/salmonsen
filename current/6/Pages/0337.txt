IV og V Bd, sammenstillede af Scipio Gentilis'
Papirer); om D.'s øvrige Skr se <sp>Eyssell</sp>'s
ndf. anførte Værk, S. 344-52. <sp>(Litt.</sp>: <sp>A. P.
Th. Eyssell</sp>, <i>D. sa vie et ses ouvrages</i>
[Dijon 1860]; <sp>R. v. Stintzing</sp>, »H. D. in
Altdorf« [Erlangen 1869]; <sp>Otto Karlowa</sp> i
»Ruperto Carola« [Heidelberg 1886], S. 56-60).
<i>Fz. D.</i></chapter>

<chapter name=”Donegal”>
<b>Donegal</b> ['dån<sub>i</sub>g<sub>ə</sub>£, -gå.£ ell. dån<sub>i</sub>'gå.£],
Grevskab i det nordvestlige Irland, Prov. Ulster,
omfatter den store Halvø mellem Donegalbay
og Lough Foyle og begrænses foruden af
Atlanterhavet af Grevskaberne Londonderry,
Tyrone, Fermanagh og Leitrim. Arealet er 4844
km<sup>2</sup> med (1911) 168537 Indb., deraf 78 % kat.
Kysten ud mod Oceanet er stærkt sønderrevet
og indskaaret, og de talrige Klippeøer udenfor
vidner om Havets Angreb. Bl. de mange Fjorde
maa nævnes den store og forgrenede Lough
Swilly. De vigtigste Forbjerge er Bloody
Foreland og Irlands nordligste Punkt Malin Head.
Terrainet bestaar næsten overalt af vilde, nøgne
Bjerge (Granit, Kvartsit, Gnejs), og store
Strækninger er dækkede af skovløse Moser;
Kulminationspunktet er <sp>Errigal</sp> (750 m). Floderne er
kun smaa og lidet vigtige for Sejladsen, de
betydeligste er Foyle og Erne. Befolkningen er
aftagende p. Gr. a. Udvandring, om end
mindre hurtigt end i de fleste irske Grevskaber.
Det gl irske Sprog holder sig endnu kraftigt i
D. Jordbunden er næsten overalt ufrugtbar, og
kun 15 % er opdyrket; Kvægavlen (Hornkvæg
og Faar) har større Bet. end Agerbruget. Ved
Kysten drives Fiskeri. Lærredsvævning er en
vigtig Industri, men drives mest som Husflid.
Alle Byerne er smaa og ubetydelige.
Hovedstaden Lifford (c. 500 Indb.) er Forstad til
Strabane i Tyrone. D. sender 4 Medlemmer til
Parlamentet. - Byen D. ligger ved Mundingen
af Floden Eask i <sp>Donegalbay</sp> og ved
D.-Jernbanen; den har c. 1200 Indb. og Ruiner af
en Borg og af et Franciskanerkloster, byggede
af Slægten O'Donnell.
<i>G. Ht.</i></chapter>

<chapter name=”Donellus”>
<b>Donellus,</b> se <sp>Doneau</sp>.</chapter>

<chapter name=”donere”>
<b>donere</b> (lat.), <sp>give</sp>.</chapter>

<chapter name=”Donez”>
<b>Donez</b> [da'næts], Biflod til Don, tager sit
Udspring i Guv. Kursk, 280 m o. H., løber mod
S. og siden mod SØ. med talrige Krumninger
indtil sin Udmunding i Don ved Kosakbyen
Rasdora (7 m o. H.). Længden er 1096 km. I
sit nedre Løb flyder D. gennem det saakaldte
D.-Kulbassin, et vigtigt Kulgrubedistrikt. D.'s
vigtigste Tilløb er Oskol, i venstre Bred.
Skibsfarten paa D. er ubetydelig og hindres af de
mange Sandbanker.
<i>G. Ht.</i></chapter>

<chapter name=”Donezkiske Højland”>
<b>Donezkiske Højland</b> [da'nætskisk<sub>ə</sub>-], et
Højdedrag, der strækker sig paa højre Bred af
Floden Donez, begynder ved Smijev i
Guvernementet Charkov og strækker sig til
Donez' Udmunding i Don gennem
Guvernementet Jekaterinoslav og ind i det
Donske Distrikt. Det højeste Punkt naar 369 m
o. H. Højdedraget danner et bølgeformet
Plateau og gennemstrømmes af talrige Bække, som
for det meste tørrer ud om Sommeren. Skove
findes kun langs Floddalene. Det indeholder
store Mineralrigdomme, deriblandt Bly- og
Sølvmalm, Kviksølv, Stensalt, Jern- og
Manganmalm samt vældige Kullejer; disse sidste
danner det saakaldte <sp>Donez-Kulbassin</sp>, et
uhyre Kulgrubedistrikt (c. 27000 km<sup>2</sup>) med
Kullag paa 0,3-2,1 m Tykkelse, dels Antracit, dels
Stenkul af forsk. Kvaliteter. Regelmæssig
Brydning af Kullene begyndte 1839. Over Halvdelen
af Ruslands Kulproduktion falder paa
Donez-Kulbassinet; 1905 brødes her henimod 10000
Mill. kg Kul.
<i>G. Ht.</i></chapter>

<chapter name=”Donge”>
<b>Donge</b> ['doŋ<sub>ə</sub>], Flod i Holland, Prov.
Nordbrabant, falder ved Gertruidenberg i
Biesbosch.</chapter>

<chapter name=”Dongola”>
<b>Dongola,</b> Landskab i Nubien langs Nilen
mellem den tredie og fjerde Katarakt. Det
bestaar for største Delen af Ørken med
Undtagelse af den smalle Nildal, hvis Vegetation
og Dyreverden allerede her begynder at
antage mere mellemafrikansk Fysiognomi end i
Ægypten, saaledes optræder bl. a. Krokodillen
og den vilde Bøffel. Indb. kaldes
<sp>Dongolavi</sp> og hører til Berberfolket Barabra; spredt
findes dog ogsaa nomadiserende arab. Beduiner.
Hovedbyen er <sp>Kasr D.</sp>, Ny-D., der ligger lidt
S. for den tredie Katarakt. Det er en
blomstrende By med c. 10000 Indb., medens den
120 km højere oppe ved Nilfloden liggende
Gamle D. ell. <sp>D. Aguza</sp> nu er næsten
fuldstændig forladt og tilsandet. Den nuv. By blev
først grundlagt 1812 af Mamelukker, der
flygtede fra Ægypten; men allerede 1821 blev den
erobret af Ibrahim Pasha og kom derved
under Ægyptens Herredømme, indtil det store
Mahdi-Oprør 1885; 1896 erobrede Englænderne
Landet tilbage, og fra 1899 staar det
administrativt under Anglo-ægyptisk Sudan.
<i>C. A.</i></chapter>

<chapter name=”Dongolalæder”>
<b>Dongolalæder,</b> et meget blødt og smidigt,
særlig til sort Overlæder benyttet Læder, der
især fremstilles i Amerika, navnlig af
Gedeskind, men ogsaa af Kalveskind og Kohuder ved
en særlig Kombination af Rød- og
Hvidgarvning.
<i>K. M.</i></chapter>

<chapter name=”don gratuit”>
<b>don gratuit</b> ['då-gra't<sub>y</sub>i] (fr.), lat. <i>donum
gratuitum s. gratiosum</i> ɔ: frivillig Gave, forhen
i Frankrig de Kongen af Rigets Stænder ved
overordentlige Lejligheder bevilgede
ekstraordinære Skatter. Senere, da Skatterne blev faste
og ikke længere var Genstand for fri Bevilling,
brugtes Udtrykket om de Pengesummer, for
hvilke Gejstligheden købte sig fri for
Skattepligten. En Overenskomst af denne Art
afsluttedes første Gang mellem Gejstligheden og
Kronen 1561, og deres endelige Skikkelse fik
Aftalerne i Melun 1580, hvor Gejstligheden forpligtede
sig til at betale 1300000 Livres aarlig mod at
være fri for alle andre Skatter, særlig <i>la taille</i>.
Siden 1586 fornyedes denne Aftale regelmæssig
hvert 10. Aar paa de saakaldte <i>grandes
assemblées du clergé</i>. De under Ludvig XIV og i
18. Aarh. indførte ny Skatter (<i>la capitation</i> og
<i>les vingtièmes</i>) var egl. bestemte til Udredelse
af alle Stænder, men ogsaa her lykkedes det
inden længe Gejstligheden at opnaa Fritagelse,
til Dels mod Udredelse af d. g.
<i>P. J. J.</i></chapter>

<chapter name=”Doni, Anton Francesco”>
<b>Doni,</b> <sp>Anton Francesco</sp>, ital. Forf., f.
omtr. 1513 i Firenze, d. 1574. Han var burlesk
Satiriker og blev indviklet i en litterær Fejde
med Pietro Aretino. Hans Navn er særlig
knyttet til hans Hovedværk <i>Marmi</i>, en Række
