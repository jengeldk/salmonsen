et 1908 grundet estnisk Nationalmus. med
etnografisk-folkloristiske Samlinger. Industrien
omfatter Ølbryggeri og Bogtrykkeri. Handelen er
ubetydelig. - D. blev grundet 1030 af den russ.
Storfyrste Jaroslav I, som kaldte Byen Jurjev.
Esterne fordrev de russ. Herrer; men 1224 blev
D. erobret af de tyske Sværdriddere, der
oprettede Bispedømmet D. Byen D. sluttede sig
til Hansaen og blomstrede stærkt op; 1525
antog den Protestantismen. 1558-82 stod D. under
Rusland, derpaa under Polen, indtil den (1625)
erobredes af Gustav Adolf, under hvem Univ.
grundlagdes (1632). 1656 blev D. erobret af
Russerne, men kom dog snart efter igen under
Sverige; først 1704 tog Russerne den i varig
Besiddelse. D. havde lidt overordentlig meget
under Krigene mellem de forsk. Overherrer.
1708 blev største Delen af Beboerne forviste til
det Indre af Rusland, mistænkte for sv.
Sympatier; først 1718 fik en Del af dem Lov at
vende tilbage, og D. begyndte atter at komme
til Kræfter. (<sp>Litt</sp>.: <sp>Bienemann</sp>, »Die
Katastrophe der Stadt D. während des
nordischen Krieges« [Reval 1902]).
<i>G. Ht.</i>
</chapter>

<chapter name="Dorph">
<b>Dorph,</b> gl dansk Slægt, der maaske staar i
Forbindelse med den norske Slægt D., hvortil
hørte Biskop over Aggershus Stift <sp>Niels D.</sp>
(1681-1758). Stamfaderen, Degn i Krummerup
og Fuglebjerg <sp>Frands Olsen D.</sp> (c. 1670
-1737), var bl. a. Fader til Borgemester og
Byfoged i Næstved <sp>Niels Vinding D.</sp> (1700
-77) og Premierløjtnant, Byskriver i Nakskov
<sp>Johan Chr. D.</sp> (c. 1714-79). Borgemesterens
Søn, Byskriver i Stege og Herredsfoged paa
Møen <sp>Peter Hegelund D.</sp> (1744-1826), var
bl. a. Fader til Rektor, Prof. <sp>Niels Vinding
D.</sp> (s. d.) og Sognepræst til Vigersted
<sp>Johannes D.</sp> (1788-1873), hvis Søn, Inspektør ved
Haderslev Læreres Skole, Prof. <sp>Poul D.</sp> (1824
-1907), deltog som Løjtnant i den 1.
slesvigske Krig og da modtog Ridderkorset. Den
nævnte Rektor havde to Sønner, Medstifter af
Haderslev Læreres Skole, <i>cand. theol.</i> <sp>Jens
Peter Chr. D.</sp> (1822-1900) - Fader til
Maleren <sp>Niels Vinding D.</sp> (s. d.), gift med
Malerinden <sp>Bertha D.</sp> (s. d.) - og Maleren,
Prof. <sp>Anton Lavrids Johs. D.</sp> (s. d.).
Ovenn. Byskriver J. C. D.'s Sønnesøns Søn var
Trafikchef ved Statsbanerne, Kaptajn,
Etatsraad <sp>Frantz Fr. D.</sp> (1823-1905). Slægten
har talt en Række Embedsmænd, navnlig
Præster og Officerer. (<sp>Litt</sp>.: <sp>F. E. Hundrup</sp>,
»Stamtavle over Familien D. i Randers lærde
Skoles Indbydelsesskrift« [Randers 1871]).
<i>P. B. G.</i>
</chapter>

<chapter name="Dorph, Anton Lavrids Johannes">
<b>Dorph,</b> <sp>Anton Lavrids Johannes</sp>,
dansk Maler, f. 15. Febr 1831 i Horsens, hvor
hans Fader, den nedenn. ansete Filolog N. V.
D., var Rektor, d. i Kbhvn 12. Jan. 1914. Efter
at Familien var flyttet til Kbhvn, gik han nogle
Aar i Metropolitanskolen, men viste tidlig
Tegnetalent og fik da nogen Undervisning i
Kunsten først af N. Habbe, derpaa af
Marinemaleren C. Dahl; Elev af Akademiet og af
Eckersberg's Malerskole blev han 1846, og senere
arbejdede han et Par Aar under Marstrand. Som
Udstiller paa Charlottenborg debuterede han
1850, et Portræt af Seminarieforstanderen Prof.
J. Jensen vakte 1852 Opmærksomhed, og to Aar
senere udstillede han det tækkelige
Genrebillede »En Bondepige staar strikkende i
Husdøren«, hvilket erhvervedes til Nationalgaleriet.
S. A. rejste han for første Gang udenlands, var
i Norditalien og studerede i Paris nogle
Maaneder under Couture; efter Hjemkomsten
malede han saavel Landskaber som Genrestykker
og Portrætter, bl. hvilke sidste især det,
der saa fint gjorde Rede for Skuespilleren
C. N. Rosenkilde's skælmske og elskværdige
Personlighed (Det kgl. Teaters Foyer), vandt Bifald;
1857 fik han den Neuhausen'ske Præmie for et
Portrætmaleri, »Billedhugger Evens,
modelerende Prof. N. V. Dorph's Buste«. 1859-61 var D.
med Stipendium udenlands, længst i Italien,
hvor han malede adskillige Studier, af hvilke
imidlertid kun de færreste blev benyttede til
senere Arbejder; efter sin Hjemkomst
fængsledes han mest af Fædrelandets Natur og
Folkeliv, malede Genrebilleder, til Dels med Motiver
fra Fiskerlejerne, dog ogsaa en Del smukke
Portrætter og et ikke ringe Antal Altertavler.
Mellem hans Folkelivsbilleder bør nævnes »En
ung Kone, der venter sin Mands Hjemkomst«,
hvilket blev stukket i Kobber for Kbhvn's
Kunstforening, »Smaapiger, som leger i Klitterne«
(Nationalgaleriet), det store »Hornfiskfangst
med Drivvaad« .(Nationalgaleriet 1880), og
»Fiskere ved Stranden«, der udstilledes
1893. Mærkeligst blandt hans Portrætter
er foruden de alt nævnte N. Simonsen's,
K. Mantzius', Fru J. Sødring's og flere
Børneportrætter; af hans kirkelige Malerier kan
nævnes »Kristus paa Korset« (Galten Kirke),
»Jesus hos Martha og Maria« (Stefanskirken i
Kbhvn), »Jesus og de to Disciple paa Vejen til
Emmaos« (Diakonisse-Stiftelsen i Kbhvn),
»Kristi Himmelfart« (Trinitatis Kirke) og »Jesus
velsigner Børnene« (Holmens Kirke). Saavel i de
store religiøse Malerier som i Genrebillederne
viste D. sig som en varmtfølende og alvorlig
Kunstner, der dog virkede mere ved den
personlige Elskværdighed, hvoraf hans Arbejder
præges, end ved Dybde i Karakterskildringen
og Kraft i Redegørelsen for Situationens
Stemning. Han komponerede kønt og klart, var en
solid Tegner og raadede over et mal. Foredrag,
der, uden just at egne sig særlig for
Stofkarakteristik, altid gør et behageligt Indtryk.
<i>S. M.</i>

<img>
A. L. J. Dorph.</IMG></chapter>

<chapter name="Dorph, Bertha">
<b>Dorph,</b> <sp>Bertha</sp>, f. <sp>Green</sp>, dansk
Malerinde, f. i Kbhvn 4. Juni 1875, gift 1899 med
nedenn. N. V. D., fik sin første Uddannelse paa
forsk. private Malerskoler og studerede
derefter et Aar Kunst i Berlin, særlig paa
