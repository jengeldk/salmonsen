Gruppen »Syndefaldet« etc.; fra denne Tid
Busten af Goethe, der betragter Schiller's
Hjerneskal, Monumentet for R. Wagner i Berlin (1901)
og for Goethe (1904, Villa Borghese i Rom,
skænket af den tyske Kejser) o. m. a. 1898
skænkede E. München et »E.-Mus.« med
Originaler, Modeller og Afb. af hans Værker. I
sin senere Tid har E. været sysselsat i
Buenos-Aires. Han skrev »Aus eines Bildners
Seelenleben« (Berlin 1892). (<sp>Litt</sp>.: <sp>Rosenberg</sp>,
»E.« [1903]).
<i>A. Hk.</i>
</chapter>

<chapter name="Ebers, Georg Moritz">
<b>Ebers</b> ['e.b<sub>ə</sub>rs], <sp>Georg Moritz</sp>, tysk
Ægyptolog og Romanforfatter, f. i Berlin 1.
Marts 1837, d. i Tutzing ved Starnberger-Søen
7. Aug. 1898, studerede opr. Jura i Göttingen,
senere i Berlin, hvor Brugsch, Lepsius og
Böckh var hans Lærere, Sprogvidenskab og
Arkæologi. Han blev nu Privatdocent i ægypt.
Filologi og Arkæologi; i Jena senere
ekstraordinær Prof., foretog 1869-70
en Rejse til Ægypten og Nubien og blev
ved sin Hjemkomst Professor i
Ægyptologi i Leipzig. Paa en ny Rejse til Ægypten
1872 erhvervede han en Papyrus om de gamle
Ægypteres Lægemidler fra 16. Aarh. f. Kr.,
den saakaldte <i>Papyrus Ebers</i>, der nu findes paa
Universitetsbiblioteket i Leipzig. Sine Rejser i
Ægypten har E. beskrevet i sit store Værk
»Ägypten in Bild und Wort« (1878). En alvorlig
Sygdom tvang 1889 E. til at fratræde sit
Professorat, og de sidste Aar af sit Liv tilbragte
han især i München.

Sin egl. Berømmelse uden for Videnskaben
vandt E. ved sine mange kulturhistoriske
Romaner, der næsten alle er overs. paa Dansk af
Otto Borchsenius og Joh. Magnusen, medens
M. Galschiøt har overs. »Ægypten«. Allerede
1864 udkom »Eine ägyptische Königstochter«,
der efterfulgtes af en Rk. lgn. med megen
arkæologisk og kulturhistorisk Viden smykkede
Romaner, som »Uarda«, <i>Homo sum</i>, »Die
Schwestern«, »Serapis«, »Per aspera«, for kun at
nævne de mest yndede. Med »Die
Bürgermeisterin« og »Die Gred« vendte E. sig derpaa
mod det 16. Aarh.'s Tyskland og Nederlandene;
i »Eine Frage« gav han derimod en gr.
Oldtidsidyl. Det arkæologiske Stof er ofte en Hemsko
paa hans Fremstilling. Nutiden har i det hele
taget ikke været hans Digtning god. 1893 udgav
han »Die Geschichte meines Lebens«. E.'s
»Gesammelte Werke« udkom i 32 Bd 1893-97.
<i>C. B-s.</i>
</chapter>

<img>G. M. Ebers.</img>

<chapter name="Ebersbach">
<b>Ebersbach</b> ['e.b<sub>ə</sub>rsbaK], By i Kongeriget
Sachsen, ligger 363 m o. H., 15 km SV. f.
Löbau tæt ved den bøhmiske Grænse og er et
Knudepunkt for Banelinierne Bischofswerda-
Zittau og E.-Libau. (1910) 9586 Indb., mest
luth. Den har et naturvidenskabeligt Mus. og
en betydelig Fabrikation af brogede
Bomuldsvarer, hvis Marked er Tyrkiet og Orienten.
<i>G. Ht.</i>
</chapter>

<chapter name="Ebersberg">
<b>Ebersberg</b> ['e.b<sub>ə</sub>rsbærk], Landsby i
Øvre-Østerrig, nær Trauns Udløb i Donau. (1900) c.
1200 Indb., kendt fra det østerr. Landeværns
Kamp med Franskmændene 3. Maj 1809.</chapter>

<chapter name="Ebersberg, Ottokar Franz">
<b>Ebersberg</b> ['e.b<sub>ə</sub>rsbærk], <sp>Ottokar Franz</sp>
(Pseudonym <sp>O. F. Berg</sp>), østerr. Lystspilforf.
(1833-86), leverede fra 1854 en Række Lystspil
til de wienske Forstadsteatre, der gjorde
megen Lykke. Han udgav tillige fl. humoristiske
Blade (saaledes fra 1861 »Kikeriki«) og
Almanakker (»Figaro-Kalender«, »Charivari«,
»Kikeri-Kalender« m. fl.).</chapter>

<chapter name="Ebersdorf">
<b>Ebersdorf</b> ['e.b<sub>ə</sub>rs-], 1) en lille By i det
tyske Fyrstendømme Reuss-Schleis, ligger 5 km
NØ. f. Lobenstein og har c. 900 Indb. Den har
et Slot med Park. Hovedmassen af Beboerne
hører til Herrenhuterne, der har en Skole og
en Pensionsanstalt. I Nærheden ligger
Lystslottet <sp>Bellevue</sp> og den stærkt besøgte, 130 m
høje, stejle Klippe Heinrichsstein ved Saale.
Indtil 1848 var den Residens for Fyrsterne af
Reuss-Lobenstein-E. 2) <sp>Kaiser-E.</sp>, By i
Kejserdømmet Østerrig, Prov. Nedre-Østerrig, ved
Schwechats Munding i Donau, hører nu for største
Delen til Wiens 21. Kommunedistrikt. Fra E.
ledede Napoleon I Slaget ved Aspern (1809).
<i>G. Ht.</i>
</chapter>

<chapter name="Eberstadt, Rudolf">
<b>Eberstadt</b> ['e.b<sub>ə</sub>r∫tat], <sp>Rudolf</sp>, tysk
Socialøkonom, særlig Boligpolitiker, f. 1856 i Worms,
siden 1907 Prof. i Berlin. E. er ved sin
udmærket sagkyndige og stimulerende Propaganda
blevet den ledende Mand i den stærke
Bevægelse i Tyskland for en Bolig- og
Bebyggelsesreform i Forening med en Reform af
Realkreditten, idet han gaar ud fra, at den
herskende Lovgivning i alt for høj Grad begunstiger
Spekulation i Byggegrundes Værdistigning. Han
har bl. a. udgivet: »Die deutsche Kapitalmarkt«
(1901), »Die Spekulation im neuzeitlichen
Städtebau« (1907), en fortræffelig »Handbuch des
Wohnungswesens und der Wohnungsfrage« (1909, 2.
Udg. 1910) og sammen med Bruno Möhring og
Richard Petersen Prisskriftet »Gross-Berlin, ein
Programm für die Bebauung der neuzeitlichen
Grossstadt« (1910), suppleret med »Neue
Studien über Städtebau und Wohnungswesen« (1912).
E. har leveret Artiklerne om Boligvæsen og
Byggepolitik i Th. Weyl's store »Handbuch der
Hygiene« (14. Bd, 1904 flg.).
<i>K. V. H.</i>
</chapter>

<chapter name="Eberstein, Ernst Albrecht von">
<b>Eberstein</b> ['e.b<sub>ə</sub>r∫ta^in], <sp>Ernst Albrecht
von</sp>, Officer, f. 5. Juni 1605, d. 9. Juni 1676.
E. hørte til en gl frankisk Adelsslægt og deltog
i Trediveaarskrigen fra dens Beg. til dens Ende,
idet han snart kæmpede under en, snart under
en anden Feltherre uden Hensyn til, hvilken
Konge ell. Sag de tjente. Ved Krigens Slutning
var han Feltmarskalløjtnant hos Kejser
Ferdinand III. Da Frederik III af Danmark efter
Karl Gustaf's heldige Felttog paa den jyske
Halvø nødsagedes til at se sig om efter
fremmede krigserfarne Førere, som igen kunde
bringe Sagerne paa Fode, blev E. sammen med
