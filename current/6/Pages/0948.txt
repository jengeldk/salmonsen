Højspændingsapparater (denne Omformer, der er anbragt i
Maskinsalens østlige Ende under Galeriet, er
ikke vist paa Tegningen). Paa Fig. 11 og 12 er
vist nogle Fotografier fra Værket.

2) Vekselstrømscentraler ell. e. K.
for Vekselstrøm er i overvejende Grad
Højspændingscentraler. Vekselstrømscentraler, der
udelukkende producerer lavspændt Vekselstrøm
og sender den direkte ud til Forbrugerne,
bygges kun undtagelsesvis. Vekselstrømmen
produceres i synkrone Vekselstrømsgeneratorer, der
drives af Kraftmaskiner, som enten er
Dampturbiner, Dampmaskiner, Vandkraftmaskiner
ell. flercylindrede Dieselmotorer. Andre
Kraftmaskiner finder kun ringe ell. ingen Anvendelse
som Drivmaskiner, da Vekselstrømsdrift fordrer
stor Regelmæssighed i Drivmaskinernes Gang.
Vekselstrømmen ledes paa lgn. Maade som
Jævnstrømmen i Jævnstrømscentraler til
Samleskinner, der ved Vekselstrømscentraler med
Lavspænding er anbragte i et Tavleanlæg lgn.
det, der alm. anvendes i Jævnstrømscentraler
(se foran). I Vekselstrømsapparatanlæg findes
der, ligesom ved
Jævnstrømsapparatanlæg, Maaleapparater, Afbrydere,
Sikringer og Reguleringsmodstande for
Generatorernes Magnetiseringsstrømkredse;
disse Apparater er alle anbragte og
anvendte paa lgn. Maade som ved
Jævnstrøm. Ved Højspændingscentraler
er Samleskinnerne derimod anbragte i
et særligt Rum, Højspændingsrum, og
de til Apparatanlægget knyttede
Afbrydere, der ved Højspænding er
indbyggede i Oliekasser, de saakaldte
<sp>Olieafbrydere</sp>, og Apparater er
indbyggede i særlig afgrænsede
<sp>Højspændingsceller</sp>. Samtlige
Højspænddngsceller og
Højspændingsrum indtager som Regel deres
særskilte Del af Centralens
Bygninger og benævnes under eet:
<sp>Højspændingsanlægget</sp>.
Ved Anbringelse af
Højspændingsapparater maa der omhyggeligt
vaages over, at al Isolering er
paalidelig, og Organer, der fører
forsk. Spændinger, anbragte i
tilbørlig Afstand fra Vægge og fra
hinanden, eventuelt adskilte ved
Skillevægge af isolerende
Materiale, f. Eks. Kokolit. Alle
spændingsførende Dele i
Højspændingscentraler maa være saaledes
anbragte i aflukkede Rum, at det er
umuligt at komme i direkte
Berøring med dem, naar de er i
Brug. Da Højspændingscentraler
anvendes til Forsyning af
vidtstrakte Oplande (se <sp>elektrisk
Kraftoverføring</sp>), er de
derfor ofte meget store, ligesom
de anvendte Maskinenheder kan

<img>
Fig. 15. Enkelt Samleskinnesystem. G. Generator, A. Afbryder,
L. Ledningsadskiller, S. Samleskinner, F. Fødeledninger.
</img>
<img>
Fig. 16. Dobbelt Samleskinnesystem. G. Generator, A. Afbryder,
L. Ledningsadskiller, S. Samleskinner, F. Fødeledninger.
</img>
<img>
Fig. 17. Ringsamleskinnesystem. G. Generator,
A. Afbryder, L. Ledningsadskiller, S. Samleskinner,
F. Fødeledninger.
</img>
