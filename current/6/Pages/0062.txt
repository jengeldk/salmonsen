Ovnene transportable (f. Eks. til Krigsbrug) og i
det hele modificeret Typerne efter forskellige
Fordringer.

Efter Systemet for D. med strømmende Damp
er der ligeledes konstrueret en hel Del forsk.
Ovne, af hvilke vi som en god Form kan
omtale Reck's, der bestaar af en liggende Cylinder
(se Fig. 2 og 3 resp. Tværsnit og Længdesnit;
en større Model med rektangulært Tværsnit
findes ogsaa), i hvilken Tøjet køres ind paa en
Slæde (<i>5</i>) paa Skinner. Ovnen arbejder paa
den Maade, at Tøjet sættes ind, Endestykkerne
(<i>6</i>, <i>7</i>) tilskrues hermetisk, Dampen ledes ind
foroven gennem Røret <i>1</i>; efter at have uddrevet
Luften forneden gennem Røret <i>10</i> udstrømmer
Dampen gennem samme Rør, hvorfra den som
Spildedamp anvendes til Opvarmning af en
Tørrerist. Naar Gennemstrømningen af Damp
har varet tilstrækkelig længe (Tiden afhænger
bl. a. af Tøjets Pakningsgrad), gaas over til at
fjerne Dampen, ved at man indsprøjter koldt
Vand gennem <i>2</i>. Dette Vand, der ledes uden om
Tøjet ved en Plade, der er vist punkteret midt
under Loftet i Ovnen paa Fig. 3, fortætter
Dampen saa meget, at der trænger Luft ind gennem
en automatisk Luftventil (<i>9</i>), og ved Aabningen
af Endestykket finder man al Damp forsvunden;
Spildevandet løber bort gennem <i>10</i>. Tøjet
udtages nu og tørres paa Risten, medens en ny
Portion lægges i Ovnen. - Ved andre Ovne har
man benyttet at lade Dampen ved Opvarmning
af Rør ell. Sten i Ovnens Bund danne et
Varmemagasin, hvorved Tøjet tørres i Ovnen. -
Ogsaa disse forsk. Ovne er efter foretagne Forsøg
ganske betryggende. De Forsøg, her er Tale
om, gaar som ved alle Desinfektionsforsøg ud
paa at vise, om Bakterier, indførte mellem
Sengetæpper o. l., dræbes. Og det har vist sig,
at kun undtagelsesvis enkelte Prøver af de mest
modstandsdygtige Bakteriesporer forbliver i
Live, ligesom man fandt, at Ovnen, i hvilken
Foranstaltninger er trufne for at hindre
Genstandenes Berøring med Ovnens Vægge, ikke
skader de desinficerede Genstande. Derimod
kan det ikke nægtes, at Klædningsstykker i ikke
faa Tilfælde kommer i en mindre god
Forfatning fra visse af Desinfektionsovnene. For at
undgaa, at de desinficerede og de udesinficerede
Sager kommer i Berøring med hinanden, har
man truffet den Foranstaltning, at Tingene
lægges ind fra den ene Side af Ovnen og tages
ud ad den anden, ligesom de hist afgives af
eet Personel og her modtages af et andet,
adskilte ved en fast Væg.

Det er jo navnlig Gang- og Sengklæder, der
kan desinficeres i Ovne. De fleste Møbler
saavel som Bøger lader sig ikke desinficere ved
Varme, da de ødelægges derved. Man er
derfor henvist til at desinficere saadanne
Genstande ved Vask med desinficerende Stoffer;
men naar nu Genstandene er af saadan
sammensat Natur, at de dels bestaar af Træ, dels
af polstrede Sæder, saa bliver D. hverken
mulig gennem Varme ell. ved Vaskning.

<sp>D. ved kemiske Stoffer</sp> anvendes i
det praktiske Liv væsentlig ved Vaskninger dels
med alm. Rensningsmidler, dels med
antiseptiske Stoffer. Det er denne Metode, hvortil man
er henvist ved den personlige D., saaledes som
den anvendes navnlig i Kirurgien, hvor
Antiseptikken og Aseptikken jo væsentlig beror paa,
at baade den behandlede Patient og de
behandlende Læger er rensede for alle Smitstoffer. En
saa vidt muligt betryggende D. af Hænderne
opnaas f. Eks. ved først at sæbevaske nøjagtig

<img>Fig. 2.</img>

<img>Fig. 3.</img>
