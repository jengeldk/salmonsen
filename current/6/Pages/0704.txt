i Virkeligheden er Striden stadig gaaende. At en
meget stor Del af de Døvstumme, og da navnlig
de uegentlig Døvstumme, med Held kan
undervises efter denne Metode, derom vil sikkert de
allerfleste være enige; men lige saa sikkert er
det, at der findes et ikke ringe Antal
Døvstumme (Svagtsynede og mindre godt Begavede),
for hvem Talemetodens store Arbejde i
Henseende til den ydre Paavirkning
(Artikulationsøvelser, Øvelser i Aflæsning) vilde borttage al
for megen Tid fra den aandelige Paavirkning,
uden at Resultatet dog blev tilfredsstillende. For
disse Børn vil Haandalfabetet i Forening med
Skriften og det naturlige Tegnesprog være det
bedste Undervisningsmiddel, Skriften det
bedste Forbindelsesmiddel med Omverdenen;
Skriftsproget har jo den heldige Egenskab, at det
samtidig, aandelig talt, fuldt ud dækker
Talesproget og kan forstaas af alle. -
Undervisning i Modersmaalet ɔ: at lære den Døvstumme
at forstaa og benytte Modersmaalets forsk. Ord-
og Sætningsforbindelser nogenlunde korrekt, er
Hovedbestanddelen af al D.; men ved Siden
heraf undervises i alm. Skolediscipliner, saasom
Kristendomskundskab, Geografi,
Fædrelandshistorie, Naturhistorie, Regning og Tegning samt
Haandgerning og Gymnastik. Døvstummelærerne
faar, naar undtages i Sverige, hvor der findes
et særligt Døvstummelærerseminarium, i Alm.
deres Uddannelse ved Selverfaring under
Praksis; Almueskolelærereksamen og Eksamen
Artium giver Adgang til denne Stilling.
<i>F. B.</i>
<img>*snirkel*</img>
