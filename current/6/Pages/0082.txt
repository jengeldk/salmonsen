østerlandske Sprog, udgav 1837 Abulfeda's <i>Vie de
Mohammed</i> med fr. Overs. og Noter, 1841 Ibn
Kaldun's <i>Histoire de l'Afrique sous la dynastie
des Aghlabiles</i> ligeledes med fr. Overs. Efter et
længere Ophold i Neapel og paa Sicilien 1842
for at studere arab. Haandskrifter o. l. udgav
D. 1847 <i>Histoire de l'Arabie</i>, rejste derpaa til
Grækenland og Østerlandene, hvorpaa han en
halv Snes Aar opholdt sig i Italien, særlig i
Etrurien, hvor han foretog Udgravninger og
Undersøgelser; 1864 udgav han <i>L'Etrurie et les
Etrusques ou dix ans de fouilles</i> (2 Bd med
Atlas), et Hovedværk til Kendskab om det gl.
Etrurien; <i>Académie des inscriptions</i> gjorde ham
til korresponderende Medlem. D. har ogsaa
udg. <i>Essai sur Marc-Aurèle</i> (1860).
<i>V. S.</i>
</chapter>

<chapter name="Desvres">
<b>Desvres</b> ['dæ.vr<sub>ö</sub>], By i det nordvestlige
Frankrig, Dept Pas-de-Calais, Arrond.
Boulogne, c. 18 km SØ. f. Boulogne, ved Nordbanen,
har (1911) 5125 Indb., Industri i Cement,
Fajance og Læder, og en Valfartskirke. Ved D.
ligger en Skov, hvori der findes en
Mineralkilde.
<i>G. Ht.</i>
</chapter>

<chapter name="Deswert, Jules">
<b>Deswert</b> [d<sub>ə</sub>-'svært] (ogsaa <sp>de Swert</sp>),
<sp>Jules</sp>, belg. Violoncelvirtuos, f. 1843 i
Louvain, d. 1891 som Direktør for Musikselskabet
i Brygge. Han foretog betydelige Koncertrejser,
blev 1865 Koncertmester i Düsseldorf, 1868 i
Weimar, og kaldtes 1869 som kgl.
Koncertmester, Solovioloncellist og Lærer ved
Højskolen til Berlin. 1873 opgav han denne Stilling og
slog sig ned i Wiesbaden, hvorfra han 1881
gik til Leipzig. D. har komponeret adskilligt
for sit Instrument, endvidere en Symfoni og fl.
Operaer (»Die Albigenser« og »Graf
Hammerstein«.
<i>S. L.</i>
</chapter>

<chapter name="détaché">
<b>détaché</b> [deta'∫e] (fr.), d. s. s. <i>staccato</i>.
</chapter>

<chapter name="Détachement">
<b>Détachement</b> [da. detasj<sub>ə</sub>'maŋ, fr. deta∫'mã]
(fr.) er Benævnelsen paa en - hyppig af alle
Vaabenarter sammensat - mindre
Troppestyrke, der er ude af Forbindelse med
Hovedstyrken og har en selvstændig Opgave at løse; at
<sp>detachere</sp> er at udskille fra Hovedstyrken
en mindre Styrke med en særlig Opgave. -
<sp>Detachementsøvelser</sp> kaldes
Fægtningsøvelser med mindre af forsk. Vaaben
sammensatte Styrker i Modsætning til Øvelser med
Divisioner og Armékorps.
<i>B. P. B.</i>
</chapter>

<chapter name="Detacherapparat">
<b>Detacherapparat</b> [-'sje'r-], se
<sp>Slippeapparat</sp>.
</chapter>

<chapter name="detachere">
<b>detachere</b> [-'sje'r<sub>ə</sub>], se <sp>Detachement</sp>.
</chapter>

<chapter name="detacherede Forter">
<b>detacherede Forter</b> [-'sje'r<sub>ə</sub>ð<sub>ə</sub>-] er saadanne
Værker, der ikke som Udenværker staar i
direkte Forbindelse med den bagved liggende
Vold, men som har selvstændigt Forsvar til
alle Sider. d. F.'s Fremkomst og stadig
længere Fremskyden fra Fæstningsbyen skyldes
særlig Artilleriets Udvikling, se <sp>Fæstning</sp>.
<i>Sch. P.</i>
</chapter>

<chapter name="Detail">
<b>Detail</b> [dansk de'talj<sub>ə</sub> eller -'ta.i, fr. 'ta.j],
den enkelte lille Del af et større Hele; en
Sags <sp>Detailler</sp>, dens enkelte nøjagtige
Begivenheder og Omstændigheder. At
<sp>detaillere</sp>, sønderdele, udstykke, udsælge i smaa
Partier, beskrive ell. fortælle nøjagtig og udførlig,
udvikle en Sag indgaaende og omstændelig.

I Kunsten betegner D. Enkelthederne i
Modsætning til Helheden; i de forsk. Perioder har
man mere ell. mindre lagt Vægten paa D., alt
efter Tidens Aand. I Bygningskunsten betegner
D. specielt de store Arbejdstegninger, helst i
virkelig Størrelse, som Arkitekten udfører til
Brug for Haandværkerne efter sine
Hovedtegninger i mindre Maalestok. <i>(E. S.). C. B-r.</i>
</chapter>

<chapter name="Detailhandel">
<b>Detailhandel</b> [de'talj<sub>ə</sub>- ell. 'ta.i-] ell. Handel
en détail. Herved forstaas Handel i smaa
Partier fra aaben Butik. D. er i Lovgivningen
sondret dels fra Groshandel, der er Handel i
større Partier og ikke maa foregaa fra aaben
Butik, dels fra Købmandshandel, som omfatter
Handel en gros og en détail baade fra Butik
og fra andet Udsalgssted. Til Værn for D. har
Næringsloven for adskillige Varer fastsat de
mindste Kvanta, det er tilladt Grossererne at
sælge til Forbrugerne, dog at de maa sælge
ogsaa til Forbrugerne enhver Varesort, hvis
Salgspris er mindst 40 Kr (se <sp>Groshandel</sp>).
Fra D. er undtaget de Medicinalvarer, som er
forbeholdt Apotekerne, og de under
Marskandiserhandel hørende brugte Sager.

<sp>Detaillist</sp> ell. <sp>Detailhandler</sp>
kaldes den, der driver D. Et Borgerskab paa D.
koster i Kbhvn 120 Kr, i Købstæderne 90 Kr
ell. 60 Kr, efter som Staden har over ell.
under 5000 Indb., paa Landet det samme som i
den nærmeste Købstad i samme Prov., hvortil
overalt kommer 20 Kr Stempelafgift.
<i>J. H. O.</i>
</chapter>

<chapter name="Detaille, Édouard Jean Baptiste">
<b>Detaille</b> [d<sub>ö</sub>ta.j], <sp>Édouard Jean
Baptiste</sp>, fr. Slagmaler, f. 5. Oktbr 1848 i Paris,
d. 23. Decbr 1912 smst. D. var et tidlig
udviklet Talent, lærte i Meissonier's Atelier den
grangivelige Naturtroskab og Kunstens Teknik paa
Fingrene og fik her tilfredsstillet sin Barndomspassion:
Fremstilling af Soldater og Heste. Hans første Arbejde
paa Salonen (Lærerens Atelier [1867]) blev ret
upaaagtet; hans næste (»Trommeslagernes Hvil«) vakte Bifald, og
1869 opnaaede han en Succes med »Hvil
under Manøvren«. Med Arbejder som »Kafeen«,
<i>Les Incroyables</i>, elegante Kostumebilleder fra
Revolutionens Tid, befæstede han sit Ry.
Udbrudet af den fr.-tyske Krig 1870 gav ham
større Opgaver og snart en Førsterangsstilling
i fr. Kunst. Fra Algier vendte han ved
Krigens Udbrud tilbage til Frankrig, blev
Mobilgardist og fulgte paa nært Hold Kampens Gang;
en detailtro, fin og skarp Iagttagelse, en
ildfuld Fædrelandskærlighed, der dog ogsaa lader
Modstandernes milit. Apparition komme til sin
Ret, giver disse Krigsskildringer betydelig
Almeninteresse. Til hans bedste Arbejder fra den

<img>É. J. B. Detaille. </img>
