og Østerrigerne. Den østerr. Feltmarskal Riesch
skulde med et Korps paa 29 Batailloner og 13
Eskadroner dække den østerr. Hovedhærs March
fra Ulm til Böhmen. Den 13. brød Korpset op
fra Ulm og marcherede langs Donaus venstre
Bred. Da Feltmarskal Mack p. Gr. a. indløbne,
i øvrigt urigtige, Efterretninger standsede
Hovedhærens March, blev Korpset isoleret. Dette
marcherede i 2 Dele og naaede med den forreste
Halvdel under Laudon allerede den 13. E., hvor
en mindre fr. Styrke fordreves. Da den anden
Halvdel p. Gr. a. slette Veje endnu ikke var
naaet frem, indtog Feltmarskal Riesch en
Forsvarsstilling ved E., hvor han imidlertid
angrebes den 14. af Marskal Ney, forinden hans
Styrke endnu var fuldkommen samlet. Efter en
heftig Kamp kastedes det østerr. Korps med
store Tab tilbage til Ulm. Ney fik senere p. Gr.
a. sit Forhold i Kampen Titlen Hertug af E.
<i>B. P. B.</i>
</chapter>

<chapter name="Elda">
<b>Elda</b> ['æl-], By i det sydøstlige Spanien,
Prov. Alicante, ligger 30 km NV. f. Alicante 395
m o. H. ved Vinalapo. (1900) 6131 Indb., der
tilvirker en Del Varer af Espartogræs. Ved E.
ligger Ruiner af en maurisk Borg.
<i>H. P. S.</i>
</chapter>

<chapter name="Eldad og Modad">
<b>Eldad og Modad</b> omtales 4. Mos. 11,
26-29 som israelitiske Ældste, der under Folkets
Vandring i Ørkenen profeterede; i Oldkirken
kendte man under deres Navn et jødisk
apokryfisk Skrift, hvoraf vi imidlertid kun har
bevaret et enkelt Citat i Hermas' Pastor (Vis. 2, 3).
<i>H. M.</i>
</chapter>

<chapter name="Eldbjørgdagen">
<b>Eldbjørgdagen</b> ['ældbjörg-] kaldes i Norge
trettende Dag i Julen. Egentlig betegner Ordet
dien Dag, da man bjerger eller slukker Ilden,
efter at Julegæsterne er dragne af Gaarde. Men
efter at denne Oprindelse var glemt, opfattede
man Eldbjørg som Navn paa en Kvinde og
skabte heraf en Slags Helgeninde, som man
lige til Slutningen af 18. Aarh. dyrkede ved at
hælde Øl i Ilden ell. ved at drikke et
Mindebæger (»Eldbjørgminne«) for hende, hvorved
man ogsaa tog Varsler for det kommende Aar.
Allerede i norske Breve fra 15. Aarh. kaldes 7.
Januar for <i>eldsdagr jóla</i>, og i den islandske
Almanak hedder den fremdeles <i>eldbjargarmessa</i>.
Naar det knitrer i Ilden, siger man sommesteds
i Norge, at Eldbjørg dænger sine Børn.
<i>H. F.</i>
</chapter>

<chapter name="Elde">
<b>Elde</b> ['æld<sub>ə</sub>], Biflod i højre Bred til Elben,
løber i Storhertugdømmet
Mecklenburg-Schwerin og danner Afløbet fra det store
sammenhængende Søkompleks Müritz-, Kölpin-,
Fleesen-, Malchow- og Plauer-See. Efter et meget
bugtet Løb paa 140 km udmunder den ved
Dömitz i Elben. Dens vigtigste Tilløb er den
kanaliserede <sp>Stör</sp>, der danner Afløbet fra
Schwerin-See. E. er kanaliseret og sejlbar for
Smaaskibe og staar ved Müritz-Havel-Kanalen i
Forbindelse med Havel.
<i>G. Ht.</i>
</chapter>

<chapter name="Eldena">
<b>Eldena</b> ['æld<sub>ə</sub>na.], By i Kongeriget
Preussen, Prov. Pommern, ligger 4 km Ø. f.
Greifswald og har c. 700 Indb. Den var tidligere et
berømt og mægtigt Cistercieniserkloster, anlagt
1199. Efter Reformationen blev det skænket til
Univ. i Greifswald, hvis botaniske Have ligger
her. Den 1835 stiftede bekendte Landbohøjskole
ophævedes 1876, men senere er der i Stedet
oprettet en statsunderstøttet Landbrugsskole.
<i>G. Ht.</i>
</chapter>

<chapter name="Eldeyjar">
<b>Eldeyjar</b> ['ældæ^ijar] (<sp>Fuglasker</sp>,
<sp>Gejrfuglasker</sp>), en Rk. smaa Øer og Skær uden
for Reykjanes i det sydvestlige Island, bekendte
især for de mange vulkanske Udbrud, som har
fundet Sted i Havet i Nærheden af dem; især
var de herværende undersøiske Vulkaner
meget virksomme i 13. Aarh.; ved et Udbrud 1783
dannedes en Ø af Slagger og Lavagrus, der
havde 7 km's Omkreds, men den forsvandt
hurtig igen. Sidste Udbrud 1879. Paa disse Øer
havde den nu uddøde Gejrfugl (<i>Plautus
impennis</i> L.) sit sidste Tilflugtssted; de sidste
Eksemplarer blev skudte 1844.
<i>Th. Th.</i>
</chapter>

<chapter name="Eldh, Carl Johan">
<b>Eldh</b> [æld], <sp>Carl Johan</sp>, sv. Billedhugger,
f. 10. Maj 1873 i Film. Han uddannede sig først
hjemme, væsentlig paa egen Haand, 1895 i Paris
under Injalbert og naaede hurtig frem i første
Række bl. sv. Billedhuggere. 1899 udstillede
han Bronzen »Eva«, s, A. Gruppen »Modersorg«
(i Marmor 1902 for Ny Carlsberg' Glyptotek i
Kbhvn.). Andre Arbejder: 1900 Statuen
»Linnea« (Marmor, Sthlm's Højskole), 1901
»Fortvivlelse«, 1902 Brystgruppen »Förlätelse« og
Arbejderkvinden »Moder«, 1903 »Ved
Natherberget«, 1904 »Aften« (Bondekone), endvidere
Relieffet »Opstandelsen« (Hagalunds Kirke),
forsk. Buster (Monumentalbusten i Bronze af
Strindberg til Sthlm's Nationalmus., R. Bergh
i Göteborg's Mus. [1905], en Buste i Kunstmuseet
i Kbhvn,), »Ungdom« og »Kvindestatue« (1912,
Sthlm's Mus.); endvidere ypperlige dekorative
Arbejder i Granit [1905] for det nordiske Mus. i
Sthlm, for Sthlm's Raadhus m. v.
<i>A. Hk.</i>
</chapter>

<chapter name="Eldon, John Scott, Lord">
<b>Eldon</b> ['e£d<sub>ə</sub>n], <sp>John Scott</sp>, <sp>Lord</sp>, eng.
Statsmand, f. 14. Juni 1751, d. 13. Jan. 1838,
blev 1776 Sagfører i London og fik en meget stor
Praksis. Han valgtes 1783 til Underhuset, blev
1788 Solicitor- og 1793 Attorney-General og
ophøjedes 1799 til Peer som Lord E.; samtidig blev
han Lordoverdonimer. 1801 blev han
Lordkansler og beklædte denne Stilling lige indtil
1827, naar fraregnes det korte Tidsrum 1806-7,
da Ch. Fox og Grenville stode i Spidsen for
Regeringen. Han veg ugerne Pladsen og
ønskede 1828 igen at faa Sæde i Ministeriet. Han
var vel en dygtig Jurist, men desuden en
stivsindet og snæversynet Forsvarer af alle
bestaaende Indretninger, saavel i politiske og
kirkelige Forhold som i den almindelige Lovgivning;
modsatte sig saaledes enhver Indskrænkning af
Dødsstraffen lige saavel som Slavehandelens
Afskaffelse og Katolikkernes Ligestilling. Han
var med Castlereiagh den bitreste Modstander
af Folkets Frihedsønsker og indtil sin Død en
udpræget Repræsentant for den gl. Toryisme,
der saa en Fare selv i den ringeste Indrømmelse
til Tidens Krav. 1821 forfremmedes han til
Jarl E. (<sp>Litt</sp>.: <sp>H. Twiss</sp>, <i>The Life of Lord
E.</i> [1846]).
<i>E. E.</i>
</chapter>

<chapter name="Eldorado">
<b>Eldorado,</b> se <sp>Dorado</sp>.
</chapter>

<chapter name="Eldorado">
<b>Eldorado</b> [e£d<sub>å</sub>'ra.do<sub>u</sub> ell. -'re<sub>i</sub>-], By i U. S.
A., Stat Kansas, ligger 42 km NØ. f. Wichita
ved Walnut River. (1910) 3100 Indb. E. er
Jernvejscentrum, ligger i en frugtbar
Landbrugsegn og driver Vognfabrikation samt Handel
med Landbrugsprodukter.
<i>H. P. S.</i>
</chapter>

<chapter name="Elea">
<b>Elea</b> ['e'lea], se <sp>Velia</sp>.
</chapter>

