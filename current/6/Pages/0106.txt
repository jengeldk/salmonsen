Symptomer, af hvilke Paavisningen af Sukkeret
i Urinen gør Udslaget. Ofte bemærkes en
ejendommelig Lugt ved Udaandingsluften, lignende
den ved Kloroform ell. Frugt, beroende paa
Tilstedeværelsen af Aceton. Tilstedeværelsen af
dette Symptom og af Aceton i Urinen antages
alm. at antyde et sig nærmende Koma.

<i>D. m.</i>'s Væsen er endnu ikke fuldt opklaret. I
de fleste Tilfælde finder man en Forøgelse af
Blodets Indhold af Sukker i ringere ell. højere
Grad. Det kan atter enten skyldes en forøget
Produktion af Sukker ell. mangelfuld
Forbrænding. Den forøgede Blodsukkermængde
foraarsager sekundært en Udskilning af Sukker i
Urinen. Undersøgelse af Blodsukkerets Forhold har
derfor altid haft stor Bet. Den blev først i større
Maalestok udført af <sp>Claude Bernard</sp>,
som paa adskillige Punkter har været
Banebryderen paa dette Omraade. Han viste
saaledes, at man paa Forsøgsdyr ved en bestemt
Læsion af Hjernen (Sukkerstikket, Piqûre)
kunde frembringe en <i>D. m.</i> Der forekommer
ligeledes hyppigt Sukker i Urinen ved Lidelser af
Hjernen. I en Del Tilfælde er Leverlidelse
Aarsag til Sukkerudskillelse i Urinen.
Opmærksomheden paa dette Organ blev særlig vakt ved
Bernard's Paavisning af Glykogenets Forekomst
heri og dets Bet. for Sukkerdannelsen. Lidelser
i andre Kirtler (Binyrer, Skjoldbruskkirtel) kan
ogsaa fremkalde en mere ell. mindre langvarig
Sukkerudskillelse i Urinen. Men Lidelser af
Bugspytkirtlen har en særlig stor Bet. for
Opstaaen af den egentlige <i>D. m.</i> I de fleste
Tilfælde findes der ved egl. <i>D. m.</i> en Lidelse af
bestemte Cellegrupper i denne Kirtel. I enkelte
Tilfælde skyldes <i>D. m.</i> ikke en Forøgelse af
Blodsukkermængden, men har sin Aarsag i
svigtende Evne hos Nyrerne til at kunne
tilbageholde Sukkeret. Saadanne Tilfælde er
sædvanlig mere godartede, selv om de findes hos yngre
Individer, hvor <i>D. m.</i> ellers ofte er en meget
alvorlig og hurtigt forløbende Lidelse. Nydelsen
af sukkerholdige Stoffer ell. Stoffer, som kan
omdannes til Sukker (Kulhydrater), forøger ell.
vedligeholder Sukkerudskillelsen hos
Diabetikere. De fleste Former for Diæt i <i>D. m.</i> gaar
ogsaa ud paa saa vidt muligt at holde dem ude
af den Kost, hvorpaa Diabetikeren sættes. Hans
Kost kommer derfor hovedsagelig til at bestaa
af Fedt og Æggehvidestoffer; men da det er
umuligt at udholde denne i Længden, kan
Kulhydrater (se <sp>Diæt</sp>) ikke helt udelades. Diæten
bliver altsaa en overvejende Kød- og Fedtdiæt.
Sukkerudskillelsen formindskes ganske vist
herved, men det bliver vanskeligt at raade Bod
paa Afmagringen. Desuden udvikles der ved
denne Diæt og den mangelfulde Forbrænding
af Kulhydraterne Syrer i Blodet, som kan have
en skadelig Indvirkning og, hvor de er til Stede
i stor Mængde, kan fremkalde Koma. Da
desuden Diæten kan være mindre streng i de
lettere Tilfælde, er det ikke muligt at opstille
bestemte Regler for alle Tilfælde, men nødvendigt
for hver enkelt Patient, til Dels ved at prøve
sig frem, at fastsætte Mængden af de tilladelige
Fødemidler. I specielle Tilfælde anvendes i de
senere Aar kortvarige Perioder, hvor der kun
nydes Kulhydrater (Havrekur) ell. Sultedage,
hvor Patienten hovedsagelig faar Grønsager.
Af Medikamenter har ingen, naar undtages
Opium, vundet en varig Plads i Behandlingen.
(<sp>Litt</sp>.: <sp>L. Budde</sp>, »Om D. m.« [Kbhvn 1872,
Disp.]; <sp>M. Lauritzen</sp>, »Kliniske
Undersøgelser ved D. m.« [Kbhvn 1897, Disp.]; <sp>H. I.
Bing</sp>, »Undersøgelser over de reducerende
Substanser i Blodet« [Kbhvn 1899, Disp.]; <sp>K. A.
Heiberg</sp>, »Mikroskopiske Undersøgelser over
Bugspytkirtlens normale og patologiske
Anatomi« [Kbhvn 1910, Disp.]).
<i>(A. F.). H. I. B.</i>
</chapter>

<chapter name="Diabetiker">
<b>Diabetiker,</b> Patient lidende af Diabetes.</chapter>

<chapter name="diable">
<b>diable</b> ['d<sub>i</sub>a.bl] (fransk), Djævel. <i>Diablerie</i>
[d<sub>i</sub>abl<sub>ö</sub>'ri], Djævelskab, Hekseri, Navn paa en
Art Skuespil hørende til Moraliteterne.</chapter>

<chapter name="Diablerets">
<b>Diablerets,</b> <sp>les</sp> [læ-d<sub>i</sub>abl<sub>ö</sub>'ræ], stejlt
Kalkstensbjerg (3246 m) i Wildhorn-Gruppen i
Freiburger-Alperne, ved Grænsen af Kantonerne
Wallis og Vaud. Paa den sydøstlige Skraaning
ligger en Gletscher, 2,3 km lang og indtil 700 m
bred.
<i>G. Ht.</i>
</chapter>

<chapter name="Diabolos">
<b>Diabolos</b> (gr., egl. »Bagvadsker«), Djævel;
deraf <sp>diabolsk</sp>, d. s. s. djævelsk;
<sp>Diabolisme</sp>, Djævelsværk, Djævleherredømme.</chapter>

<chapter name="diabolsk">
<b>diabolsk,</b> se Diabolos.</chapter>

<chapter name="Diacetamid">
<b>Diacetamid,</b> se <sp>Acetamid</sp>.</chapter>

<chapter name="Diaceturi">
<b>Diaceturi,</b> se <sp>Acetonuri</sp>.</chapter>

<chapter name="Diacetyl">
<b>Diacetyl,</b> CH<sub>3</sub>.CO.CO.CH<sub>3</sub>, er en Diketon,
der fremstilles af Metylætylketon CH<sub>3</sub> . CO . CH<sub>2</sub>
. CH<sub>3</sub> ved Behandling med Amylnitrit og
Saltsyre, hvorved CH<sub>2</sub>-Gruppen omdannes til en
C-NOH-Gruppe; ved Kogning med fortyndet
Svovlsyre fraspaltes derefter denne
Oxim-Gruppe i Form af Hydroxylamin, og Diketonen
dannes. D. er en gul Vædske, der lugter
stikkende, koger ved 88° og har Vægtfylden 0,973
ved 20°. Ved Indvirkning af Brintoverilte
spaltes D. i 2 Molekyler Eddikesyre.
<i>R. K.</i>
</chapter>

<chapter name="Diachylon">
<b>Diachylon</b> [-'ky.-] (gr.) betyder: (tilberedt) med
Plantesaft. Navnet hidrører fra gl Tid, da man
tilberedte Plastre af Sølverglød, Fedt og
forskellige Plantesafter. <sp>D.-Plaster</sp> d. s. s.
Blyplaster, <sp>D.-Salve</sp> (<i>Ungventum Oxydi
plumbici</i>) er en Blysalve tilberedt af 13 Dele
Blyplaster og 7 Dele Vaselinolie.
<i>E. K.</i>
</chapter>

<chapter name="Diacodion">
<b>Diacodion</b> (Saft), d. s. s. <sp>Valmuesaft</sp>.</chapter>

<chapter name="Diaconus">
<b>Diaconus,</b> se <sp>Diakon</sp>.</chapter>

<chapter name="Diadelfit">
<b>Diadelfit,</b> d. s. s. <sp>Hæmatolit</sp>.</chapter>

<chapter name="Diadem">
<b>Diadem</b> (gr.), Smykke ell. Baand om Panden
og Haaret. I Grækenland hørte D. til den alm.
Dragt i den ældste Tid, da alle bar langt Haar;
det kunde være et simpelt Baand ell. prydet
med Rosetter og andre Ornamenter af Metal.
Da det i 5. Aarh. f. Kr. blev alm., at Mændene
klippede Haaret kort, ophørte de ogsaa at bære

<img>Mønt fra Kolofon med
Billedet af en Konge ell.
Satrap (c. 400 f. Kr.).</img>

<img>Mønt med Kong Perseus'
Billede.</img>
