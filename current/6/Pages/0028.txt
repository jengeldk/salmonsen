<chapter name="Dent">
<b>Dent</b> [dã], en i den fr. Del af Alperne og i
det fr.-talende Schweiz alm. benyttet
Betegnelse for spidse, kegleformede Bjergtoppe, f. Eks.:
<sp>D. Blanche</sp> (4364 m) i Kanton Wallis, <sp>D. du
Midi</sp> (3260 m) i Berneralperne, <sp>D. du
Nivelet</sp> (1553 m) i Savojen, 10 km SØ. for
Aix-les-Bains, og <sp>D. d'Oche</sp> (2434 m) i
Chablais-Bjergene i det fr. Dept Haute-Savoie. D.
betyder egl. »Tand« og svarer til det nordiske
»Tinde«
<i>G. Ht.</i></chapter>

<chapter name="Dentaler">
<b>Dentaler</b> ell. <sp>Tandlyd</sp> kaldes de
Konsonanter, ved hvilke Overtænderne berøres af
Tungespidsen. Da selve Tænderne ikke kan
bevæge sig, maa Inddelingen foretages efter
Tungespidsens Stilling; man skelner mellem
interdentale Lyd, hvorved Tungespidsen stikkes
frem mellem Over- og Undertænder, og
postdentale Lyd, hvorved den holdes bag ved
Overtændernes Bagflade. Den akustiske Forskel er
dog ikke stor. De vigtigste D. er Lukkelydene
[t, d] med den tilsvarende Nasal [n] og
Sidelyd [l], og Hemmelydene [þ, ð] som i eng. <i>thin</i>,
<i>then</i>; et læspet [s] er ogsaa en Dental. Ret alm.
indbefattes (mindre nøjagtigt) under
Benævnelsen D. alle med Tungespidsen frembragte Lyd,
selvom Tænderne ikke berøres, saaledes de i
de fleste Sprog hyppigst forekommende
Varianter af [t, d, n, l, s] samt Tungespids-[r];
smlg. <sp>Supradental</sp>.
<i>O. Jsp.</i></chapter>

<chapter name="Dentalielag">
<b>Dentalielag</b> kaldes i al Alm. Aflejringer,
der er rige paa Skaller af Dentalier
(Søtænder). Særlig anvendes Betegnelsen om visse i
Tyskland forekommende, til Trias og Jura
hørende Aflejringer.
<i>J. P. R.</i></chapter>

<chapter name="Dentalium">
<b>Dentalium,</b> se <sp>Søtænder</sp>.</chapter>

<chapter name="Dentaria">
<b>Dentaria,</b> se <sp>Tandrod</sp>.</chapter>

<chapter name="Dentatus">
<b>Dentatus,</b> se <sp>Curius D</sp>.</chapter>

<chapter name="Dent Blanche">
<b>Dent Blanche</b> ['dã-'blã.∫],
<sp>Steinbockhorn</sp>, en firkantet Gnejspyramide, der ligger
i det schweiziske Kanton Wallis, 11 km V. f.
Zermatt, og hæver sig til en Højde af 4364 m.
Den blev første Gang besteget 1862 af
Englænderne Kennedy og Wigram.
<i>G. Ht.</i></chapter>

<chapter name="Dent de Morcles">
<b>Dent de Morcles</b> ['dã-d-'mårkl<sub>ö</sub>], se <sp>Dents
du Midi</sp>.</chapter>

<chapter name="Dente, Joseph Gottlieb">
<b>Dente</b> ['dænt<sub>ə</sub>], <sp>Joseph Gottlieb</sp>, sv.
Musiker, f. 23. Jan. 1838 i Sthlm, d. 24. Maj 1905
smst., Elev af Fr. Berwald, uddannede sig i sin
Ungdom nærmest som Violinist under d'Aubert
i Sthlm, senere under Léonard i Bryssel, og
optraadte offentlig som Solist baade i Udlandet
og de skandinaviske Lande. Kun 15 Aar gl blev
han Medlem af det kgl. Hofkapel i Sthlm og
steg efterhaanden gennem forsk. Grader - 1861
Sangrepetitør ved Operaen, 1868 Koncertmester
- til Værdighed af Kapelmester 1872, og efter
Norman's Afgang 1879 første Kapelmester,
indtil han 1885 tog sin Afsked. Desuden var han
Medlem af det kgl. mus. Akademi og Lærer i
Komposition og Instrumentation ved
Konservatoriet. D. har komponeret Værker for
Kammermusik og Orkester samt Operetten »I Marokko«.
<i>A. H.</i></chapter>

<chapter name="Dente, Marco">
<b>Dente,</b> <sp>Marco</sp>, kaldet <sp>M. da Ravenna</sp>,
ital. Kobberstikker, f. i Ravenna, dræbt 1527
under Roms Belejring, hørte tillige med Ag.
Veneziano til Marc-Anton's nærmeste
Efterlignere. Han kopierede skuffende Mesterens
Værker, stak ellers efter Rafael og Antikkerne.
Kobberstiksamlingen i Kbhvn ejer en Rk. af D.'s
Blade, opbevarede sammen med Marc-Anton's.
<i>A. Hk.</i></chapter>

<chapter name="dentelles">
<b>dentelles</b> [dã'tæl] (fr.), egl. smaa Tænder;
Kniplinger.</chapter>

<chapter name="denticuli">
<b>denticuli</b> (lat.), Tandsnit i Gesimser.</chapter>

<chapter name="Dentilabialer">
<b>Dentilabialer</b> ell. <sp>Tandlæbelyd</sp>, bedre
kaldet <sp>Labiodentaler</sp> ell.
<sp>Læbetandlyd</sp>, Lyd frembragte ved Underlæbens
Virksomhed mod Overtænderne; de vigtigste er [f]
og [v].
<i>O. Jsp.</i></chapter>

<chapter name="Dentipalataler">
<b>Dentipalataler,</b> i Lundells fonetiske System
(»Det svenska Landsmålsalfabetet« [1879])
Benævnelsen paa de forreste Tungefladelyd,
dannede med Tungebladet mod Gummeranden og
de nærmest over og under denne liggende Dele
af Overmunden. Hertil hører Forlyden i sv.
<sp>köpa</sp>, <sp>tjäna</sp> samt en Variant af Lydene [∫]
og [з].
<i>O. Jsp.</i></chapter>

<chapter name="Dentirostres">
<b>Dentirostres,</b> en Betegnelse brugt af
<sp>Cuvier</sp> 1817 for en Gruppe af Spurvefugle
omfattende bl. a. Drosler, Vipstjærter, Fluesnappere
og Tornskader, af andre Systematikere brugt
med anden Begrænsning.
<i>O. H.</i></chapter>

<chapter name="Dentist">
<b>Dentist,</b> af lat. <i>dens</i> (Tand), heraf ligeledes
eng. <i>dentist</i> og fr. <i>dentiste</i>, begge betydende
Tandlæge. I denne Bet. benyttes D. derimod
ikke alm. paa Dansk, men oftere som populær
Betegnelse for de saakaldte
<sp>Tandteknikere</sp>. Personer, som ernærer sig ved
Fremstilling af kunstige Tandsæt, hvilket efter dansk
Lov ikke som den øvrige Tandlægekunst er
forbeholdt Tandlægerne, men er fri Næring.
<i>E. H-p.</i></chapter>

<chapter name="Dentitio difficilis">
<b>Dentitio difficilis,</b> vanskeligt Tandfrembrud,
er ret alm. for <sp>Mælketændernes</sp> Vedk.,
især Hjørnetænderne og Fortænderne, idet
Slimhinden kan yde saa kraftig Modstand imod
Tandens Vækst fra Kæbebenet op igennem
Tandkødet, at Tanden standses i kortere ell.
længere Tid. Herved opstaar
Irritationsfænomener, der giver sig Udslag i Kløe ell. Smerter,
dels forøget Spytafsondring og undertiden
Fordøjelsessygdomme, hyppigt ledsaget af Udslet,
og saakaldle Tandpletter. Lokal Behandling
foretages i Almindelighed ikke; ved opstaaet
Mundbetændelse kan foretages
Borvandsafvaskning, i øvrigt lindres Smerten ved at lade
Barnet bide i en Benring ell. lgn., i sjældnere
Tilfælde kan det blive nødvendigt at foretage et
Snit i Tandkødet over den Paagældende Tand.
For <sp>de blivende Tænders</sp> Vedk.
eksisterer D. d. praktisk taget kun for
Visdomstanden i Undermunden, men kan her til
Gengæld volde stærkt Besvær. Den alm. Aarsag er,
at Tanden ved sin Vækst skyder den tykke
Slimhinde saa højt op, at Visdomstanden i
Overmunden tygger derimod og frembringer
Betændelse. Behandlingen vil da være Ætsning
ell. Fjernelse af Slimhindelappen, eventuelt af
den Paagældende Overtand. Undertiden er
Aarsagen, at Tanden er lejret forkert i Underkæben
og derfor vokser op i forkert Retning, f. Eks.
imod den foran staaende Kindtand. Fra den
opstaaede, lokale Betændelse vil de omgivende
Væv kunne inficeres og give Anledning til
alvorlige Komplikationer som Sænkningsabces og
