at man har begyndt at udnytte de store
Kullejer i Omegnen; der findes betydelige
Jernværker, Maskinfabrikker, Industri i Glas og Sukker,
Brænderier m. m. Til Minde om Marskal
Villars' Sejr over Prins Eugen 24. Juli 1712, som
fandt Sted nær ved D., er der rejst en Obelisk.
<i>G. Ht.</i>
</chapter>

<chapter name="Denar">
<b>Denar,</b> se <sp>Denarius</sp>.
</chapter>

<chapter name="Denarius">
<b>Denarius</b> (<sp>Denar</sp>), antik, rom. Sølvmønt,
udpræget fra c. 268 f. Kr. Værdien var, som
Navnet antyder det, 10 <i>as</i>, og Tallet X ses
derfor paa Adversen. Under den anden puniske
Krig og noget senere havde den en Værdi af
16, senere atter 10 <i>as</i>. Foruden D. prægedes,
dog sjældnere, Mønter = 5 <i>as</i>, <i>Quinarius</i>, og
endnu sjældnere Fjerdedelsdenarer, <i>Sestertius</i>
= 2 1/2 <i>as</i> (betegnet II S.), som derimod var
den alm. Regneenhed.

D.-Udmøntningen viser i Republikkens Tid en
Rigdom af Typer. Adversen var i Reglen et
Hoved, af en guddommelig, mytisk ell. hist.
Personlighed fra ældre Tid: Romulus, Jupiter,
Roma, hjelmprydet, Brutus o. s. v., Reversen
oftest en friere Fremstilling, der kunde have en
ell. anden Forbindelse med den Embedsmand,
som lod Mønten præge; stundom ses et
Firspand (<i>d. quadrigatus</i>) ell. Tospand (<i>d. bigatus</i>).
Først Cæsar satte, mod ældre Tids Skik, sit
eget Billede paa Adversen. I Kejsertiden ses i
Reglen Kejserens Billede (jfr Kristi Ord, Matt.
Evang. 22, 19-21), ell. et Portræthoved af
Kejserinden ell. et andet af Kejserhusets
Medlemmer. Gennem Tiderne skiftede Møntens
Metalværdi stærkt; snart sloges bedre, snart ringere
D. Det var den almindeligste af alle
Kejsertidens rom. Mønter, og den fandt Udbredelse
langt ud over Rigets Grænser. Ogsaa i Norden
er de fundne i Tusindvis (særlig de gode).
Møntnavnet D. levede længere end Mønten
selv. Det gik fra Oldtiden over i Middelalderen
og genfindes endnu i Betegnelsen <i>d</i> for den
eng. <i>Penny</i>.
<i>H. A. K.</i>
</chapter>

<img>
Fig. 1. Denarius fra 3. Aarh f. Kr. Adv.:
Romahoved og Tallet X (asses). Rev.: Dioskurerne,
derunder: ROMA.</img>
<img>
Fig. 2. Denarius, republikansk. Adv.: Quirinushoved
(= Romulus). Møntmesterens Navn: C MEMMI[VS]
C[AI]F[ILIVS] (i Genitiv). Rev.: Siddende Ceres med
Aks og Fakkel. (Knap 1/1).</img>
<img>
Fig. 3. Adv.: Caracallahoved og Omskrift DIVO
ANTONINO MAGNO. Rev.: Ørn paa Verdenskuglen og
Ordet CONSECRATIO. Slaaet som en Art Mindemønt
om Marcus Aurelius Antoninus. (Knap 1/1).</img>

<chapter name="Denaro">
<b>Denaro,</b> ældre Længdemaal i Toscana, 1/240
<i>Braccio</i> (Alen), = 2,43 mm. D., ældre, mindre
Vægt i Italien og Dalmatien af varierende
Størrelse paa de forsk. Steder. Som Silkegarnmaal
i det gl. Milanesersystem (<i>titulo vecchio di
Milano</i>), der til Dels bruges i Milano og Wien,
regnes en D. = 0,051 g, og Garnnummeret er
Antallet af gl. milanesiske <i>Denari</i> pr 476 m.
<i>(N. J. B.). Th. O.</i>
</chapter>

<chapter name="denationalisere">
<b>denationalisere</b> (lat.), berøve Nationaliteten,
udviske de nationale Ejendommeligheder.
</chapter>

<chapter name="denaturalisere">
<b>denaturalisere</b> (lat.), løse fra det
statsborgerlige Forhold til en Stat; deraf
<sp>Denaturalisation</sp>.
</chapter>

<chapter name="denaturere">
<b>denaturere,</b> at forandre et Stof saaledes, at
det bliver ubrugeligt i et ell. andet bestemt
Øjemed, men dog kan bruges i andre. Dette
gøres især ved Salt og Alkohol i de Lande, hvor
der er lagt en større Skat paa disse Stoffer,
naar de skal bruges til Nydelse, og en mindre
ell. ingen, naar de skal bruges i industrielle
Øjemed ell. for Salts Vedk. f. Eks. til Kvægsalt.
Et Denatureringsmiddel skal, tilsat i ringe
Mængde, opfylde sit Formaal sikkert, altsaa f.
Eks. baade gøre Alkohol absolut uskikket til
Nydelse og ikke forhindre dets Brændbarhed
ell. udvikle skadelige ell. ildelugtende Dampe
ved Forbrændingen, og samtidig være saa
vanskelig at bortskaffe, at en Fjernelse ikke kan
betale sig. Som Denatureringsmiddel for
Alkohol anvendes især Pyridinbaser, Terpentinolie,
Eddikeæter, raa Metylalkohol o. a., nu især ofte
sammen med en ubetydelig Mængde Fuchsin,
Petroleumsbenzin og Petroleum; til Salt
anvendes Tran, Kulpulver, Petroleum,
Glaubersalt, Brunsten og, især til Kvægsalt, Ferrioxyd.
<i>K. M.</i>
</chapter>

<chapter name="Denayrouze-Lampe">
<b>Denayrouze-Lampe</b> [d<sub>ö</sub>næ'ru.z-], en af de
Lampetyper, der nu kun har Interesse som Led
i den Udvikling, der foregik, inden
Gasglødelyset naaede sin nuv. praktiske Form. Det
specielle ved D. var, at der (for at skaffe en
saa inderlig Blanding af Gas og Luft som
muligt inden Forbrændingen) i Lampen var
indbygget en ganske lille elektrisk Motor, der
satte et Par Vinger i hastig omdrejende
Bevægelse, saa Gas og Luft hvirvledes sammen.
<i>R. T.</i>
</chapter>

<chapter name="Denbigh">
<b>Denbigh</b> ['denb<sub>i</sub>], Grevskab i det nordlige
Wales, begrænset af Grevskaberne Carnarvon,
Merioneth, Montgomery, Shrop, Chester, Flint
samt mod N. af den irske Sø. 1714 km<sup>2</sup> med
(1911) 144783 Indb. Det opfyldes af det
nordlige Wales' Højlande, der gennemgaaende er
ufrugtbare, men fl. Steder frembyder stor
landskabelig Skønhed, hvorfor de besøges meget af
