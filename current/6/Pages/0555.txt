at angribe Arbejdsstykket med to Staal, eet paa
hver Side deraf, hvorved baade vindes Tid, og
Forbøjning af Arbejdsstykket, hidrørende fra
ensidigt Tryk af Drejestaalet, undgaas. Ved
Projektildrejning er Dupleksprincippet paa rette
Plads; man anvender der indtil 8 samtidig
arbejdende Staal, 4 paa hver Side.
<i>F. W.</i>
</chapter>

<chapter name="Dupleksgang">
<b>Dupleksgang,</b> Echappement med dobbelt
Stighjul, anvendes i de fineste Lommeure og
undertiden i Kronometre.
<i>F. W.</i>
</chapter>

<chapter name="Duplekspapir">
<b>Duplekspapir,</b> Papir med forskellig Farve
paa de to Sider, anvendes til saakaldt forede
Konvolutter.
<i>F. W.</i>
</chapter>

<chapter name="Duplekstelefonering">
<b>Duplekstelefonering,</b> se <sp>Telefon</sp>.
</chapter>

<chapter name="Duplekstelegrafering">
<b>Duplekstelegrafering,</b> se <sp>Telegraf</sp>.
</chapter>

<chapter name="Duplekstransformatoren">
<b>Duplekstransformatoren,</b> se <sp>Telefon</sp>.
</chapter>

<chapter name="du Plessis">
<b>du Plessis</b> [dyplæ'si], <sp>A.</sp>, se <sp>Richelieu</sp>.
</chapter>

<chapter name="Duplessis, George Victor Antoine Gratet-">
<b>Duplessis</b> [dyplæ'si], <sp>George Victor
Antoine Gratet-</sp>, fr. Ikonograf og
Kunsthistoriker, f. i Chartres 19. Marts 1834, d. 26.
Marts 1899 i Paris, fra 1885 Konservator ved
Paris' Kobberstikdepartement, er Forf. til en
Række betydningsfulde og grundige Skr: <i>Le
livre de peintre de Michel de Marolles</i> (1855);
<i>Le journal de J. G. Wille</i> (1857); <i>Le département
des estampes</i> (1860); <i>Le peintre-graveur
français</i> (Fortsættelse af R. Dusmeml's) (3 Bd,
1865-71); <i>Bibliogr. biographique</i> (1866); <i>Les
costumes des 16., 17. et 18. siècle</i> (2 Bd, fol., 1867
-73); <i>Catal. de l'æuvre de Cl. Gellée</i> (med E.
Meaume) (1875); <i>Histoire de la gravure du
portrait en France</i> (1875); <i>Catalogue de la
collection Hennin</i> (5 Bd, 1875-84), <i>Les Audran</i> (1892),
<i>Notice sur la vie de Henr. Dupont</i> (1893), <i>Les
portr. dessinés par Ingres</i> (1895) og Teksten til
Amand-Durand's Heliogravuresamlinger efter
Kobberstikkunstens Mestre o. a. m.
<i>A. Hk.</i>
</chapter>

<chapter name="Duplessis, Joseph Sifrède">
<b>Duplessis</b> [dyplæ'si], <sp>Joseph Sifrède</sp>,
fr. Historie- og Portrætmaler, (1725-1802), var
Elev af sin Fader, senere af Subleyras i Rom,
hvor han opholdt sig 1745-49. Han døde som
Konservator ved Museet i Versailles. D.'s
kunsthistoriske Betydning skyldes hans talrige
Portrætter; mange af dem er fortræffelige og hører
til det 18. Aarh.'s bedste Portrætkunst (Prøver
i Louvre, Carnavalet-Mus. o. m. a. franske Mus.,
Hofmuseet i Wien [Gluck, 1775] m. v.). (<sp>Litt</sp>.:
<sp>J. Belléndy</sp>; <i>J. S. D., Peintre du Roi</i>
[Chartres 1913]).
<i>A. Hk.</i>
</chapter>

<chapter name="Duplessis Mornay">
<b>Duplessis Mornay</b> [dyplæ'si-mår'næ], se
<sp>Mornay</sp>.
</chapter>

<chapter name="Duplet">
<b>Duplet</b> kaldes et Par Spektrallinier, der
ligger tæt sammen. Fl. Stoffers, f. Eks.
Natriums Spektra, viser et stort Antal af saadanne
Dobbeltlinier.
<i>K. S. K.</i>
</chapter>

<chapter name="duplicere">
<b>duplicere</b> (lat.), fordoble, fremkomme med
sin Duplik.
</chapter>

<chapter name="Duplicidentata">
<b>Duplicidentata,</b> se <sp>Harer</sp>.
</chapter>

<chapter name="Duplik">
<b>Duplik</b> (lat.). I Processer Benævnelse for
Sagsøgtes andet Svar. Efter Sagsøgerens første
Indlæg ell. Tale kommer Sagsøgtes Forsvar;
Sagsøgerens Svar paa dette kaldes Replik, og
Sagsøgtes Svar herpaa igen er D.
<i>E. T.</i>
</chapter>

<chapter name="Duplikat">
<b>Duplikat</b> (lat.), en Dokument-Genpart, der
er underskrevet af selve Udstederen af
Originaldokumentet.
</chapter>

<chapter name="Duplikator">
<b>Duplikator,</b> et Redskab til at forstærke
(»fordoble«) Elektricitet. <sp>Bennet's D.</sp> (1787) tjente
til at frembringe og forstærke Elektricitet ved
Fordeling. Redskabet var meget ufuldkomment
og fik ingen praktisk Bet., men det har Interesse
som et første Forsøg paa at løse en Opgave, der
paa langt mere praktisk Maade er løst ved
Nutidens elektriske Fordelingsmaskiner.
<i>K. S. K.</i>
</chapter>

<chapter name="duplo">
<b>duplo,</b> se <sp>duplum</sp>.
</chapter>

<chapter name="Duployé, Émile">
<b>Duployé</b> [dyplwa'je], <sp>Émile</sp>, fr. Gejstlig,
Udgiver af det mest udbredte franske
Stenografisystem, f. 10. Septbr 1833 i Notre-Dame de
Liesse (Aisne), d. 9. Maj 1912. Allerede i sin
Studietid erkendte D. Stenografiens Nytte.
Senere søgte han at forbedre Aimé-Paris'
Stenografi, og hans Lærebog i dette System udkom
indtil 1867 i 3 Opl. I dette Aar udgav D.
imidlertid sammen med en af sine Brødre et helt
nyt System paa rent fonetisk Grundlag. D.
benytter i sit System de simpleste Tegn, den lige
Linie, Kredsen, Halv- og Kvartkredsen, i to
Størrelser og i forsk. Retning og forbinder disse
Tegn umiddelbart med hinanden. Systemet
bliver herved ret let at lære, men er uskønt.
Gennem et umaadeligt Arbejde og støttet af en
kæmpemæssig Reklame fra D.'s og hans
Tilhængeres Side har Systemet vundet en enorm
Udbredelse i alle Samfundslag i Frankrig, og det
er indført som Fag i alle Slags Skoler lige ned
til mange af Elementærskolerne. Først 1897
udkom en Debatskrift i D.'s Stenografi; den
kaldes <i>Métagraphie</i>. D.'s System benyttes af
mange Parlamentsstenografer og er overf. paa
en Mængde Sprog. 1872 stiftede D. <i>Institut
sténografique des deux mondes</i>, som 1896 antog
Navnet <i>Institut sténografique de la France</i>. Der
udgives et stort Antal Tidsskrifter i D.'s System;
bl. disse bør særlig nævnes Navarres' <i>Le
sténographe illustré</i>, der udgaar hver 14. Dag.
Desuden er der udg. over 500 Værker i D.'s Skr.,
deriblandt hele Bibelen. Om D.'s Stenografi se:
<sp>Thierry-Mieg</sp>, <i>Examen critique des
sténographies</i> (Versailles 1900), »Archiv für
Stenographie« (Berlin 1877, 1878, 1885, 1891),
»Magazin für Stenographie« (Berlin 1884).
<i>A. W.</i>
</chapter>

<chapter name="duplum">
<b>duplum</b> (<sp>lat</sp>.), det dobbelte; at udfærdige
<i>in duplo</i>, at udfærdige i to Eksemplarer.
</chapter>

<chapter name="Dupondius">
<b>Dupondius</b> (lat.), »dobbeltvægtig«, en Mønt,
Dobbelt <sp>As</sp> (s. d.).
<i>H. A. K.</i>
</chapter>

<chapter name="Dupont, Henriquel-Dupont">
<b>Dupont</b> [dy'på], se <sp>Henriquel-Dupont</sp>.
</chapter>

<chapter name="Dupont, Jacques Charles">
<b>Dupont</b> [dy'på], <sp>Jacques Charles</sp>, kaldt
<sp>D. de l'Eure</sp>, fr. Statsmand, f. 27. Febr 1767
i Neubourg i Dept Eure, d. 2. Marts 1855, blev
1789 Advokat. Han sluttede sig med Varme til
Revolutionen, fik tidlig Rets- og
Forvaltningsembeder og valgtes 1798 til de 500's Raad. 1800
blev han Dommer i Evreux og viste som saadan
en usædvanlig Selvstændighed over for den
kejserlige Regering, men blev alligevel 1812
forfremmet til Præsident for Domstolen i Rouen.
1813 blev han Medlem af den lovgivende
Forsamling og 1814 af Deputeretkamret; som dettes
Næstformand affattede han den Edsformel,
hvormed Medlemmerne lovede Troskab imod Konge
og Forfatning. Under de 100 Dage 1815 var han
igen Næstformand og udarbejdede den
Erklæring, som vedtoges 4. Juli, og hvori det hed, at
Frankrig kun vilde godkende en Regering, der
sikrede det politisk Frihed, Lighed for Loven og
alle Revolutionens store Resultater. Dette
