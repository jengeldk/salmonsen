oftest meget kortstilkede, hos Vinter-E. om
Foraaret haarede paa Undersiden, senere kun i
Nervevinklerne, som Regel stilkede (se Fig. 1
og 2); Farven bliver især paa Oversiden kraftig
mørkegrøn. De ægformede, butte <sp>Knopper</sp>
er omgivne af talrige, graabrune Skæl, som
sidder i 5 Rækker; Endeknoppen er oftest stor,
omgivet af mange, næsten kransstillede
Knopper; Sideknopperne temmelig udstaaende og
aftager i Størrelse mod Grunden af Skuddet.
<sp>Vaarskuddet</sp> udvikler sig til fuld
Længde i Løbet af c. 5 Uger; dets Stængelstykker er
korte forneden og foroven, længst lidt over
Midten; det er tykt i Forhold til Længden,
kantet ell. furet paa langs og danner ofte en
Vinkel med det foreg., som først sent ud
jævnes; Sommerskud (Skt Hansskud) er hyppige,
ofte meget længere end Vaarskuddet, og har
uregelmæssige Bladformer. De unge <sp>Grene</sp>
er blankt lysebrune, senere lyst askegraa ell.
sølvglinsende. Grenevinkelen er temmelig stor
(60-90°), hvorimod Grenene senere ikke bøjer
sig synderlig nedad; karakteristisk, især for
Sommer-E., er Grenenes knudrede, krogede
Form og store Tykkelse ved Grunden; Løvtaget
er derfor uregelmæssigt fordelt, ofte klumpet
med Aabninger imellem. Dværggrene, ofte med
Overgangsformer til almindelige Skud, er ret
hyppige, men ikke længelevende; undertiden
falder de af om Eftersommeren med frisk
grønne Blade. <sp>Stammen</sp> er meget ofte
uregelmæssig formet, men kan være aldeles ret
og kredsrund og gaa udelt højt op i Kronen;
Tykkelsen aftager temmelig hurtig opad, især
maalt uden paa Barken. Træets Udseende
præges ofte stærkt af <sp>Vanris</sp> (Fig. 6), som i stor
Mængde kan udvikle sig paa en tidligere
grenefri Stamme; de dannes af sovende Øjne
(Proventivknopper), som hos E. er til Stede i stor
Mængde, og som holder sig i Live længe.
<sp>Roden</sp> er hos E. en udpræget Pælerod, som
allerede i det første Aar kan naa 0,3 m ned,
og som i en Aarrække, naar den forbliver
ubeskadiget, kun udvikler smaa Siderødder; disse
bliver senere meget mere fremtrædende, saa
det hele Rodsystem bliver kraftigt og
dybtliggende. <sp>Barken</sp> paa Stammen er i Ungdommen
blank hvid- ell. gulgraa og glat, senere mere
brungraa, stærkt revnet med til sidst dybe
Længdefurer og mindre tydelige Tværfurer, ofte
bevokset med Laver. <sp>Veddet</sp> er gult eller
brunt og bliver mørkere i Luft og Vand;
Marvrøret er i Beg. stort med 5 fremspringende
Kanter, men presses senere sammen; der
dannes ret tidlig en udpræget, mørk Kerne, ofte
er kun de 10-15 yderste Aarringe Splintved;
Vægtfylden er stor, c. 0,75, men stærkt
svingende; Veddet er haardt, groftaaret, i og for
sig let- og glatspalteligt, elastisk og
bærekraftigt. I den enkelte Aarring er de store Kar
stærkt samlede i Foraarsveddet, saa de danner
en tydelig Ring, uden for hvilket Veddet er
svagt tegnet med lyse Linier, dels koncentrisk
(Parenkymceller), dels radialt (smaa Kar).
Talrige Marvstraaler, de fleste smaa, men nogle
<sp>meget</sp> store, indtil 30 Rækker Celler i samme
vandrette Plan, og indtil 10 cm høje samt

<img>
Fig. 1. <i>Q. pedunculata</i>, nysudsprungen Gren;
<i>a</i> Hanrakler; <i>b</i> Hunblomster.
</img>
