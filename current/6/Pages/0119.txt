hænger ved, den gule Tone forsvinder da, og
D. synes farveløs. I den senere Tid skal det
være lykkedes at udføre Farvningen saaledes,
at den vanskelig kan afvadskes. (<sp>Litt</sp>.:
<sp>Kluge</sp>, »Edelsteinkunde« [Leipzig 1860];
<sp>Kleefeld</sp>, »Der Diamant« [Berlin 1876]; <sp>Jacobs
& Chatrian</sp>, <i>Monographie du diamant</i>
[Paris 1880]; <sp>Samme</sp>, <i>Le diamant</i> [Paris 1883];
<sp>Jannetaz & Fontenay</sp>, <i>Diamant et
pierres précieuses</i> [Paris 1880]; <sp>Streeter</sp>, <i>The
great diamonds of the world</i> [London 1882];
<sp>Boutan</sp>, <i>Le diamant</i> [Paris 1886];
<sp>Reunert</sp>, <i>Diamonds and gold in South Africa</i>
[London 1893]).
<i>(N. V. U.). O. B. B.</i></chapter>

<chapter name="Diamant, i Bogtrykfaget">
<b>Diamant,</b> den tekn. Betegnelse i
Bogtrykfaget for den mindste i alm. Praksis benyttede
Skriftstørrelse. Se <sp>Skriftstørrelser</sp>.
<i>E. S-r.</i></chapter>

<chapter name="Diamantbor">
<b>Diamantbor,</b> se <sp>Boring</sp>.</chapter>

<chapter name="Diamantbryllup">
<b>Diamantbryllup,</b> Betegnelse for et
Ægteskabs 60-aarige Bestaaen.</chapter>

<chapter name="Diamante, Juan Bantista">
<b>Diamante</b> [ð<sub>i</sub>a'mant<sub>æ</sub>], <sp>Juan Bantista</sp>,
sp. Dramatiker, f. lidt efter 1630, d. omtr. 1685.
Det lidet, man ved om hans Liv, er dette: han
studerede i sin Ungdom, thi 1656 kalder han sig
Licentiat; derefter blev han Krigsmand, og
allerede 1660 forekommer han som Ridder af
Johanniterordenen, under hvilken han fik et
Præbende; Skuespil begyndte han at lade opføre
allerede før 1659, og 1670-74 udgav han (i 2
Bd) 24 <i>Comedias</i>; han havde ofte andre Digtere
til Medarbejdere og levede endnu 1684. D. var
en af de mest yndede bl.
Andenrangs-Dramatikerne i 17. Aarh. og besad ogsaa et ikke ringe
Talent; som saa mange Standsfæller i de Dage
har han for øvrigt omgaaedes med andres
aandelige Ejendom paa en temmelig ugenert
Maade. Hans berømteste Stykke, <i>El Honrador de
su padre</i>, er ikke - som Voltaire mente -
Forbillede for Corneille's <i>Cid</i> (der daterer sig fra
1636), men en Efterligning af denne fr.
Tragedie og af dens virkelige Forbillede, <i>Las
mocedades del Cid</i>. Af hans andre hist. Skuespil
(hvilke lykkedes ham bedst) fortjener at fremhæves
de folkelig friske <i>El valor no tiene edad</i> og <i>El
defensor del Peñón</i>. Man har tidligere tillagt D.
Forfatterskabet til <i>La Judia de Toledo</i>; men
dette Stykke (hvis Emne for Resten ogsaa er
behandlet af Lope de Vega og efter ham - i
19. Aarh. - af Grillparzer) er i Virkeligheden
af Mira de Méscua og kun bearbejdet af D.;
med tre af D.'s ægte Stykker er det optrykt i
Rivadeneyra's <i>Biblioteca de autores españoles</i>
(49. Bd).
<i>E. G.</i></chapter>

<chapter name="Diamanter, i Arkitektur og Dekoration">
<b>Diamanter</b> kaldes i Arkitektur og Dekoration
smaa, pyramideformede Fremspring ell.
Bosser. I romansk Stil ordnes de gerne i tætstillede
Rækker og bruges, især paa eng.-normanniske
Bygninger, til Udsmykning af Profiler samt i
det arkitektoniske Bladværks Detailler (fr.:
<i>pointe de diamant</i>, engl.: <i>diamond moulding</i>
ell. <i>nailhead</i>, Sømhoved). Ogsaa i den
nordeurop. Renaissances Kassetteværk kendes
Diamantkvadre, men her enkeltstillede.
<i>C. A. J.</i></chapter>

<chapter name="Diamantfarve">
<b>Diamantfarve,</b> Grafit udrørt med
Linoliefernis; bruges især til Strygning af Jernvarer.</chapter>

<chapter name="Diamantfinke">
<b>Diamantfinke</b> (<i>Stagonopleura guttata</i> Shaw),
en Fugl af Væverfinkernes (<i>Spermestinæ</i>)
Gruppe, brun paa Ryggen, graalig paa Hovedet og
Undersiden, med et mørkt Baand over Brystet
og runde, hvide Pletter (hvoraf Navnet)
omgivne af sort langs Brystets Sider. De smukke
Farver sammen med dens tiltalende Væsen gør
den til en yndet Burfugl, der i Mængde føres
til Europa fra dens Hjem i Australien, hvor fl.
andre Arter af Slægten findes.
<i>O. H.</i></chapter>

<chapter name="Diamantgrav">
<b>Diamantgrav</b> er i Befæstningskunsten en
mindre Grav, ofte med trekantet Profil, der
anlægges foran Konstruktioner forsynede med
Skydeskaar, for at hindre Angriberne i at
komme i umiddelbar Nærhed af disse.
<i>Sch. P.</i></chapter>

<chapter name="Diamantgrønt">
<b>Diamantgrønt,</b> se <sp>Malakitgrønt</sp>.</chapter>

<chapter name="Diamantgult">
<b>Diamantgult</b> er et Azofarvestof, der bruges
til Gulfarvning af Uld.</chapter>

<chapter name="Diamantin">
<b>Diamantin,</b> et af de mange Navne,
hvorunder smeltet og knust Bauxit gaar i Handelen
til Brug som Polermiddel.</chapter>

<chapter name="Diamantina, Villa D.">
<b>Diamantina</b> [d<sub>iə</sub>ma<sub>n</sub>'tin<sub>ə</sub>], <sp>Villa D.</sp>,
tidligere <sp>Tejuco</sp>, By i det sydlige Brasilien, i
Staten Minas Geraës. Den var Midtpunktet i et
rigt Diamantdistrikt og blev grundlagt 1730, da
de første Diamanter fandtes i Omegnen, men
nu er Minerne udtømte. De 14000 Indb. lever
til Dels af Agerbrug.
<i>M. V.</i></chapter>

<chapter name="Diamantino">
<b>Diamantino</b> [d<sub>iə</sub>ma<sub>n</sub>'tin<sub>u</sub>], By i det vestlige
Brasilien, Stat Matto Grosso, beliggende ved en
af Paraguay's Kildebække, grundlagdes af
Guldsøgere og var en Tid lang, efter at der 1746
her var fundet Diamanter, en blomstrende By,
men har nu kun 5000 Indb., hvoriblandt mange
Indianere. Handel med Kautsjuk og
Specacuanha.
<i>M. V.</i></chapter>

<chapter name="Diamantkvader">
<b>Diamantkvader</b> kaldes i Bygningskunsten
de Kvadersten, hvis Yderside er prydet med
diamantformede, pyramidalske Facetter; de
stammer fra den ital. Renaissance.
<i>(E. S.). C. B-r.</i></chapter>

<chapter name="Diamantslibning">
<b>Diamantslibning</b> ɔ: Slibning med lignende
Facetter, som anvendes ved Ædelstene, benyttes
ofte for at forhøje Refleksvirkningerne ved
slebne Glasgenstande.
<i>K. M.</i></chapter>

<chapter name="Diamantspat">
<b>Diamantspat,</b> se <sp>Korund</sp>.</chapter>

<chapter name="Diamastigosis">
<b>Diamastigosis</b> [gr. -'sti.-], den
Gennempiskning af de unge Spartanere, som hvert Aar
fandt Sted ved Artemis Orthia's Alter; den, der
holdt længst ud, bekransedes, medens den, der
taalmodig bukkede under for Smerten,
begravedes med Sejrskransen. Se <sp>Orthia</sp>.
<i>K. H.</i></chapter>

<chapter name="Diameter (mat.)">
<b>Diameter</b> (<sp>mat</sp>.). Ved de tre Keglesnit:
Ellipse, Parabel og Hyperbel vil Midtpunkterne
af parallelle Korder (som <i>KL</i>, <i>EF</i>, <i>MN</i>, <i>HG</i>
paa Fig.) ligge paa en ret Linie (<i>AB</i>), som
kaldes Kordernes D. Ved Ellipsen og Hyperblen
gaar alle D. gennem Centrum; to D. som <i>AB</i>
og <i>CD</i>, af hvilke den ene halverer Korderne

<img></img>
