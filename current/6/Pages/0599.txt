der senere 1790 i forbedret Skikkelse anvendtes
af <sp>Smeaton</sp> ved Bygningen af Havnen i
Ramsgate. Smeaton's D.
var af Støbejern, den
havde Plads til 2 Mand,
Luften tilførtes foroven
gennem en Slange og
boblede ud forneden ved
Klokkens Rand, den
fordærvede Luft kunde
lukkes ud gennem en Hane
foroven. D. hang i et
Stillads og løftedes op
over Vandet hver Gang,
Mandskabet skulde skifte.
Lufttrykket i D.
afhænger ligesom ved
Dykkerdragten af den
Vanddybde, hvori Arbejdet
foretages, og det højeste
Lufttryk, hvorunder
Mennesker bør arbejde i
længere Tid, angives til 3 1/2
à 4 Atm., hvilket svarer
til en Vanddybde af ca.
35-40 m. Arbejdstiden
varierer efter Vanddybden
mellem 4 og 1 Time ad
Gangen, 2 Gange i Døgnet.

Den nyere Tids D. er af Pladejern og i Alm.
indrettede som vist i Fig. 2. Der findes nederst
et Arbejdsrum <i>A</i>, oven over dette et Passagerør
<i>B</i>, der rækker op over Vandet, og hvorigennem
Materialer og Personer kan komme op og ned;
Passagerøret har foroven en Luftsluse <i>C</i>, lukket
med Klapperne <i>D</i>, <i>E</i> og <i>F</i>. Skal en Person stige
ned, sker dette gennem Klappen <i>D</i>, medens de
øvrige Klapper holdes lukkede; efter at <i>D</i> er
lukket, forbliver han i Luftslusen, indtil
Trykket i denne ved Hjælp af en Hane lidt efter lidt
er steget til samme Størrelse som i Passagerør
og Arbejdskammer, hvorefter Klappen <i>E</i>
aabnes, og Personen stiger ned i Arbejdsrummet
ad den i Passagerøret værende Stige; den
omvendte Operation foretages ved Opstigningen.
Til Transport af Materialer benyttes Klapperne
<i>F</i> og <i>D</i>. Opholdet i Luftslusen maa være saa
stort, som der udkræves for, at det forandrede
Tryk kan være trængt ind i alle Dele af
Organismen, og varierer efter Vanddybden mellem 5
Min. og lidt over 1 Time. D. er enten ophængt
i en Hejseindretning evt. en Kran, ell. den er
svømmende (Maillefert's D.), den bringes da til
at synke ell. stige ved at indlade henholdsvis
Vand ell. fortættet Luft i et over
Arbejdskamret værende Ballastrum og kan da let ved
Arbejde paa udsatte Steder løftes og bugseres i
Havn, naar uroligt Vejr indtræder. D. var for
en Del Aar siden ved at gaa ud af Brug, men
har i de senere Aar igen fundet en større
Anvendelse. Dette skyldes, foruden en forbedret
Konstruktion af selve D., Forbedringer i

<img>Fig. 1. Dykkerklokke fra 1535.</img>
<img>Fig. 2. Dykkerklokke med Luftsluse. </img>
