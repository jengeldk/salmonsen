høj Grad bidraget til at underbygge den
kunstneriske Opfattelse, som senere brød igennem.
Næsten alle 1880'ernes Naturalister begyndte
deres Bane som hans Elever. - E.'s Billeder af
norsk Natur er gerne skarpt og sikkert
opfattede, dygtige i Tegningen, men mindre
interessante som Farve. Højest naar han i sine
Højfjeldsbilleder, bl. a. i det store
Jotunheimsbillede fra 1866 (Kunstmuseet i Kria). - En
Række Blade i Chr. Tønsberg's store litografiske
Værk »Norske Nationaldragter« (1850-52) er
udførte efter E.'s Tegninger; et litografisk Værk
efter hans Malerier fra Madeira udkom i
Düsseldorf i 1850'erne (<i>Views in the Island of
Madeira after paintings in oil</i> ved J. F. E., I og II).
<i>(Fr. O.). E. L-w.</i></chapter>

<chapter name=”Eckersberg, Peter Martinius”>
<b>Eckersberg,</b> <sp>Peter Martinius</sp>, norsk
Købmand og Donator, f. 1835, d. 1902, fra
1880'erne Medejer og Forretningschef for Bjølsen
Valsemølleri, Sandaker Mølle og Kria mek.
Væveri, oprettede sammen med sin Hustru, Regine
E., f. Jessen (d. 10. Decbr 1909) bl. a. et Legat
paa 360000 Kr »til Fordel for trængende
Handelsmænd og deres Efterladte«, hvorhos
Ægteparret ved den Længstlevendes Død skænkede
Resten af deres Formue, omkr. 1/2 Mill. Kr, til
en Række Veldædigheds- og
Understøttelsesøjemed.
<i>K. V. H.</i></chapter>

<chapter name=”Eckert, Christian”>
<b>Eckert,</b> <sp>Christian</sp>, tysk økonomisk
Historiker og Handelspædagog, f. 16. Marts 1874
i Mainz, <i>Dr. jur. & Dr. phil.</i>, 1902 Prof. og siden
1904 Direktør ved Handelshøjskolen i Köln, af
hvis Organisation og Udvikling han har store
Fortjenester. Bl. hans omfattende og flersidige
videnskabelige Produktion er at fremhæve: »Das
Mainzer Schiffergewerbe in den letzten drei
Jahrhunderten des Kurstaates« (1898),
»Rheinschifffahrt im 19. Jahrhundert« (1900), »Die
Seeinteressen Rheinland-Westfalens« (1906),
adskillige Programskrifter og Rejseberetninger m.
v. ang. Kölns Handelshøjskole, hvorhos han
siden 1910 har redigeret 52. og flg. Udg. af
Rothschild's nybearbejdede »Taschenbuch für
Kaufleute«. E. har ogsaa skrevet nogle
æstetiskkunsthistoriske Arbejder, bl. a. en Biografi af
»Peter Cornelius« (1906).
<i>K. V. H.</i></chapter>

<chapter name=”Eckhel, Joseph Hilarius”>
<b>Eckhel</b> ['æk<sub>ə</sub>l], <sp>Joseph Hilarius</sp>, østerr.
Numismatiker, (1737-98). Efter at være
uddannet hos Jesuitterne indtraadte han i Ordenen og
blev 1772 Lærer i Retorik ved <i>Theresianum</i> i
Wien, men tillige Bestyrer af Jesuitterkollegiets
Møntsamling smst.; 1772-74 ordnede han i
Italien den af Kardinal Leopold af Medici
efterladte store Møntsamling, blev derefter Leder
af den antikke Del af det kejserlige Møntkabinet
i Wien og 1775 Prof. i Arkæologi ved
Universitetet. Senere Leder af hele Møntsamlingen. E.
regnes for at være Grundlægger af
Numismatikken som Videnskab. Vigtigste Skr: <i>Catalogus
musei Caesarei Vindebonensis numorum veterum</i>,
2 Bd, 1779; <i>Numi veteres anecdoti</i>, 2 Bd, 1775,
og navnlig <i>Doctrina numorum veterum</i>, 8 Bd,
1792-98 (<i>Addenda</i> ved Steinbüchel, 1826), der
for det antikke Møntfag endnu er et
grundlæggende Værk.
<i>H. A. K.</i></chapter>

<chapter name=”Eckhoff, Kristian Martin”>
<b>Eckhoff,</b> <sp>Kristian Martin</sp>, norsk
Gejstlig, f. i Holmestrand 16. Juni 1850, d. i Kria 18.
Oktbr 1914, <i>cand. theol.</i> 1876, Forstander for
Studenterhjemmet 1881-1904, fra 1882
Fængselspræst og siden 1884 det norske
Bibelselskabs Sekretær. E. organiserede den kristelige
Ungdomsbevægelse i Norge og ledede denne i
34 Aar, indtil 1911 som Sekretær for
»Ynglingeforeningernes« Landsforbund, fra 1911 som
dettes Formand. Ved sin Død stod han som Leder
for 40000 unge norske Mænd, optagne som
Medlemmer af kristelige Ynglingeforeninger, for 1200
Studenter tilhørende den samme Retning i en
særskilt Organisation, samt for 80000
Søndagsskolebørn. Han repræsenterede Norge i en
Række Verdenskongresser for unge Mænds
kristne Verdensforbund.
<i>K. V. H.</i></chapter>

<chapter name=”Eckleff, Carl Fredrik”>
<b>Eckleff</b> ['æk-], <sp>Carl Fredrik</sp> (1723-
86), Sekretær i det sv. Udenrigsministerium,
har spillet en fremtrædende Rolle i det sv.
Frimureri, særlig ved Udviklingen af det nuv. sv.
Frimurersystem. Man har fra ham en Del
haandskrevne Optegnelser, de saakaldte E.'ske Akter.
De er skrevne paa Svensk, men Sproget synes
at antyde, at det meste er overs. fra Fransk ell.
Latin. Man har fundet Antydninger af, at han
har faaet en Del fra Genève. Efter en Tradition
skal Kong Adolf Frederik have sendt E. ud for
at søge Oplysninger til Opklaring af
Frimureriets Historie.
<i>V. S.</i></chapter>

<chapter name=”Ecklesiastikdepartementet”>
<b>Ecklesiastikdepartementet</b> [-'maŋ'<sub>ə</sub>t], sv.
Betegnelse for Kirke- og
Undervisningsministeriet. Fremgaaet 1840 af
»Ecklesiastikexpeditionen« (af 1789) er E. næstyngst af de egl. Dept.
Arbejdet fordeles paa 4 Bureauer. Under
»Chefen för E.« - som vedk. Minister kaldes -
sorterer en Ekspeditionschef (svarende til dansk
Departementschef) samt nogle »Kansliråd och
Byråchefer« og »Kanslisekreterare«, en
Registrator og endelig en Del Amanuenser. De kgl.
Teatre hører under Justitsministeriet, og
Ledelsen af de lærde Skoler har siden 1905 en
særlig Overstyrelse, ligesaa Folkeskolerne siden
1914. Disse Overstyrelser ledes af
Overdirektører, som blot delvis sorterer under hver sit
Bureau i Ministeriet.
<i>A. M. D.</i></chapter>

<chapter name=”Eckmann, Otto”>
<b>Eckmann,</b> <sp>Otto</sp>, tysk Maler og Tegner, f.
19. Novbr 1865 i Hamburg, d. 11. Juni 1902
i Badenweiler. E. var et fremragende Talent i
dekorativ Kunst og Kunstindustri (han havde
gennemgaaet Industriskolerne i Hamburg og
Nürnberg, senere besøgt Münchens Akademi) og
har med sin rige Opfindsomhed, men ikke altid
sikre Smag, under Paavirkning af jap. Kunst,
bragt Liv i moderne tysk dekorativ Kunst. Han
blev Lærer ved Kunstgewerbemus. i Berlin.
Han har udfoldet en stor Produktion i
Boghaandværk (Vignetter, Randlister, Bind etc.
etc.), Kunstsmedning og Tekstilindustri
(sønderjyske Skærbæk-Tæpper) o. m. a. I
Tidsskrifterne »Pan« og »Jugend« har man kunnet se
talrige af hans Udkast; mange af hans Værker
har fundet Vej til Kunstindustrimus.
<i>A. Hk.</i></chapter>

<chapter name=”Eckmühl”>
<b>Eckmühl</b> ['ækmy.l], d. s. s. <sp>Eggmühl</sp>.</chapter>

<chapter name=”Eckstein, Ernst”>
<b>Eckstein</b> ['æk∫ta^in], <sp>Ernst</sp>, tysk Forf., f.
6. Febr 1845 i Giessen, d. 18. Novbr 1900 i
Dresden. E. studerede Filologi og Filosofi i sin
Fødeby og senere i Bonn, Berlin og Marburg og
tog 1868 til Paris, hvor hans første Bog, det
humoristiske Epos »Schach der Königin« blev til.
Han rejste videre til Schweiz, Italien og Spanien
