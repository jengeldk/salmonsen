er en Fabrik for elektrisk Energi. Denne
udvikles i elektriske Maskiner (Dynamoer,
Generatorer) i den e. K. og gaar fra disse Maskiner
gennem et i den. e. K. anbragte Apparatanlæg,
hvori Energien maales og kontroleres, og
derfra ud i Ledningsnettet. Den første e. K.
byggedes af Thomas Edison i New York og sattes
i Drift Oktbr 1882; den havde en Tilslutning paa
c. 1300 Lamper. Den første e. K. i Europa
byggedes 1883 i Milano, den anden i Berlin 1884. Siden
den Tid er Antallet af e. K. vokset meget
stærkt. Efterhaanden voksede ogsaa de
enkelte Centralers Størrelse fra nogle faa
Kilowatts Tilslutning til Tusinder af
Kilowatt, saaledes skal anføres, at to af Jordens
nuv. største Elektricitetsværker eller e. K.,
Højspændingsværkerne Rjukan I (Fig. 1) og
Rjukan II (Fig. 2) ved Rjukanfaldet i Norge
er paa henh. 140000 og 160000 Hestekræfter
ell. henh. c. 100000 og 115000 Kilowatt.
Kbhvn fik sit første Værk, Gothersgades
Elektricitetsværk, 1892. Dette Værk
havde ved Driftens Begyndelse en samlet Maskinkraft paa
1430 Hestekræfter ell. c. 1050 Kilowatt.
Efterhaanden som Kjøbenhavn voksede, og tillige
Kravene til elektrisk Kraft og Lys gjorde sig
mere og mere gældende, udvidedes Værket
samtidig med, at der blev anlagt to større
Elektricitetsværker i Kbhvn, nemlig Østre- og Vestre
Elektricitetsværk, der dels producerer
Jævnstrøm, dels højspændt Vekselstrøm, og
understøtter Gothersgadeværket. 1915 var Kbhvn's
Centraler paa i alt c. 17000 Hestekræfter ell. c.
12000 KW., Frederiksbergs Centraler paa i
alt c. 7000 HK ell. c. 5000 Kilowatt. 1915
-16 er der yderligere blevet projekteret en
meget stor e. K. til Kbhvn. Denne ny e.
K., der skal ligge paa en nyopfyldt Grund
ved Kalvebod Strand, skal foreløbig give
Plads til 4 Stkr 8000 KW's
Vekselstrømsgeneratorer, men
anlægges saaledes, at fremtidige Udvidelser
bliver lette at foretage. Denne ny
Central skal erstatte Østre-, Vestre- og
Gothersgadeværkerne, som hovedsagelig skal være
Omformerstationer (se <sp>elektriske
Understationer</sp>), knyttede til Værket
ved Kalvebod Strand. 1896 fik Køge og
Hjørring, 1898 Kolding og 1899
Frederiksberg e. K. 1915 fandtes der her i Landet 67
rene Bycentraler, 340 Landcemtraler (se ndf.)
og 26 Oplandscentraler (Højspændingsværker).
Drivkraften i e. K. er højst forsk., afhængig
af den e. K.'s Størrelse, Vanskelighederne ved
at opnaa en hensigtsmæssig Drift,
Tilstedeværelsen af Naturkræfter (Vandfald) og
Brændslets Priser. Her i Landet anvendes ved større
Centraler (i By- og Oplandscentraler)

<img>
Fig. 1. Vemork Kraftstation, Rjukan I.
</img>
<img>
Fig. 2. Saaheim Kraftstation, Rjukan II.
</img>
