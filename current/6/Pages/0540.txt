at eksportere sin Overskudsproduktion med
Tab. Dette Tab kan nemlig tænkes at blive mere
end opvejet af den Merfortjeneste, som opnaas
paa det indenlandske Salg, naar det, som Følge
af at Produktionen nu kan drives i større
Maalestok, lykkes at bringe Omkostningerne kraftigt
ned. En Forudsætning herfor er det naturligvis
dog, at Prisen vedblivende kan holdes oppe i sin
tidligere Højde paa Hjemmemarkedet, og hertil
er det for det første nødvendigt, at Industrien
er skærmet mod Konkurrence udefra gennem
en tilstrækkelig høj Toldbeskyttelse og dernæst,
at der ingen indenlandsk Konkurrence
eksisterer. D. staar derfor ogsaa i den nøjest mulige
Forbindelse med Fremkomsten af de moderne
industrielle Sammenslutninger, saaledes som de
navnlig har udviklet sig i Amerika (Truster) og
Tyskland (Karteller), og selv om den samme
Fremgangsmaade vel ogsaa nok har været
anvendt i tidligere Tid, f. Eks. af den eng.
Industri, er det dog først Kartellerne, der metodisk
har taget Systemet i Brug. - Det første Maal
for Sammenslutningen maa naturligvis være at
søge det indenlandske Marked erobret, men
naar dette er naaet, vil ogsaa Eksporten blive
ordnet efter en fast Plan, idet det hyppigt nøje
fastsættes, hvor meget der af hver enkelt maa
afsættes i Indlandet, hvor meget der skal
udføres og til hvilke Priser. Undertiden kan det
ogsaa være ordnet saaledes, at Kartellet
betaler den enkelte Præmie, i Forhold til, som
han har aflastet Hjemmemarkedet ved at
eksportere til Underpris. For de Lande, over for
hvilke D. bruges, er det naturligvis en Fordel,
at Forbrugerne kan forsyne sig saa billigt, men
paa den anden Side kan den hjemlige Industri
umuligt i Længden modstaa en saadan
Konkurrence og maa derfor, hvis den ikke beskyttes,
før ell. senere gaa til Grunde; og naar dette
først er sket, er der al Rimelighed for, at
Priserne atter vil blive sat op. Hensynet til D.
har da ogsaa været i ikke ringe Grad
medvirkende til, at man enten har fastholdt en alt
bestaaende Beskyttelse ell. endogsaa skredet til
Forhøjelse. I Kanada er der tilmed givet
Adgang til at lægge Tillægstold paa Varer, som
sælges saa billigt, at det maa opfattes som D.,
en Bestemmelse, som det dog er forbundet med
store praktiske Vanskeligheder at anvende.
<i>K. R.-H.</i>
</chapter>

<chapter name="Dumraon">
<b>Dumraon,</b> By i britisk Indien, Prov.
Bengalen, ligger 105 km V. f. Patna. (1901 17236
Indb.).
<i>M. V.</i>
</chapter>

<chapter name="Dumreicher, Armand">
<b>Dumreicher</b> ['dumra^iK<sub>ə</sub>r], <sp>Armand</sp>,
Friherre, østerr. Politiker (1845-1908), blev 1871
ansat i Undervisningsministeriet og fik 1874 det
Hverv at organisere Haandværker- og
Fortsættelsesskoler. Han viste stor Iver for denne
Opgave, men søgte samtidig at virke for
Tyskhedens Udbredelse og fik derfor Afsked. Han
var derefter 1886-95 valgt til Rigsraadets
Underhus, hvor han sluttede sig til det tyske
Venstre. Hans Skrift »Zur Lage der
Deutschthum in Oesterreich« (1888) indeholder bitre
Klager over de slaviske Folkeslags
Fremtrængen paa Tyskhedens Bekostning.
<i>E. E.</i>
</chapter>

<chapter name="Dumreicher, Johan Heinrich">
<b>Dumreicher</b> ['dumra^iK<sub>ə</sub>r], <sp>Johan
Heinrich</sp>, dansk Søofficer og Ingeniør, f. 2. Decbr
1703, d. 12. Apr. 1761. D., der stammede fra
Schwaben, indvandrede til Danmark 1734 og
blev af Marinens øverste Chef
Danneskjold-Samsøe straks ansat som Havnemester og
Ingeniør ved Anlægget af Dokken. I Aarenes Løb
avancerede han til karakteriseret
Kommandørkaptajn. Efter Dokkens Fuldførelse ansattes
ban ved dens Drift; 1743 anklagede den
daværende Holmens Chef, Admiral Suhm, ham
for Forsømmelighed i Tjenesten. Sagen blev
personlig undersøgt af Christian VI, D.
frikendtes, og Suhm blev afskediget. 1757
ophøjedes han i Adelsstanden.
<i>C. W.-S.</i>
</chapter>

<chapter name="Dumreicherit">
<b>Dumreicherit</b> [-raik<sub>ə</sub>-], et alunagtigt Mineral
af Sammensætningen 4MgSO<sub>4</sub>.Al<sub>2</sub>S<sub>3</sub>O<sub>12</sub>.36H<sub>2</sub>O;
fundet af <sp>Dölter</sp> i Hulheder i Lava fra S.
Antão, en af Cap-Verde-Øerne.
<i>(N. V. U.). O. B. B.</i>
</chapter>

<chapter name="dum spiro, spero">
<b>dum spiro, spero</b> (lat.), »saa længe jeg
aander, haaber jeg«; saa længe der er Liv, er
der Haab.
<i>H. H. R.</i>
</chapter>

<chapter name="Dun">
<b>Dun</b> (kelt), d. s. s. Høj ell. Fæstning,
forekommer som Endeform -<sp>dunum</sp> i talrige
Stednavne i Gallien og paa de britiske Øer.</chapter>

<chapter name="Dun og Dunfjer">
<b>Dun</b> og <b>Dunfjer,</b> se <sp>Fjer</sp>.</chapter>

<chapter name="Dunajec">
<b>Dunajec</b> [du'najæts], Biflod til Weichsel,
udspringer paa Nordsiden af Tatra i
Karpatherne, danner paa et Stykke Grænsen mellem
Galizien og Ungarn og falder efter et 250 km
langt, meget Uregelmæssigt Løb i Weichsels
højre Bred paa Grænsen af Polen. Den optager
<sp>Poprad</sp> og <sp>Biala</sp>. 1.-2. Maj 1915 tiltvang
Østerrigerne sig Overgang over D.'s nedre Løb
ved Otfinow; dette var Indledningen til Slaget
ved Gorlize og Tarnov, i hvilket de
tysk-østerrigske Hære brød den russ. Front og tvang
Russerne til at rømme Vest-Galizien.
<i>G. Ht.</i>
</chapter>

<chapter name="Dunajev, Wanda von">
<b>Dunajev, Wanda von,</b> se <sp>Sacher Masoch</sp>.</chapter>

<chapter name="Dunajewski, Julian">
<b>Dunajewski</b> [-'jæfski], <sp>Julian</sp>, østerrigsk
Statsmand, f. 4. Juni 1822 i Stanislau i Galizien,
d. 29. Decbr 1907, studerede Retsvidenskaben
dels i Wien, dels ved sit Hjemlands Univ., og
blev 1852 overordentlig Prof. i Krakov. Herfra
forflyttedes han 1855 til Pressburg og 1860 til
Lemberg, men vendte 1861 tilbage til Krakov og
var den første Universitetslærer, der holdt
Forelæsninger over Statsvidenskaberne i det polske
Sprog (indtil 1880). Som Univ.'s Rektor havde
han 1864 og 1868 Sæde paa Galiziens Landdag,
valgtes 1870 til Medlem og indtog snart en
fremragende Stilling. 1873 valgtes D. til det
østerr. Underhus og tog livlig Del i
Forhandlinger om alskens finansielle og økonomiske,
saavel som statsretslige Spørgsmaal, som
Ordfører for Polakkerne. Juni 1880 blev han
Finansminister, gennemførte en Omdannelse af de
indirekte Skatter for at bringe Ligevægt i
Statshusholdningen og var Ministeriets bedste Taler
samt kraftig Hævder af det føderalistiske
Princip. Febr 1891 tog han sin Afsked; kort forinden
var han blevet livsvarigt Medlem af
Herrehuset. - Hans Broder <sp>Albin D.</sp> (1817-94)
blev 1879 Biskop i Krakov og 1890 ophøjet til
Kardinal.
<i>E. E.</i>
</chapter>

<chapter name="Dunal, Michel Felix">
<b>Dunal</b> [dy'nal], <sp>Michel Felix</sp>, fr.
Botaniker (1789-1856), har leveret Monografier til
Decandolle's <i>Prodromus</i> (Solanaceer, Cistaceer,
Vacciniaceer), over Solanaceerne (1813 og 1816),
Anonaceer (1817), samt et Arbejde over <i>Les</i>
