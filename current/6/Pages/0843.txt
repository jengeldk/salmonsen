Arbejdskommission i Kiel. Kanalen forbandt
Kielerfjord med Ejderen, der er sejlbar fra
Rendsborg til Tønning; den egl. E. strakte sig
fra Holtenau ved Kiel til Voorde ved
Overejderen (c. 11,3 km oven for Rendsborg) i en Længde
af 33,9 km, men i Reglen benævnedes hele
Strækningen fra Holtenau til Rendsborg, altsaa en
Længde af 45,2 km, for E. Den havde en Bredde
i Vandlinien af 31,4 m, i Bunden af c. 17 m
og en Vanddybde af c. 3,45 m og var forsynet
med i alt 6 Sluser, nemlig 3 Sluser,
Friedrich-Slusen ved Holtenau, Slusen ved Knoop og
Slusen ved Ratmannsdorf, der tjente til at løfte
Skibene fra Kielerfjord til Flemhudersee (c.
7 m over Østersøen), og 3 Sluser, Slusen ved
Königsförde, Slusen ved Cluvensiek og Slusen
ved Rendsborg, der tjente til at bringe Skibene
fra Flemhudersee ned til Rendsborg. Sluserne
var 56,5 m lange (Slusekamret 34,5 m langt), c.
8,5 m brede, og Skibene, der passerede Kanalen,
kunde derfor være indtil 32 m lange, 7,9 m
brede og have et Dybgaaende af c. 3 m.
Sluserne var byggede paa Pæleværk med
Sidemure af Mursten, beklædte mod Vandet med
et Parament af hollandske Klinker, Murenes
Hjørner, Dæksten og andre særlig udsatte
Steder var beklædte med bornholmsk
Sandsten. Portene var af Egetræ. 1823-25 blev
Slusen ved Holtenau ombygget, og Kong
Frederik VI gav dia denne Sluse Navnet
»Frederiksslusen«. Kanalen havde Trækvej paa
begge Sider paa Strækningen Holtenau til
Voorde, medens der langs Overejderen fra Voorde
til Rendsborg kun var Trækvej paa den
nordlige Side. Det angives (<sp>Dahlstrøm</sp>:
»Erläuterungsbericht zu den generellen Vorarbeiten
für den Bau des Nordostseekanals«), at hele
Sejladsen fra Holtenau til Tønning (c. 181 km)
for Dampskibe skulde tage c. 40 Timer og for
Sejlskibe c. 3-4 Dage, samt at Kanalen har
været befaret af c. 4000 Fartøjer aarlig.

Ved Anlægget af Nordøstersø-Kanalen er E.
nedlagt; for at bringe Skibene fra Ejderen ind i
Nordøstersø-Kanalen og omvendt, er der ved
Rendsborg bygget en Sluse, hvis Kammer er 68
m langt og 12 m bredt, og herved er Ejderen
fra Tønning til Rendsborg gennem
Nordøstersø-Kanalen sat i Forbindelse med Kielerfjord.
<i>(C. Ph. T.). J. M.-P.</i></chapter>

<chapter name=”Ejdersted”>
<b>Ejdersted,</b> en i det sydvestlige Sønderjylland
fremspringende Halvø mellem Hever-Strømmen
mod N. og Ejder-Mundingen mod S. Det er paa
faa Undtagelser nær et udmærket frugtbart
Marskland, gennemdraget af talrige Diger og
beskyttet ved saadanne langs Kysterne; kun
mod SV. findes en mægtig Klitbræmme,
»Hitzbank«, der erstatter Digerne her. Beboerne,
som opr. er Nordfrisere, men hvis Sprog i 17.
Aarh. fortrængtes helt af Plattysk, ernærer sig
især ved Kvægavl; mange af Husene ligger
sammenbyggede i Rækker, men mange ligger
spredte rundt om i Marsken, de saakaldte
»Hauberge«, som er omgivne af Grøfter, Haver og
Træplantninger; men egl. Skov findes ikke. E.
er dog undergaaet store Forandringer i Tidens
Løb ved Ændringer i Ejders Udløb og ved
Bortskylning af Land mod N. I Middelalderen
bestod E. af tre Herreder, nemlig E. mod Øst,
Everschop i Midten og Utholm mod Vest, som
egl. var tre Øer, idet de adskilles ved sejlbare
Vandløb; endnu i Slutn. af 14. Aarh. skal
Utholm have været forbundet med Pelvorm ved
en Bro; i Slutn. af 15. Aarh. blev de tre
Herreder forenede ved Inddigning. Før 1864
udgjorde E. et eget Landskab, der deltes i
Østerdelen (E. og Everschop) og Vesterdelen
(Utholm) og indbefattede i det hele 18 Sogne; nu
danner E. (Eiderstedt) en egen Kreds i det
preuss. Regeringsdistrikt Schleswig, Provinsen
Schleswig-Holstein; den er 332 km<sup>2</sup> og har
1905 16300 Indb. (1855 havde den c. 19000, 1871
17500 Indb.); den har to Byer, Garding og
Tønning, hvoraf den sidste er Kredsstad.
<i>H. W.</i></chapter>

<chapter name=”Ejderstenen”>
<b>Ejderstenen</b> er Navnet paa en Sten med
Indskriften <i>Eidora. Romani Terminus Imperii</i>
(»Ejderen, det rom. Riges Grænse«), som omtr.
1671 blev opsat paa den mod Holsten vendende
Side af den »Holstenske Port« paa Sydsiden af
Ejderøen i Rendsborg. Denne Bys
Fæstningsværker var da lige blevet ombygget og den
Holstenske Port opført paa ny. Indskriften har
maaske allerede staaet paa den ældre Port, men
det er dog mere sandsynligt, at den først er
blevet anbragt paa den ny som Udtryk for den af
Frederik III efter Enevældens Indførelse
indledede Politik at knytte Hertugdømmet Slesvig
saa nøje som muligt til Danmark, hvorved det
ogsaa blev en Opgave paa ny at fastslaa
Ejderens Bet. som Rigsgrænse. - E. blev fjernet fra
sin Plads over Porten efter Befaling af
Kronprins Frederik 12. Decbr 1806, »fordi denne
Inskription ej mere paa dette Sted er passende«.
Efter »det hellige rom. Rige«s Opløsning 1806
havde Kronprinsen nemlig nyttet Lejligheden
til at indlemme Holsten i det danske Monarki
»som en i enhver Henseende fuldkommen
uadskilt Del af samme«, og det gjaldt derfor nu
om at udslette Bevidstheden om Ejdergrænsen.
Stenen stod herefter paa Tøjhuset i Rendsborg
indtil 1863, da det trak op til Krig. Der blev
da givet Ordre til at sende den til Kbhvn; den
kom dog foreløbig kun til Artilleridepotet paa
Als, og først i April Kvartal 1864 afleveredes den
til Tøjhuset i Kbhvn, hvor den siden har staaet.
- E. er af mørkebrun Sandsten, omtr. 1 1/4 m
lang og 80 cm høj; Indskriften er sat med
kvarterhøje, forgyldte Bogstaver.
<i>H. L. M.</i></chapter>

<img>Ejderstenen. </img>
