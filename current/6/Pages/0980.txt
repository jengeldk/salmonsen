Af Ovne, hvor det opvarmede Medium benyttes
som Leder, skal nævnes <sp>Elektrostaalovne</sp>,
<sp>Karbidovne</sp>, <sp>Karborundovne</sp> og
<sp>Aluminiumsovne</sp>. <sp>Elektrostaalovnene</sp>
efter dette Princip er hovedsagelig konstruerede
af <sp>Gin</sp> og er skematisk fremstillede i Fig. 1,
2 og 3. Raamaterialet, smeltet Jern (se i øvrigt
under <sp>Staal</sp>), hældes igennem Tragterne
<i>H</i> ned i de to Staalelektroder <i>B</i> og flyder
herfra langsomt igennem Renderne <i>A</i> til
Udløbstuden <i>K</i>. Strømmen føres til de to
Elektroder <i>B</i> igennem Skinnerne <i>G</i>. For at
formindske Varmetabet til Omgivelserne er Ovnen
omgivet af Murværk. Gin angiver for en Ovn med
en Dagproduktion af c. 350 t et Strømforbrug
af 7200 KW (60000 Amp. X 120 Volt). Der
benyttes Vekselstrøm til disse Ovne, dels er denne
Strømart lettere at fremstille til saa store
Strømstyrker (ved Hjælp af Transformatorer),
dels er man her fri for skadelige elektrolytiske
Bivirkninger. Et andet Princip for
Elektrostaalovne er angivet af <sp>Héroult</sp> (Fig. 4). Han
anvender Kulelektroder i, der dyppes ned i den
smeltede Masse <i>m</i>, der bestaar af smeltet
Slagge, medens det smeltede Staal <i>n</i> ikke berøres
af Elektroderne. Herved undgaas Forurening af
Staalet, idet det fra Elektroderne bortbrændte
Materiale optages i den smeltede Slagge. Der
angives for en Ovn af denne Konstruktion med
en Chargevægt af 1500 kg et Strømforbrug paa
250 KW. En lgn. Konstruktion er anvendt af
Héroult ved Lysbueovne (se ndf.). <sp>Karbidovne</sp>
til Fremstilling af Kalciumkarbid er gerne
udført som vist i Fig. 5. Den ene Elektrode er her
selve den Beholder, hvori Smeltningen af Kul
og Kalk finder Sted, og som er udforet med

<img>
Fig. 5. Karbidovn.
</img>
<img>
Fig. 6. Karborundovn (skematisk).
</img>
<img>
Fig. 7. Karborundovn (Snit efter endt Charge).
</img>
