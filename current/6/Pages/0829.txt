komprimeret Luft, saaledes bl. a. ved en Bro
over Garonne ved Bordeaux. 1867 grundede han
i Lavallois-Perret et Etablissement for Udførelse
af Jernkonstruktioner (nu Aktieselskab). Ved de
mange større Arbejder, der er udførte af E.,
kan adskillige Fremskridt noteres, navnlig m.komprimeret Luft, saaledes bl. a. ved en Bro
over Garonne ved Bordeaux. 1867 grundede han
i Lavallois-Perret et Etablissement for Udførelse
af Jernkonstruktioner (nu Aktieselskab). Ved de
mange større Arbejder, der er udførte af E.,
kan adskillige Fremskridt noteres, navnlig m.
H. t. Montering af Broer uden fast Stillads. Af
hans mere kendte Brobygninger maa nævnes de
store Buebroer over Douro ved Oporto og over
Truyère ved Garabit. Fra hans Virksomhed i
andre Grene af Ingeniørvæsenet skal omtales
hans Medvirkning ved Opstilling af et
Sluse-kanalprojekt for Panama-Kanalen, da det viste
sig. at en Niveaukanal ikke kunde gennemføres
med de til Raadighed staaende Midler. Mest
kendt er hans Navn maaske blevet ved
Eiffel-Taarnet (s. d.), om dette end ikke kan kaldes
hans betydeligste Præstation som Ingeniør. 1889
modtog han <i>Prix Montyon</i> for sine udførte
Jernkonstruktioner. Senere har han kastet sig over
Undersøgelser ang. Luftmodstanden og har
herover anstillet en lang Række omhyggelige
Forsøg, dels i et hertil indrettet Laboratorium paa
Eiffeltaarnet, dels paa sit ny Laboratorium i
Auteuil. Resultaterne er nedlagte i <i>Recherches
expérimentales sur la Résistance de L'Air,
exécutées à la tour Eiffel</i> (Paris 1907), og i
<i>Nouvelles Recherches expérimentales sur la
résistance de l'air</i> (1912).
<i>A. O-d.</i></chapter>

<chapter name=”Eiffel-Taarnet”>
<b>Eiffel-Taarnet</b> [æ'fæl-], det 300 m høje
Jerntaarn, der byggedes paa Marsmarken i
Paris af Ingeniør Eiffel i Anledning af
Verdensudstillingen 1889, og som ubetinget blev
Udstillingens mest omtalte Bygning. Som det til Dels
fremgaar af hosstaaende Afb. af Taarnet, staar
det paa 4 opad konvergerende Ben, anbragte i
Vinkelspidserne af et Kvadrat, hvis Sidelinie
forneden er 101,4 m. Foroven er de ved et
Gittersystem byggede sammen til en
sammenhængende Konstruktion; i de to nederste Etager
er der derimod ingen saadan Forbindelse,
saaledes at Benene her virker sammen som en
rumlig Portalkonstruktion. Hvert af Benene
bestaar igen af 4 Søjler med kasseformet
Tværsnit, indbyrdes forbundne ved et Gitter.
Taarnets væsentligste Paavirkning hidrører fra
Vindtrykket; til Grund for Beregningen er lagt to
forsk. Antagelser: enten et ensformigt Tryk af
300 kg pr m<sup>2</sup> over hele Højden ell. 400 kg pr
m<sup>2</sup> paa det øverste Stykke, 200 kg paa det
nederste. Materialet er Svejsjern; den totale
Vægt af Taarnet er 7000 t, Bekostningen ved
Opførelsen c. 5 1/2 Mill. frc. Svingningen af
Toppen under Vindens Indvirkning er beregnet til
højst 22 cm. under en Orkan. Hvert af de 4
Ben staar paa et solidt muret Fundament, ell.
rettere hver af Benenes 4 Hovedsøjler staar paa
sin Murklods. For at uskadeliggøre en mulig
uensformig Synkning er der truffet den
Forholdsregel, at Benene kan løftes ved
hydrauliske Presser og Kiler indsættes. Monteringen
udførtes særdeles elegant, idet der kun i
meget ringe Omfang anvendtes fast Stillads.
Taarnet er forsynet med 3 Platformer i Højderne
57,63 m, 115,73 m og 276,13 m over Jorden; disse
skal afgive Plads for de Besøgende, de to
nederste er forsynede med Lokaler til
Restaurationer m. m.; deres Størrelse er henh. 4200
m<sup>2</sup>, 1400 m<sup>2</sup> og 350 m<sup>2</sup>. Opstigningen foregaar
ved hydraulisk drevne Elevatorer, men der er
desuden anbragt Trapper. Foruden som
Udsigtspunkt - fra Toppen er Synsvidden 60-70
km - har det vist sig, at Taarnet kunde
gøre Nytte som Observationspost under en Krig
og som Middel til at anstille meteor. og fys.
Iagttagelser i de højere Luftlag (Luftmodstands- og
Vindtryks - Undersøgelser - se <sp>Eiffel</sp> -,
Fugtigheds- og Temperaturforhold o. s. v.).
<i>A. O-d.</i></chapter>

<img>
Eiffel-Taarnet.</img>

<chapter name=”Eiger”>
<b>Eiger</b> ['a^ig<sub>ə</sub>r], en af de højeste Tinder i
Finsteraarhorn-Gruppen i Berner-Alperne,
hæver sig SV. f. Grindelwald-Dalen til en Højde
af 3975 m. Den blev første Gang besteget 1858
af Ch. Barrington. Den bestiges fra Stationen
Scheideck.
<i>G. Ht.</i></chapter>

<chapter name=”Eigg”>
<b>Eigg</b> [eg], lille Ø ved Skotlands Vestkyst,
ligger i Hebridernes indre Gruppe S. f. Sky.
29,5 km<sup>2</sup> med c. 200 Indb. Den højeste Top,
<sp>Scuir of E.</sp> (393 m), bestaar af Basalt.
<i>G. Ht.</i></chapter>

<chapter name=”Eighth”>
<b>Eighth</b> ['e<sub>i</sub>tþ], eng. Længdemaal = 1/8 Inch
= 3,175 mm.
<i>Th. O.</i></chapter>

<chapter name=”Eigonpræparater”>
<b>Eigonpræparater</b> [aj-] er Jod- og
Brom-Æggehvidepræparater af konstant
Sammensætning og anvendes i Medicinen, dels indvortes i St
f. Jodkalium og Bromkalium, dels udvortes mod
Ekzem, Erythem o. a. Hudsygdomme. De
vigtigste af dem er flg.: <sp>Jodeigon</sp> (α-Eigon,
<i>Albumen jodatum</i>) er et brunt Pulver, som
indeholder 20 % fast bundet Jod og er uopløseligt i
