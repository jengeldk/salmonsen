høj Grad modstandsdygtige (immune) over for
elektrisk Paavirkning. Den elektriske Rokke
bringer sine Unger levende til Verden, uagtet
de elektriske Strømme, hvormed den overvælder
sit Bytte, paaviselig gennemløber dens Legemes
Indre; selv nok saa mægtige Slag fra en
elektrisk Fisk glider virkningsløst af paa dens Lige;
ej heller har kunstig frembragt Elektricitet, f.
Eks. vekslende Induktionsstrømme, som dræber
enhver anden Fisk, kendelig Indvirkning paa
dem. Lige saa besynderligt er det, at man
hyppig hos den elektriske Malle finder Rundorme
indkapslet i selve det e. O. Alle elektriske
Fisk udmærker sig ved paafaldende træge
Bevægelser. De har heller ikke nødigt at
anstrenge sig synderlig for at skaffe sig Føden;
det frygtelige Vaaben, hvoraf de er i Besiddelse,
sætter dem i Stand til med Lethed at overvælde
selv et Bytte, som en paa sædvanlig Maade
udrustet Fisk kun kunde tage efter en alvorlig
Kamp. Man har f. Eks. i Maven paa en 420 g
vægtig <i>Torpedo</i> fundet en Fisk, som vejede 53 g.
Elektriciteten er tillige et Forsvarsvaaben. De
større <i>Torpedo</i>-Arters Stød slaar en voksen
Mand til Jorden, hvad man gentagne Gange har
erfaret med en ved Nordamerikas østlige Kyster
levende Art, men den naar da ogsaa en Længde
af 1 2/3 m og en Kropbredde af 1 1/3 m. Og selv
de ved Europas, særlig Middelhavslandenes
Kyster forekommende Former, der er rene
Undermaalere i Sammenligning med denne Kæmpe,
skal kunne kaste den Mand omkuld, som
uforvarende kommer til at træde paa dem. Den
elektriske Barryg naar en Længde af 1 2/3 m og
en Vægt af 12 1/2 kg, hvoraf mer end en
Trediedel kommer paa de e. O. alene. Man har
beregnet, at den Elektricitetsmængde, som en
Barryg paa 1 m's Længde sætter i Bevægelse,
er lig Udladningen af et indtil Maksimum ladet
Leydner-Batteri paa 25 Flasker med en
dobbelbelagt Glasoverflade paa 2,258 m<sup>2</sup>. Dens Slag
frembringer voldsomme Smerter, men efterlader
dog ikke varig Men. Under sin Jagt paa Fisk,
Krebs o. s. v. fylder den Vandet vidt og bredt
med Strømkurver, som betegnes ved, at døde
ell. bedøvede Frøer og Fisk driver op til
Overfladen. - E. O. med svagere Virkning (tidligere
fejlagtig kaldet »pseudo-elektriske«) forekommer
i Halen hos ægte Rokker (<i>Raja</i>), <i>Sternachus</i>
(beslægtet med Barryggen) og Nilgedder
(<i>Mormyrus</i>, <i>Gymnarchus</i>). (<sp>Litt</sp>.: <sp>Sachs</sp>,
»Untersuchungen am Zitteraal; bearbeitet von Du
Bois-Reymond« [Leipzig 1881]; <sp>Fritsch</sp>, »Die
elektrischen Fische: <i>Malopterurus electricus</i>«
[Leipzig 1887]; »Die Torpedineen« [Leipzig 1890];
<sp>Ballowitz</sp>, »Das elektrische Organ des
afrikanischen Zitterwelses« [Jena 1899]. I disse
Arbejder findes Fortegnelse over den ældre Litt.).
<i>Ad. J.</i></chapter>

<chapter name="elektriske Ovne">
<b>elektriske Ovne.</b> Anvendelse af Elektriciteten
til Frembringelse af høje Temp. har i de
senere Aar, da det ved de store Vandkraftanlæg
er lykkedes at fremstille Elektriciteten
nogenlunde billigt, faaet en ret stor Udbredelse i
Industrien. Der anvendes hovedsagelig to
Principper for e. O., nemlig 1) <sp>Modstandsovne</sp>
og 2) <sp>Lysbueovne</sp>. - 1)
<sp>Modstandsovnene</sp> kan igen være af forsk. Princip, idet
man enten kan benytte selve det Materiale, der
skal ophedes (smeltes), som Leder for den
elektriske Strøm, ell. man kan sende Strømmen
igennem særlige Varmeelementer, bestaaende af
Modstandstraad, hvorfra da Varmen ved
Ledning forplantes til det Medium, der skal
opvarmes. Den sidste Metode anvendes
hovedsagelig til elektriske Varme- og Kogeapparater
samt til en Del Laboratorieovne, der ikke
nærmere skal omtales. Naar selve det Medium, der
skal opvarmes, benyttes som Leder, kan man
enten direkte lede Strømmen igennem Lederen,
ell. man kan frembringe den ved Induktion,
<sp>Induktionsovne</sp>.

<img>
Fig. 1.
</img>
<img>
Fig. 2.
</img>
<img>
Fig. 3.
Elektrostaalovn efter Modstandsprincippet.
</img>
<img>
Fig. 4. Héroult Elektrostaalovn.</img>

