Nationalforsamlingen, hørte til Venstre og tog virksom Del
i Forhandlingerne, særlig om den ny Forfatning
1875. Han var 1876-81 Medlem af
Deputeretkamret og en ivrig Talsmand for Kommunernes
Selvstyre. 1883 blev han Sendemand i Chile. Af
D.'s Skr bør fremhæves: <i>Les Encyclopédistes,
leurs travaux, leurs doctrines et leur influence</i>
(1865), <i>Fréd. Bastiat</i> (1878) og <i>L'esprit des
révolutions</i> (2 Bd, 1879).
<i>E. E.</i></chapter>

<chapter name=”Dupray, Henri Louis”>
<b>Dupray</b> [dy'præ], <sp>Henri Louis</sp>, fransk
Maler, f. 3. Novbr 1841 i Sédan, d. Apr. 1909 i
Paris, Elev af Pils og Cogniet, malede friske
Soldaterlivsbilleder og blev bl. de populæreste
af den fr.-tyske Krigs Malere: »Hovedvagten i
Paris' Omegn« (1872), »Besøget ved
Forposterne« (1874, Mus. i Grenoble), »Artillerister«
(Rochefort-Mus.), »Efteraarsmanøvre« (1877),
»Kejserinde Eugénie forlader Paris efter
Republikkens Proklamation« (1884) m. v.
<i>A. Hk.</i></chapter>

<chapter name=”Dupré, Georges”>
<b>Dupré</b> [dy'pre], <sp>Georges</sp>, fr. Ciselør og
Medaillør, f. i St Etienne 24. Oktbr 1869, d. i Paris
Juni 1909, kom 1892 paa École d. Beaux-Arts
(under Roty), vandt 1896 Rom-Prisen og naaede
i sit korte Liv frem i første Række i fr.
Medaillørkunst. Hans ikke omfangsrige samlede
Værker omfatter prægede og støbte Medailler
og Plaketter; mange i fr. Mus. I Glyptoteket i
Kbhvn. Plaketten »Overvejelse« (slaaet Sølv).
(<sp>Litt</sp>.: <sp>F. Mazerolle</sp>, <i>G. D., Biogr. et Cat.</i>
[Châlons-sur-Marne 1903]).
<i>A. Hk.</i></chapter>

<chapter name=”Dupré, Giovanni”>
<b>Dupré</b> [dy'pre], <sp>Giovanni</sp>, ital.
Billedhugger, f. 1. Marts 1817 i Siena, d. 10. Jan. 1882
i Firenze, en af Italiens betydeligste Kunstnere
i 19. Aarh., uddannede sig mest paa egen Haand.
Med »Den døde Abel« (1842), hvortil sluttede sig
»Kain« (1844, begge i Bronzegengivelse i Pal.
Pitti), brød hans selvstændige Kunstnernatur
sig sin egen Vej midt i Tidens Manierisme. Hans
skarpe Naturiagttagelse, der ofte gav sig meget
kraftige Udslag i hans Kunst, brødes senere,
under Indflydelse fra Canova's Værker, med en
idealiserende, allegoriserende Stræben; ædel og
dyb Følelse præger hans stemningsfulde,
alvorlige Kunst med dens mørke Tungsind. Hans
betydeligste Værker er Relieffet »Korsets Triumf«
(paa St. Croce's Hovedportal, Firenze), »Pietà«
med den gribende udtryksfulde døde Kristus
(1860-65, Misericordiakirkegaarden i Siena) og
Cavour-Monumentet i Turin (1872) med Cavour
og den knælende Italia, der rækker ham
Borgerkronen (allegoriske Kolossalstatuer om
Postamentet). Andre kendte Arbejder:
Marmorstatuerne Giotto og Sant' Antonio (1852, Uffizi),
Pius II (St. Domenico i Siena), sørgende
»Sappho« (1857), »Bakkantinde«, Mindesmærkerne for
Wellington (1856), for Grevinde Ferrari-Corbelli
(1859, St. Lorenzo, Firenze), Kolossalstatuen »Den
opstandne Kristus« (1866, Buti) m. m. Han skrev
ogsaa om Kunst: <i>Pensieri sull'arte e ricordi
autobiografici</i> (1882). (<sp>Litt</sp>.: <sp>P. Dotti</sp>, <i>G. D.</i>
[1884]; <sp>Frieze</sp>, <i>The art of Giovanni D.</i>
[London 1886]). Hans Datter og Elev <sp>Amalie D.</sp>
(f. c. 1845) er en anset Billedhuggerinde, hvis
populæreste Arbejde er en Giotto-Statue.
<i>A. Hk.</i></chapter>

<chapter name=”Dupré, Jules”>
<b>Dupré</b> [dy'pre], <sp>Jules</sp>, fr. Landskabsmaler
f. 5. Apr. 1811 i Nantes, d. 6. Oktbr 1889 i
l'Isle-Adam, lærte først Porcelænsfabrikationen,
uddannede sig derefter i Malerkunst og
debuterede paa Salonen 1831 med fl. Landskaber fra
Dept Vienne; et Ophold i England, hvor han
sikkert fik Constable's Kunst at se, lærte ham
bredere Lys- og Farveeffekter. D. har skildret
med Forkærlighed Frankrigs vestlige Egne og
valgte helst ganske enkle Emner. »Det Indre af
en Bondegaard«, »Kvæghjord«, »Landsby i Dept
Landes«, »En Hjord gaar over en Bro i Berri«,
»Compiègne-Skoven«, »Mose i Sologne« etc.,
oftest flade Landskaber med vid Horisont, hvor
Lys og Luft ret kan gøre sig gældende, og hvor den
sluttede Stemning skyldes den Energi og
Inderlighed, hvormed Maleren har levet sig ind i
Emnet. D. blev en af Hovederne for Frankrigs
berømte <i>Paysage-intime</i>-Malerskole; sin kraftige
Helhedsvirkning naar han ved en meget pastos,
til Tider næsten reliefagtig Farvepaasætning,
der ikke gør synderlig Rede for Enkelthederne,
men dog lader Landskabets Form komme til
sin Ret. (<sp>Litt</sp>.: <sp>J. Claretie</sp>, <i>D.</i> [1879]).
Broderen <sp>Léon Victor D.</sp> (1816-79) var en
flink Landskabsmaler (særlig Flodbilleder), der
uddannede sig efter sin ældre Broder.
<i>A. Hk.</i></chapter>

<chapter name=”Dupré, Louis”>
<b>Dupré</b> [dy'pre], <sp>Louis</sp>, fr. Danser, f. c.
1697, d. 1774, nød stor Anseelse baade som
Danser og som Ballet-Kompositør. D., der
kaldtes »Dansens Gud«, havde til Valgsprog: »Man
kan danse med Fødderne, men smukt danser
man kun med Armene«.
<i>S. L.</i></chapter>

<chapter name=”du Prel, Carl”>
<b>du Prel</b> [dy-'præl], <sp>Carl</sp>, Friherre, tysk
Forf., f. 3. Apr. 1839 i Landshut i Neder-Bayern,
d. 5. Aug. 1899 i Heiligkreuz (Tirol), kom 1858
til Univ. i München, traadte Aaret efter ind i
den bayerske Armé, hvorfra han 1872 tog sin
Afsked som Kaptajn; senere har han levet
som filos. Forf. paa forsk. Steder i Sydtyskland.
1868 erhvervede han Doktorgraden i Tübingen
ved en Afh. om Drømme (»Oneirokritikon, der
Traum v. Standpunkt d. transcendentalen
Idealismus«). Bl. hans Hovedværker kan anføres:
»Der gesunde Menschenverstand vor den
Problemen der Wissenschaft« (1872), »Kampf ums
Dasein am Himmel« (1874), hvis 3. Opl. bærer
Titlen »Entwickelungsgeschichte des Weltalls«
(1882), »Studien über die Geheimwissenschaften«
(2 Bd, 1890-91). Desuden har han skrevet over
50 Værker og Afh., mest i
spiritistisk-okkultistisk Retning; hans »Ausgewählte Schriften«
udkom i 19 Bd, Leipzig 1900-01.
<i>Alfr. L.</i></chapter>

<chapter name=”Duprez, Gilbert Louis”>
<b>Duprez</b> [dy'pre], <sp>Gilbert Louis</sp>, fransk
Operasanger (Tenorist) og Sanglærer, f. 6. Decbr
1806 i Paris, d. 23. Septbr 1896 i Passy, blev
allerede som Dreng optaget i Choron's
Musikinstitut; medens Stemmen var i Overgang,
studerede han flittig Teori og Komposition og
fortsatte senere sine Sangstudier. Sine første
Partier sang D. i Italien, kom saa tilbage og
debuterede 1825 paa Odéon-Teatret som Almaviva
i »Barberen«. 1827 giftede han sig med
Sangerinden Mlle. Duperron (d. 1872 i Bryssel), gik
igen til Italien, hvor han 1835 i Neapel kreerede
Edgardo i <i>Lucia di Lammermoor</i>, og først 1836
fik han fast Fodfæste i Paris, da han efter
Nourrit's Død blev engageret ved den store
Opera og under stormende Bifald debuterede
som Arnold i »Wilhelm Tell«. 1836-49 var han
knyttet til Operaen, sang bl. a. de store
Tenorpartier i »Den Stumme«, »Robert«,
