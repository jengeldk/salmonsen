svækker dette, dels frembringer en saadan
Forskydning i Hovedfeltets Retning, at Børsterne,
som jo anbringes der, hvor Feltet skifter fra
N. til S., altsaa hvor der intet Felt er, nu maa
forskydes ud fra den Stilling midt imellem
Polerne, hvor de stod ved Tomgang. Denne
Forskydning er nødvendig, da
man ellers vil faa stærk
Gnistdannelse mellem
Kommutator og Børster. Ved alle
moderne Maskiner anbringer
man derfor til Ophævelse af
Ankerreaktionen enten en i
Polerne indbygget
<sp>Kempensationsvikling</sp>
(hurtiggaaende Dynamoer,
Turbodynamoer) ell. særlige imellem
Maskinens Hovedpoler
anbragte smaa Hjælpepoler, de
saakaldte <sp>Vendepoler</sp>,
hvis forholdsvis faa Vindinger
gennemløbes af den af
Maskinen afgivne Strøm. Man
afpasser da Antallet af
Vindinger paa Vendepolen
saaledes, at dennes Felt saavidt muligt ophæver
Ankerreaktionens Felt. I Fig. 6 er vist de
enkelte Dele af en lille Jævnstrømsmaskine; en
større Maskine (1200 KW, 600 Volt) er vist i Fig. 7.

<sp>Jævnstrømsmotorer</sp> er konstruerede
ganske paa samme Maade som Dynamoerne.
Den samme Maskine lader sig efter Behag
benytte baade som Generator og Motor. Gaar
der Strøm igennem Maskinens Ankertraade, vil
disse af Magnetfeltet blive paavirkede med et
vist Drejningsmoment, hvilket Moment for
Dynamoens Vedkommende overvindes af den
Kraftmaskine, der driver Dynamoen rundt, og som
for Motorens Vedkommende selv driver Ankeret
rundt og sætter det i Stand til at udføre mek.
Arbejde.

Vilde man sætte den stillestaaende Motors
Klemmer i direkte Forbindelse med
Ledningsnettet, vilde Ankeret p. Gr. a. sin ringe Ohm'ske
Modstand optage en saa stærk Strøm, at det
muligvis vilde tage Skade. Man anbringer derfor i
Serie med Ankeret en saakaldt
<sp>Igangsætningsmodstand</sp>, saaledes afpasset, at
Motoren gaar i Gang med passende Strømstyrke
(Fig. 8). Efterhaanden som Motorens
Omdrejningstal stiger, induceres der i Ankertraadene

<img>
Fig. 5. Skema for Serie-, Shunt- og Compoundmaskiner.
</img>
<img>
Fig. 6. En Jævnstrømsmaskines enkelte Dele: 1. Aag, 2. Magnetpoler (Jernkerner), 3. Vendepoler
(Jernkerner), 4. Magnetspoler, 5. Spoler til Vendepoler, 6. Lejeskjold, 7. Forleje (Kommutatorsiden), 8. Bagleje,
9. Overpart af Lejer, 10. Ankerjern, 11. Ankervikling, 12. Kommutator, 13. Børster, 14. Børstebro.
</img>
