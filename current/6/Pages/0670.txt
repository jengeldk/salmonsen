let af en Overlevelsestavle. Det er endvidere
let at bevise, at den reciproke Værdi af
Middellevetiden (1 : Antallet af Aar) for Nyfødte
(0-aarige) netop paa rationel Maade vil give den
af <sp>Körösi</sp> søgte summariske
Dødelighedskvotient, beregnet paa Grundlag af en ikke
længere forud vilkaarlig valgt Aldersfordeling, men
paa Grundlag af den, der bestemmes alene ved
Dødelighedsforholdene i Befolkningen. Ang.
andre biometriske Funktioner
(<sp>Dødelighedskraft</sp>, <sp>Dødelighedsintensitet</sp>,
<sp>sandsynlig Levetid</sp>) henvises til
nedenstaaende Litteraturfortegnelse.

Med Anvendelse af de foran beskrevne Maal
for Dødelighed skal i det flg. meddeles nogle
Oplysninger om Dødeligheden i de forsk. Lande
før og nu og Dødelighedens Afhængighed af de
væsentligste, varierende Omstændigheder.

Hvad først <sp>Danmark</sp> angaar, giver
hosstaaende Tabel 1 i grove Træk Oplysning om,
hvorledes <sp>Dødeligheden har
forandret sig i den Tid</sp>, for hvilken man har
paalidelige Oplysninger.

Tabel 1.<td>Gennemsnitlig aarlig Antal Dødsfald pr 1000 Indb. i Danmark.
<table>
<td l>1801-1810<td r>23,7
<td l>1811-1820<td r>21,4
<td l>1821-1830<td r>21,9
<td l>1831-1840<td r>23,1
<td l>1841-1850<td r>20,4
<td l>1851-1860<td r>20,6
<td l>1861-1870<td r>19,9
<td l>1871-1880<td r>19,4
<td l>1881-1890<td r>18,6
<td l>1891-1895<td r>18,5
<td l>1896-1900<td r>16,4
<td l>1901-1905<td r>14,8
<td l>1906-1910<td r>13,7
<td l>1911<td r>13,4
<td l>1912<td r>13,0
<td l>1913<td r>12,5
</table>

De anførte 10-Aars Perioder dækker over ret
betydelige aarlige Svingninger, særlig omkr.
1830 (Koldfeberepidemier), 1853 (Kolera) og 1864
(Krigen og Epidemier); men ellers viser Tallene
en stadig synkende Dødelighed. I de sidste 20
Aar har Nedgangen været særlig stærk og uden
store Svingninger, og <sp>Danmark staar nu
som Nr 1, hvad lav Dødelighed
angaar</sp>, naar bortses fra nogle amer. og
australske Lande, hvor stærk Indvandring fremkalder
en for Dødeligheden særlig gunstig
Aldersfordeling. Allerede Dødelighedskvotienten for 1906
(13,5) fremkaldte i Udlandet Tvivl om
Muligheden af en saa lav Dødelighed; imidlertid
har ikke blot Bevægelsen siden fortsat sig, men
Norge og Sverige udviser nu paa lidet nær en
lgn. lav Dødelighed. At Danmarks Folketal,
trods Udvandring og en i de senere Aar
betydelig Nedgang i Fødselshyppigheden, har
kunnet være i forholdsvis stærk Stigning, er
desuden et andet talende Vidnesbyrd om Danmarks
lave Dødelighed.

Det navnlig i den sidste Menneskealder stærke
Fald i D. genfindes uden Undtagelse overalt i
Europa, jfr. Tabel 2, hvor Landene er ordnede
efter den summariske Dødelighedskvotients
Størrelse 1906-10. Det vil imidlertid ses, at ordnes
Landene efter de tilsvarende Tal i de anførte
ældre Perioder, vilde Ordenen ikke blive
væsentlig anderledes, skønt Faldet i Dødelighed
gennemgaaende er større for Lande med høj
Dødelighed. De skandinaviske Lande har i det
hele den mindste Dødelighed, hvilket antagelig
skyldes baade Klima og Kulturforhold, samt en
forholdsvis ringe Bybefolkning; Rusland staar
sidst i Rækken og har en Dødelighed, der omtr.
er det dobbelte af de skandinaviske Landes;
ogsaa Østerrig og Ungarn staar ugunstigt;
Grunden maa for en Del søges i disse Landes
store Fødselshyppighed, der forøger den store
Børnedødeligheds Ret. (jfr ndf.).

Tabel 2. Gennemsnitlig aarlig Antal Dødsfald
pr 1000 Indb.
<table>
<td><td>1851-56<td>1871-1876<td>1891-96<td>1906-10
<td>Danmark<td c>20,3<td c>19,5<td c>18,5<td c>13,7
<td>Norge<td c>17,3<td c>17,5<td c>16,8<td c>13,8
<td>Sverige<td c>21,7<td c>18,3<td c>16,6<td c>14,3
<td>Nederlandene<td c>24,4<td c>25,5<td c>19,6<td c>14,3
<td>Engl.-Wales<td c>22,7<td c>20,0<td c>18,7<td c>14,7
<td>Belgien<td c>22,0<td c>23,4<td c>20,3<td c>16,0
<td>Schweiz<td c>»<td c>23,8<td c>19,9<td c>16,0
<td>Tyskland<td c>27,1<td c>28,8<td c>23,3<td c>17,5
<td>Frankrig<td c>24,1<td c>25,0<td c>22,3<td c>19,2
<td>Italien<td c>»<td c>30,5<td c>25,4<td c>21,0
<td>Østerrig<td c>34,2<td c>32,6<td c>27,8<td c>22,5
<td>Ungarn<td c>»<td c>»<td c>31,9<td c>25,0
<td>Rusland<td c>»<td c>36,8<td c>35,7<td c>28,8
</table>

For blot i store Træk at anskueliggøre
Forskellen mellem <sp>Dødeligheden i Byerne
og paa Landet</sp> vil det ikke være
tilstrækkeligt at benytte de i de forrige Tabeller anvendte
summariske Dødelighedskvotienter, idet disse i
for høj Grad paavirkes af de ved Vandringen
fra Land til By fremkomne forsk.
Aldersfordelinger. De i Tabel 3 meddelte Tal er beregnede
paa den af Körösi foreslaaede Metode, idet
Aldersfordelingen ved Folketællingen 1901 er brugt
som Standard.

Tabel 3. Dødelighedskvotienter i promille.
Danmark 1890-1900.

<table>
<td><td c>Mænd<td c>Kvinder
<td>Hovedstaden<td c>25,2<td c>19,2
<td>Provinsbyerne<td c>21,6<td c>18,1
<td>Landet<td c>16,1<td c>15,8
</table>

Det vil heraf ses, at Dødeligheden paa Landet
er betydelig mindre end i Byerne og størst i
Hovedstaden. Navnlig er det Mændene, for hvem
Bylivet er usundt, formentlig p. Gr. a. Byernes
forholdsvis usundere Erhverv. Lgn. Forhold
genfindes overalt. M. H. t. de <sp>store Byers
Dødelighed</sp> kan anføres, at 1901-05 var
Dødeligheden i Kria, Sthlm, Amsterdam,
Rotterdam og Bryssel omtr. som i Kbhvn (c. 15-16
promille), lidt ugunstigere stod Hamburg, Berlin
og London med 16,3-17,0 promille, medens
endelig Dødeligheden i Paris var 18,0, i Wien 19,1
og i Petrograd 23,5 promille. Disse Tal dækker
dog navnlig for de meget store Byers Vedk.
over ret store Forskelligheder; betragtes
saaledes Kæmpebyen London, der har en
Befolkning paa c. 2 Gange Danmarks, og i hvilken
der findes Kvarterer, der i sanitær Henseende
staar vidt forsk., finder man saaledes for
enkelte kendte Kvarterer 1891-1900:

<table>
<td>Westminster<td r>18,2<td>promille
<td>City<td r>41,4<td c>-
<td>Whitechapel<td r>35,6<td c>-
<td>Hele London<td r>21,4<td>promille,
</table>
