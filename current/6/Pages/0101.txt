Almenbiblioteker fortrinlige System har vundet
Indpas i de fleste amer. Biblioteker, har det
haft vanskeligt ved at blive anerkendt i Europa,
til Dels p. Gr. a. de Fejl i Systematikken, som
opstaar, naar alt skal presses ind i 10 Klasser
og Underafdelinger; dog er det i de senere Aar
trængt igennem i adskillige Folkebiblioteker;
hos os har saaledes Statens Bogsamlingskomité
1914 udgivet en Modifikation af det til Brug
for danske Biblioteker.
<i>C. P. S.</i></chapter>

<chapter name="Deweylit">
<b>Deweylit</b> [dju<sub>i</sub>'lit] (<sp>Gymnit</sp>), et amorft
Mineral, som i sin kem. Sammensætning staar
Serpentinen nær, men indeholder noget mere
Vand (Formel vistnok: 4MgO.3SiO<sub>2</sub>.6H<sub>2</sub>O). Det
er harpikslignende, hvidligt ell. lyst farvet, har
ringe Haardhed (2-3) og ringe Vægtfylde (2).
Forekommer bl. a. med Serpentin i Fleims,
Tyrol, i kornet Kalksten ved Passau o. a. St.
<i>(N. V. U.). O. B. B.</i></chapter>

<chapter name="Dewing, Thomas">
<b>Dewing</b> ['dju.<sub>i</sub>ŋ], <sp>Thomas</sp>, amer. Maler,
f. 4. Maj 1851 i Boston, Elev af Boulanger og
Lefebvre i Paris, senere knyttet til New York
(hvor han 1888 blev Medlem af Nat. Acad.),
nyder ved sine stemningsfulde Portrætter og
Genrer, sin højt udviklede og delikate,
maleriske Teknik stor Popularitet i sit Fædreland.
Mange Værker i amer. Mus.: en Snes i Freer
Coll. i Washington, »Sommer« i samme Bys Nat.
Gal., »Brevet« i New Yorks Metrop. Mus. o. s fr.
<i>A. Hk.</i></chapter>

<chapter name="De Winne, Liévin">
<b>De Winne</b> [d<sub>ə</sub>-'ven<sub>ə</sub>], <sp>Liévin</sp>, belg.
Portrætmaler, f. 1821 i Gent, d. 13. Maj 1880 i Bryssel,
Elev af Felix de Vigne, har spillet en
fremtrædende Rolle i sit Fædreland som en ved Hove
og i fornemme Kredse yndet og meget søgt
Portrætmaler. Museet i Bryssel ejer hans store
Billede af Kong Leopold I.
<i>A. Hk.</i></chapter>

<chapter name="De Witt, J.">
<b>De Witt</b> [d<sub>ə</sub>-'vet], <sp>J.</sp>, se <sp>Witt</sp>.</chapter>

<chapter name="Dewittsland">
<b>Dewittsland</b> [d<sub>ə</sub>'vets-], forældet Navn paa
Nordkysten af Australlandet, fra Nordvestkap
indtil Roebuckbai, har faaet Navn efter
Søfareren Willem de Witt, der 1644 først besøgte
Kysten sammen med Tasman.
<i>M. V.</i></chapter>

<chapter name="Dewitz, von">
<b>Dewitz,</b> <sp>von</sp>, en gammel mecklenburgsk og
pommersk Adelsslægt, der allerede forekommer
i Beg. af 12. Aarh. Den fører i Skjoldet 3
Guldpokaler, paa Hjelmen 2 væbnede Arme,
holdende en Guldpokal. I Pommern findes en vel
vedligeholdt Ruin af en af Slægtens gl. Borge. Otto
II og Ulrik I von D. udnævntes 1348 af Kejser
Karl IV til Grever, og Otto forlenedes 1362 med
Grevskabet Fürstenberg, som efter hans Død
1362 gik over paa Kvindelinien. Af denne Slægt
har fl. tjent i Danmark. De bekendteste er
Brødrene Frantz Joachim og Ulrik Otto, Sønner af
Henning von D. til Gross-Daberkow, der begge
indkom under Kong Christian V. <sp>Frantz
Joachim von D.</sp> (1666-1719) deltog med
stor Hæder i Krigen mod Sverige, særlig
udmærkede han sig i Slaget ved Helsingborg 1710
og ledede derefter med stor Omsigt Skaanes
Rømning. I Slaget ved Gadebusch 1712
kommanderede han som Generalløjtnant og Inspektør
for Rytteriet højre Fløj, som trak sig tilbage i
god Orden. 1713 var han Medundertegner af
Steenbock's Kapitulation og udnævntes s. A. til
General til Hest og Geheimeraad. 1715 slog han
Karl XII ved Stresow paa Rügen, og efter
Stralsunds Fald blev han Generalguvernør over
Ny-Forpommern og Rygen. 1716 var han
Overgeneral over den allierede
dansk-preuss.-hannoveranske Hær, som indtog Wismar. Ved sin
Dristighed, parret med roligt Overlæg, indtog
han en fremragende Plads bl. Frederik IV's
Generaler. Til Rusland og Tsar Peter den Store
nærede D. stor Mistillid, og han var vel
nærmest den af Kongens Raadgivere, som
forhindrede den kombinerede dansk-russ. Landgang i
Skaane. Han ejede Hindsgavl og Frederiksgave
paa Fyn; hans Enke, Margrethe von Levetzow,
ejede Lundsgaard. - <sp>Ulrik Otto von D.</sp>
(1671-1723) var til 1693 med det danske
Hjælpekorps i Irland og Nederlandene og deltog 1701
-09 i den sp. Arvefølgekrig med Sjællandske
Rytterregiment; han udmærkede sig ved
Höchstädt 1704 og senere under Krigen i
Nordtyskland, særlig ved Gadebusch. 1719 gik han af som
Generalløjtnant og trak sig tilbage til sit Gods
Milsow i Mecklenburg. Han var første Gang
gift med en Datter af den første Greve Wedell
til Wedellsborg.
<i>H.-L.</i></chapter>

<chapter name="Dewsbury">
<b>Dewsbury</b> ['dju.zb<sub>ə</sub>r<sub>i</sub>], ældgammel By i det
nordlige England, Yorkshire, ved Calder,
Knudepunkt paa Great Northern Jernbanen, 12 km
SSV. f. Leeds, har (1911) 54083 Indb. og er
Hovedsædet for Fabrikationen af Kradsuld
(<i>Shoddy</i>) i England. Den leverer navnlig
Sengetæpper og Militær klæde. I Nærheden findes
Kulminer. Paulinus, den første Biskop af York,
prædikede her 627.
<i>G. Ht.</i></chapter>

<chapter name="Dexippos, Publius Herennius">
<b>Dexippos,</b> <sp>Publius Herennius</sp>, attisk
Statsmand, Feltherre og Historieskriver, vandt
269 en Sejr over Goterne, der truede Athen. Et
Værk af D., <i>Scythica</i>, skildrede Romernes Kampe
med Goterne, et andet, <i>Chronica</i>, gav en alm.
hist. Oversigt ned til Kejser Claudius II (270).
Fragmenterne er udgivne af Niebuhr i <i>Corpus
scriptorum Byzantinorum</i> Bd. I (1829), Müller i
<i>Historicorum Graecorum fragmenta</i> (1841-70)
Bd III, og Dindorf i <i>Historici Graeci minores</i>
(1870-71) Bd I.
<i>K. H.</i></chapter>

<chapter name="dextera">
<b>dextera</b> (<i>déxtra</i> [lat.], underforstaaet
<i>manus</i>, Haand), den højre Haand, Symbol paa
Troskab og Kraft.
<i>H. H. R.</i></chapter>

<chapter name="Dextrin">
<b>Dextrin,</b> d. s. s. <sp>Dekstrin</sp>.</chapter>

<chapter name="Deynze">
<b>Deynze</b> ['dæ^inz<sub>ə</sub>, fr. dæ.z], By i det vestlige
Belgien, Prov. Østflandern, ved Lys, er
Knudepunkt paa Jernbanen Gent-Tournai og har
Kniplings- og Geneverfabrikation. (1911) 5140
Indb.
<i>G. Ht.</i></chapter>

<chapter name="Dézamy, Théodore">
<b>Dézamy</b> [deza'mi], <sp>Théodore</sp>, fr. Socialist,
d. 1850 i sin Fødeby Luçon, levede største Delen
af sit Liv i Paris optaget af uophørlig Agitation
for sine af Fourier's individualistiske og
hedonistiske Socialisme paavirkede Teorier og i
bitter Strid ikke alene med det bestaaendes
Tilhængere, men ogsaa med Samtidens øvrige
revolutionære Retninger, navnlig den Cabet'ske
Kommunisme. Hans mest bekendte Skr er <i>Code
de la communauté</i> (1842) og <i>L'organisation de
la liberté et du bien-être universel</i> (1846). D.
foreslaar, at Menneskeheden skulde organisere
sig i Kommunesamfund paa omkr. 10000
Individer, med et »Kommunalpalads« som Centrum;
Arbejdets Deling skulde her være saa vidt
dreven som muligt og enhver beskæftiges, som han
