Biografi ved <sp>S. E. Dwigth</sp> [4 Bd, New York
1852]).
<i>(H. O-d.). A. Th. J.</i></chapter>

<chapter name=”Edwardsia”>
<b>Edwardsia</b> [ed'wə.dz<sub>i</sub>a], se <sp>Sophora</sp>.</chapter>

<chapter name=”Edwardsit”>
<b>Edwardsit</b> [edwəd-], d. s. s. <sp>Monazit</sp>.</chapter>

<chapter name=”Edwardsville”>
<b>Edwardsville</b> ['edwədzv<sub>i</sub>£], By i U. S. A.,
Stat Illinois, ligger 25 km NØ. f. St Louis ved
Cahokia Creek. (1910) 5010 Indb. E. har
Fabrikker og Kulminer.
<i>H. P. S.</i></chapter>

<chapter name=”Edø, Herred”>
<b>Edø,</b> <sp>Herred</sp>, Nordmøre Fogderi, Romsdals
Amt, (1910) 3485 Indb., er dannet af en Gruppe
Øer, af hvilke mærkes den store <sp>Smølen</sp>,
som udgør den væsentligste Del, 213,9 km<sup>2</sup>, samt
Edø. Herredet er en ejendommelig Del af
Norge; praktisk talt danner Smølen en eneste stor
Mose, afbrudt hist og her af enkelte Højdedrag,
hvis højeste Toppe ikke naar stort over 200 m.
Bebyggelsen følger overalt Stranden, hvor
Jordbunden er nogenlunde god, hvilket den navnlig
er paa Edø og nogle af de andre mindre Øer;
hele den indre Del af Smølen ligger som en
daarlig Havnegang, hvor kun de af de gode
Tørvemoser opgravede store Fyrrerødder vidner
om den tidligere Skovbestand. Af Arealet er
8,2 km<sup>2</sup> Ager og Eng; Resten er Moser, Fjelde
og Indsøer. 25 km<sup>2</sup> af Smølens Moser egner sig
til Opdyrkning. I gejstlig Henseende er Edø
delt i <sp>Edø Hovedsogn</sp> paa Sydsiden,
<sp>Bratvær Anneks</sp> i Nordvest og <sp>Hopen
Anneks</sp> i Nordøst. Befolkningen lever
næsten udelukkende af Fiskeri og er derfor ogsaa
samlet i de mange Vær, hvoraf enkelte har
bymæssig Bebyggelse; de største er <sp>Bratvær</sp>
og <sp>Raakholmen</sp>, begge i Bratvær Anneks,
samt <sp>Veiholmen</sp>, nordligst i Hopen Anneks.
Paa Edø er der gode Sauebeiter, hvorfor her er
anlagt en Faareavlsstation. Af industrielle
Anlæg mærkes Eide Mejeri og Nordmøre
Feldspatbrud. Smølen er et yndet Opholdssted for alle
Slags Vadefugle og for Ryper. Af større Vildt
forekommer her ogsaa Hjorte. Antagen
Indtægt 1910 400000 Kr og Formue 824000 Kr.
Herredets Areal er 274 km<sup>2</sup>, hvoraf 5 km<sup>2</sup> er
Indsøer.
<i>(J. F. W. H). M. H.</i></chapter>

<chapter name=”Eeckhout”>
<b>Eeckhout</b> ['e.khå^ut], 1) <sp>Gerbrand van
den</sp>, holl. Maler og Raderer, f. i Amsterdam
1621, d. smst. 1674. Han virkede i Amsterdam
og var Rembrandt's Yndlingselev; hans Kunst,
særlig fra hans tidligste og bedste Periode,
afspejler fremfor nogen anden af Rembrandt's
Elevers Mesterens Malemaade og Formgivning.
Foruden Genrebilleder og Portrætter (bl. a. det
udmærkede af Stifmoderen i Utrecht, privat
Eje), hvoraf han har raderet flere, har han
udført Historiemalerier: »Horkvinden« (Six,
Amsterdam), »Nadver« (Amsterdams Rijksmus.),
»Kristus i Emaus« (Mus. Naz., Rom) og det
store »Sofonisbe« (1664, i Museet i
Braunschweig), dette sidste fra E.'s senere, ret tomme,
akademiske Periode; mange andre i Dresden,
München, Bremen, Darmstadt, Prag etc., i
Moltke's Galeri i Kbhvn findes to Billeder af E.,
i Kunstmuseet »Musikundervisningen«, typisk for
E.'s glatte, farveraffinerede Malevis i 1650'erne;
i Stockholms Nationalmuseum bl. a. »Abraham's
Offer«.

2) <sp>Jacob Josef</sp>, belg. Maler og Litograf,
f. 6. Febr 1793 i Antwerpen, d. 25. Decbr 1861
i Paris. Han er Elev af Akademiet i sin Fødeby,
lagde sig først efter Billedhuggerfaget, fik
første Pris i Gent 1824 for sit Maleri »En Pige, der
gør en ung Mand skakmat«, virkede 1831-44
i Haag, for hvis Akademi han blev Direktør,
derefter i Belgien og drog til Paris 1859. Hans
historiske Genrebilleder gjorde i sin Tid ikke
ringe Lykke, saaledes: »Peter den Store i
Zaandam«, »Jakobæa af Bayern's Formæling med
Johan IV af Brabant« (1839, Rijksmuseet i
Amsterdam); i »De Schevening'ske Rekrutters
Afsked« behandler han et af ham ofte dyrket
Emne: Scheveningens Fiskerliv; ogsaa
Portrætter. Han har udg. i Litografi <i>Collection de
portraits d'artistes modernes nés dans le
royaume des Pays-Bas</i> (Bryssel 1822) og <i>Costumes
du peuple de toutes les provinces du royaume
des Pays-Bas</i> (Bryssel 1827).
<i>A. Hk.</i></chapter>

<chapter name=”Eecloo”>
<b>Eecloo</b> ['e.k£o.], By i den belg. Prov.
Østflandern, Arrondissement E., vigtigt
Jernbaneknudepunkt mellem Gent og Brügge, har en
betydelig Tekstilindustri. (1911) 13673 Indb.
<i>G. Ht.</i></chapter>

<chapter name=”Eeden, Frederik van”>
<b>Eeden</b> ['e.d<sub>ə</sub>n], <sp>Frederik van</sp>, holl.
Digter og Videnskabsmand, f. i Haarlem 3. Apr.
1860. Efter at have taget med. Embedseksamen
i Amsterdam studerede han i Frankrig den
hypnotiske Helbredelsesmetode og oprettede
senere i Amsterdam en Klinik for Helbredelse
ved Hypnose. Paa samme Tid udfoldede han
en flittig litterær Virksomhed, udgav i Forening
med Digteren Willem Kloos o. a. Tidsskriftet
»De nieuwe Gids«, hvori de reagerede mod den
forældede, konventionelle Litt. og søgte at skabe
et nyt Sprog og ny litterære Værdier. Foruden
talrige Afh. om æstetiske og sociale Emner
offentliggjorde E. her ogsaa Arbejder af rent
digterisk Natur, saaledes Eventyr fra Dyrelivet,
»De kleine Johannes« (1887, 2. Opl. 1890), der
blev overs. paa Tysk. E. opnaaede hurtig en
Førers Stilling inden for den ny Litt.'s Mænd, paa
samme Tid som han var den, der hurtigst vandt
Anerkendelse fra alle Sider. Han var i
Virkeligheden den modneste, den alsidigste af dem.
Siden har han offentliggjort det skønne,
sjælfulde Digt »Ellen« (ikke, som Titlen kunde lade
formode, en Fortælling i alm. Forstand, men
en Sjælehistorie) og »Johannes Viator«, der paa
en vis Maade er en Fortsættelse af »De kleine
Johannes«. Denne Bog foraarsagede et bittert
Brud mellem ham og en anden af den unge
Litt.'s Koryfæer, Willem Kloos, og E. udtraadte
af Redaktionen af »De nieuwe Gids«, der
overtoges af Kloos, som nu aabnede en lige saa
hadefuld som heftig Polemik mod E. E.
udmærker sig som Forf. ved en stor og fin
Følsomhed, ved Frodighed i Tanker og Originalitet
i Synsmaade, medens den gennemførte og
indtrængende Udarbejdelse af Detaillen ikke ligger
for ham. Han har ogsaa skrevet Komedier, der
er blevne opførte og har gjort Lykke, saaledes
»Het Sonnet« (1883), »De Student t'huis« (1886),
»Frans Hals« og »Don Torribio« (1887).
Udpræget dram. Talent ejer van E. dog ikke, og
særlig litterær Bet. har hans Stykker heller
ikke. Af hans senere Værker skal nævnes »Van
koelen meren des doods« (1900), »De blijde
Wereld« (1903). Desuden har van E. udg. en
lang Rk. sociale og etiske Studier i fire Bd
