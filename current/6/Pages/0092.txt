kommet i Stand. Efter Revolutionen 1830
valgtes D. til Nationalforsamlingen, kæmpede imod
de republikanske Ønsker og var med at
udarbejde den ny Forfatning. Som Minister uden
Portefeuille førte han Maj 1831
Underhandlingerne med Prins Leopold om at overtage
Kronen og deltog i London-Konferencen, men
afslog senere gentagne Tilbud om at indtræde i
de liberale Ministerier og var tilfreds med den
Indflydelse, hans Sæde i Repræsentantkamret
og hans ny Blad <i>Revue nationale</i> (stiftet 1840)
gav ham. Den var ogsaa saa stor, at han
kaldtes »den usynlige Førsteminister«. 1863
fordreves han dog efter en heftig Kamp fra sin
gl. Valgkreds og stod siden uden for det
politiske Liv.
<i>E. E.</i></chapter>

<chapter name="Dévaványa">
<b>Dévaványa</b> ['de.våva.n<sub>j</sub>å], By i Ungarn,
Komitat Jász-Nagy Kun-Szolnok, 75 km SV. f.
Debreczen, har (1910) 13511 Indb., mest
reformerte Magyarer, og stor Kvægavl og
Markedshandel.
<i>G. Ht.</i></chapter>

<chapter name="Devegge, M. C.">
<b>Devegge,</b> <sp>M. C.</sp>, se <sp>Preisler</sp>.</chapter>

<chapter name="Devegge, Ole">
<b>Devegge,</b> <sp>Ole</sp>, dansk Numismatiker, f. i
Kria 1772, d. i Kbhvn 1847, blev Student fra
Kria 1789, 1803 Underbibliotekar, 1836
Bibliotekar ved det Classen'ske Bibliotek i Kbhvn
og 1832 sammen med C. J. Thomsen Inspektør
ved det kgl. Mønt- og Medaillekabinet paa
Rosenborg. Til dette testamenterede han af sin
private betydelige Møntsamling alt, hvad
Kabinettet manglede (der udtoges c. 6800 Mønter),
og derefter til Thorvaldsen's Mus., hvad der
her manglede af antikke Mønter (c. 800). Efter
hans Ønske udgaves der efter hans Død en
Fortegnelse over hans Mønt- og
Medaillesamling.
<i>(P. B.). H. A. K.</i></chapter>

<chapter name="Develle, Jules Paul">
<b>Develle</b> [dö'væl], <sp>Jules Paul</sp>, fr.
Statsmand, f. 1845, blev 1865 optaget bl. Sagførerne
i Paris og senere Sekretær hos Jules Grévy,
samt fik 1869 det Hverv af sine Kaldsfæller at
holde Mindetale over Berryer. 1872 blev han
Underpræfekt og 1876 Præfekt, men 1877
afskediget under Broglie-Fourtou's reaktionære
Styrelse. Han valgtes faa Maaneder efter til
Medlem af Deputeretkamret som afgjort
Republikaner, var 1879 en kort Tid
Understatssekretær i Indenrigsministeriet samt paa ny
Febr 1882-Febr 1885. Han blev Juli 1886
Landbrugsminister indtil Maj 1887 og fik da
gennemført Indførselstold paa Korn og Kvæg; blev
derefter en af Næstformændene, samt Formand
for Toldudvalget, og var siden ivrig for
Udvikling af Toldbeskyttelse, især for Landbruget.
Marts 1890 blev han paa ny Landbrugsminister
indtil Decbr 1892, og Jan.-Novbr 1893 var han
Udenrigsminister; men 1898 blev han ikke
genvalgt til Deputeretkamret.
<i>E. E.</i></chapter>

<chapter name="Deventer, By">
<b>Deventer</b> ['de.v<sub>ə</sub>nt<sub>ə</sub>r], By i det østlige
Holland, Prov. Overijssel, ved højre Bred af Ijssel.
(1914) 29926 Indb. D. er en smuk og
blomstrende By og har mange interessante
Bygninger, deriblandt Groote Kerk (opført 1334) med
en Krypt fra 11. Aarh., den kat. Broederkerk
og Raadhuset (1693) med Malerier af Terborch.
D. har et Gymnasium og en 1912 aabnet
kolonial Landbrugsskole (for tropisk Landbrug), et
1597 grundet Bibliotek (60000 Bd) og et
værdifuldt Arkiv. 1630-1876 bestod i D. en berømt
Højskole, »Athenæum«. D. har betydelige
Jernstøberier og Tæppevæverier samt
Kattuntrykkerier, Rebslagerier, Uld- og Silkevæverier og
Handel med Agerbrugsprodukter. Særlig kendt
er D. for sine Honningkager (»D.-Kock«).
<i>G. Ht.</i></chapter>

<chapter name="Deventer, Hendrik van">
<b>Deventer</b> ['de.v<sub>ə</sub>nt<sub>ə</sub>r], <sp>Hendrik van</sp>, holl.
Ortopæd og Fødselshjælper, f. 16. Marts 1651
i Haag, d. 12. Decbr 1724 i Voorburg ved
Haag. Udgaaet af ringe Kaar, blev han, uden
at have lært noget synderligt, sat i
Guldsmedlære, indtil det 17. Aar, da han blev religiøst
vakt og forlod sit Hjem og sit Land, 1668. Faa
Aar senere træffes han i Hamburg i Lære hos
en vis Walther, der var Læge for den fra
Holland til Altona udvandrede Sekt Labadisterne,
stiftet af Jean de Labadie (d. 1674). Da Sekten,
1675, efter Labadie's Død flyttede til Wienwerd
i Friesland, sluttede D. sig til den og rejste
med. Han kaldes nu »en talende Broder«, der
længe har beskæftiget sig med Kemi og
Lægekunst. Som Operatør og Læge fik han nu saa
stort et Ry, at Labadisterne 1682 indrettede et
Pius til Optagelsen af hans, mest ortopædiske
Patienter. Fra 1679 arbejdede han tillige som
Fødselshjælper, en Virksomhed, i hvilken hans
Hustru deltog, antagelig oplært af D. selv. Efter
hans eget Udsagn havde han dog ikke noget
særligt Kendskab til Fødselshjælpen, men hans
gentagne Rejser til Danmark (1689-91),
hvorhen han var kaldet af Livlæge Henrik à
Möinichen, antagelig for at behandle Christian
V's Børn, angives at have dannet et
Vendepunkt for ham i denne Henseende. Det
Vendepunkt, som D. selv hentydede til, beroede
imidlertid paa, at han havde observeret
Livmoderens skæve Stilling under Fødslen, et Forhold,
han ganske forsaa sig paa, men som kom til
at spille Hovedrollen i hans Behandling af
Fødslerne. Nogen Indflydelse fra dansk Side er der
altsaa ikke Tale om. D. blev indtil 1694 i
Wienwerd, hvor han hidtil havde praktiseret
uden at have bestaaet nogen Eksamen. En
saadan fordredes nemlig kun for Hovedstaden
Leeuwardens Vedk. Nu vilde D. flytte til Haag,
og han disputerede da først for Doktorgraden
paa Hollandsk - som ustuderet Mand kunde
han ikke Latin - i Groningen, 1694, det Aar,
da han efter nogen Modstand fra de Lærdes
Side nedsatte sig i Haag, hvor han fortsatte
sin udstrakte Virksomhed til sin Død. - D. er
Grundlæggeren af Læren om Bækkenet, hvis
Abnormiteter han delte i 3 Kategorier: det for
lille, det for store og det flade Bækken. Ud
fra sine Anskuelser om Livmoderens skæve
Stilling anviste han Fodvendingen som
Behandlingsmaade. Hans mest kendte Værk er
<i>Operationes chirurgicæ novum lumen exhibentis
obstetricantibus</i> (1701). (<sp>Litt</sp>.: <sp>G. Norrie</sp>,
»Fødselsvidenskabens Udvikling i Danmark« i
»Bibl. f. Læger« 1894; <sp>Ingerslev</sp>,
»Fragmenter af Fødselshjælpens Historie«).
<i>J. S. J.</i></chapter>

<chapter name="Deventer, 1) Jan Frederik v., 2) Broderen Willem Antonie van">
<b>Deventer</b> ['de.v<sub>ə</sub>nt<sub>ə</sub>r], 1) <sp>Jan Frederik v.</sp>,
holl. Landskabsmaler, f. 1822 i Bryssel, d. 1886
i Amsterdam, Elev af Onklen van de
Sande-Bakhuyzen i Gent, har malet holl. Landskaber
med Kvæg.

2) Broderen <sp>Willem Antonie van</sp>, f.
1824 i Haag, d. 1893 smst., malede fornemmelig
