optog Studiet af den arab. Filosofi, særlig dens
Udvikling i 10. Aarh. En Frugt af disse
Studier blev »Die Philosophie der Araber im 10.
Jahrhundert« (2 Bd, 1876-79), samt en Mængde
Specialskrifter, deriblandt en Udg. af
»Abhandlungen der Ichwan-es-safa« (1884-86) og af
Alfarabi's filos. Skr (1890-92). Bl. D.'s øvrige
Arbejder kan nævnes en »Chrestomathie
ottomane« (1854) og enkelte Bøger af rent
belletristisk Indhold, en Rejsebeskrivelse og et Par
orientaliserende Romaner.
<i>J. Ø.</i>
</chapter>

<chapter name="Dietmar af Merseburg">
<b>Dietmar</b> ['di.tmar] <sp>af Merseburg</sp>, se
<sp>Thietmar</sp>.</chapter>

<chapter name="Dietrich fra Niem">
<b>Dietrich</b> ['di.trik] <sp>fra Niem</sp>, tysk
Reformven og Historieskriver, blev c. 1372 knyttet til
Pavehoffet i Avignon og fulgte 1377 Gregorius
XI til Rom; 1395-98 var han Biskop af Verden.
D. var Idealist. Oprigtig indrømmede han
Kirkens Fejl, haabede paa Pavedømmets
Fornyelse ved Kejseren og fremfor alt ved de
store reformatoriske Koncilier, som for ham
stod over Skt Peter's Efterfølger. D. har
efterladt sig et Par mærkelige Skr om Kirkens
Reform ved alm. Kirkemøder, men i 16. Aarh.
blev det ene trykt som et Arbejde af Jean
Charlier de Gerson, det andet som et Indlæg
fra Pierre d'Ailli; endvidere <i>Privilegia aut jura
imperii: Historiæ</i>, der behandler Tidsrummet
1406-10, og <i>De vita et fatis Johannis XXIII</i>.
Med Aaret 1418 forsvinder D. og er da
rimeligvis død. (<sp>Litt</sp>.: <sp>Sauerland</sp>, »Das Leben des
D. v. Nieheim« [Göttingen 1875]; <sp>M. Lenz</sp>,
»Drei Traktate aus dem Schriftcyklus des
Konstanzer Konzils« [Marburg 1876]; <sp>Erler</sp>, »D.
v. Nieheim« [Leipzig 1887]).
<i>H. O.</i>
</chapter>

<chapter name="Dietrich, Albert">
<b>Dietrich</b> ["di.trik], <sp>Albert</sp>, tysk Komponist
(1829-1908), var Elev af Rob. Schumann
(Düsseldorf), hvem han baade personlig og
kunstnerisk stod meget nær. I en lang Aarrække var
han Hofkapelmester i Oldenburg. Af D.'s
Kompositioner sættes en Symfoni i d-moll og Operaen
<i>Robin Hood</i> højt. D. døde i Berlin som Medlem
af det kgl. Kunstakademi.
<i>W. B.</i>
</chapter>

<chapter name="Dietrich, Christian Wilhelm Ernst">
<b>Dietrich</b> ['di.trik] (<sp>Dietricy</sp>), <sp>Christian
Wilhelm Ernst</sp>, tysk Maler og Raderer, f.
i Weimar 1712, d. i Dresden 1774, var Elev af
sin Fader og af Landskabsmaleren A. Thiele
i Dresden; han blev 1741 Kong August's
Hofmaler, var med kgl. Understøttelse i Italien,
blev 1764 Prof. ved Akademiet i Dresden,
senere Leder af Kunstskolen i Meissen. Skønt ej
længere vurderet som af Samtiden, forbavser
D. endnu ved sine mere og mindre vellykkede
Forsøg paa at gengive de store Mesteres
Malemaade og Typer, saavel Italienere som
Nederlændere; bedst er hans Billeder i Hollændernes
Smag. Af hans overordentlig talrige Produktion
ejer Dresden-Galeriet 53 Billeder, Schwerins
Gal. 58, Moltke's Gal. i Kbhvn har to i lille
Format (som hans fleste Arbejder) med
Motiver fra Rembrandt's »Hundredegyldenblad«;
fl. i privat Eje i Danmark. Mange af D.'s
Arbejder er stukne af Datidens berømteste
Kobberstikkere. I Dresden findes mange af D.'s
Tegninger, og hans raderede Værk bestaar af
c. 200 Blade, hvoraf 60 Blade paa
Kobberstiksamlingen i Kbhvn. (<sp>Litt</sp>.: <sp>Linck</sp>,
»Monographie der von D. radierten Vorstellungen«
[Berlin 1846]).
<i>(A. Ls.). A. Hk.</i>
</chapter>

<chapter name="Dietrich, Marie">
<b>Dietrich</b> ['di.trik], <sp>Marie</sp>, tysk
Operasangerinde, f. 27. Jan. 1868 i Weinsberg, studerede
i Stuttgart og Paris, debuterede paa Operaen
i Stuttgart, aflagde Gæstespil i Wien og blev
1891 knyttet til Hofoperaen i Berlin, hvor hun
bl. a. har udført Zerlina i »Don Juan«, Nattens
Dronning, Adéle i »Fledermaus«. Ogsaa som
Koncert- og Oratoriesangerinde har D. været
meget virksom.
<i>S. L.</i>
</chapter>

<chapter name="Dietrich, Veit">
<b>Dietrich</b> ['di.trik], <sp>Veit</sp>, luthersk Præst i
Nürnberg (1506-49). 1522 kom han til
Wittenberg, hvor han blev Luther's Husfælle og
Amanuensis, og han stod senere stadig i
Brevveksling med Luther og især med Melanchthon. 1535
blev han Præst i Nürnberg. 1537 undertegnede
han i Nürnbergs Navn de schmalkaldiske
Artikler og var med ved Samtalen i Regensburg
1546. Han virkede for Reformationens
Fremgang i Nürnberg og forfattede en ny Liturgi for
Nürnberg og Omegn. D. har indlagt sig
Fortjeneste ved at udgive og delvis oversætte en hel
Del af Luther's og Melanchthon's Skr. Selv har
han ikke skrevet meget; men hans
Brevveksling er en vigtig Kilde til Reformationens
Historie. Han udgav en Postille (overs. paa Dansk
af N. Palladius 1552), og Bønner fra denne
Postille blev fl. St., deriblandt i Danmark, faste
Kollekter paa de fleste af Kirkeaarets
Søndage. (<sp>Litt</sp>.: <sp>Strobel</sp>, »Nachricht von dem
Leben u. den Schriften Veit D.« [Nürnberg
1772]).
<i>A. Th. J.</i>
</chapter>

<chapter name="Dietrichit">
<b>Dietrichit</b> [ditri'kit], Mineral, er en
Zink-Alun, der er fundet som Nydannelse i en
forladt Grube ved Felsobánya i Ungarn.</chapter>

<chapter name="Dietrichson, Johanne Mathilde">
<b>Dietrichson</b> ['ditriksån], <sp>Johanne
Mathilde</sp>, f. Bonnevie, norsk Malerinde,
nedennævntes Hustru, f. 12. Juli 1837 i Kria. Sin
Barndom og Ungdom tilbragte hun dels i
Trondhjem, dels paa Kongsberg. Senere gennemgik
hun et Tegnekursus i Kria og rejste saa 1857
efter Adolf Tidemand's Raad til Düsseldorf for
at uddanne sig videre. Her arbejdede hun i
Otto Mengelberg's Atelier til 1861. Aaret efter
blev hun gift med Kunsthistorikeren Lorentz
D. og fulgte ham paa hans Rejser, var bosat i
Rom et Par Aar til 1865, boede 1866-76 i Sthlm,
hvor hun gennemgik Kunstakademiet, og har
fra 1876 været bosat i Kria. Paa de mange
Rejser, hun har foretaget sammen med sin Mand,
har hun bl. a. studeret hos Defregger i
München og hos Chaplin i Paris. Hun har malet
Genrebilleder og Portrætter; af hendes Værker
kan nævnes »Dannet Tjenestepige« (1872),
»Mesters Datter« (1877), »Rygende Gutter« (1877) og
fl. Portrætter af hendes Mand, af hvilke et
tilhører Kunstindustrimuseet i Kria. I 1870- og
1880'erne udstillede hun ofte i Kunstforeningen
og paa Høstudstillingerne i Kria.
<i>E. L-w.</i>
</chapter>

<chapter name="Dietrichson, Lorentz Henrik Segelcke">
<b>Dietrichson</b> ['ditriksån], <sp>Lorentz
Henrik Segelcke</sp>, norsk Kunsthistoriker og
Forf., f. i Bergen 1. Jan. 1834, blev Student
1853 og tog levende og virksom Del i sin Tids
Studenterliv med dets æstetiske og
skandinaviske Interesser, medens han mindre ivrig
dyrkede sit paabegyndte teol. Studium, som han
ogsaa efter en Tids Forløb ombyttede med
