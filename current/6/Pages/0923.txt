det nødvendigt at undersøge og kontrollere de
elektriske Forhold ikke alene ved de enkelte
Patroner, men ogsaa ofte ved Ledninger og
Elektricitetsfrembringer, idet disse Forhold er
bestemmende for, hvor mange Patroner der
kan bringes til at gløde paa een Gang, og fordi
der kun ved saadan Undersøgelse i det hele
taget kan skaffes Sikkerhed for, at alt er i
Orden. Ved hele Systemets Udførelse maa der
udvises stor Omhu, og navnlig maa alle
Forbindelser, ikke mindst, hvor Ladninger og
Ledninger ligger under Vand, isoleres omhyggelig,
hvortil anvendes Chatterton, Kautsjukstrimler,
Tjærebændler e. l. Tætningsmidler. Naar til
Slut alt er bragt paa Plads samt tillige kort
før Sprængningens Udførelse, undersøges hele
Systemet, idet der ved Hjælp af et
Galvanometer sættes en svag Strøm igennem det,
hvorved Galvanometret, hvis alt er i Orden, vil vise
et lille Udslag.

Undertiden kan det være ønskeligt at have
Antændelsen af Ladningerne ordnet saaledes,
at man i et bestemt Øjeblik kan sprænge dem
alle samtidig ell. kun enkelte ad Gangen. I
saa Fald føres Tilledningen fra
Elektricitetsfrembringeren til en paa et
<sp>Strømfordelingsbord</sp> anbragt og med Kontaktfjedere
forsynet Metalskinne; ud for hver Fjeder findes
endvidere paa Bordet et isoleret Kontaktstykke,
og fra hver af disse føres Tilledningen videre
til Patronerne, der alle ved en fælles
Tilbageledning staar i Forbindelse med
Elektricitetsfrembringeren (Fig. 3). Ved at trykke paa
Kontakterne kan man altsaa faa Ladningerne til at
springe enkeltvis ell. to ell. fl. paa een Gang.
Elektricitetsfrembringeren maa være saa kraftig,
at den i paakommende Tilfælde kan magte alle
Patronerne paa een Gang.
<i>Sch. P.</i>
</chapter>

<chapter name="elektrisk Arbejde">
<b>elektrisk Arbejde,</b> se <sp>Arbejde 2</sp>).</chapter>

<chapter name="elektrisk Armatur">
<b>elektrisk Armatur,</b> se <sp>elektriske
Installationer</sp> og
<sp>Installationsmateriel</sp>.</chapter>

<chapter name="elektrisk Baad">
<b>elektrisk Baad,</b> en Baad, som drives ved
Hjælp af Elektricitet. Den fornødne Strøm
leveres i Alm. af et Akkumulatorbatteri (se
<sp>Akkumulatorer</sp>), som er anbragt under
Bunden og Sidebænkene i Baaden.
Akkumulatorerne lades fra en Ladestation i Land. I Baaden
findes en Elektromotor, der modtager Strømmen
fra Akkumulatorerne og omsætter den til mek.
Kraft paa den Aksel, som driver
Fremdrivningsmidlet. Umiddelbart ved Siden af Motoren
findes en Styreindretning, hvormed man kan
forøge ell. formindske Farten og gaa frem ell.
tilbage. Ved at sætte fl. ell. færre
Akkumulatorceller ind i Strømløbet forandrer man Farten,
og ved at skifte Strømretningen skiftes
Bevægelsesretningen. De e. B. anvendtes for en Del
Aar siden fl. Steder, særlig i Havne og paa
Indsøer, f. Eks. paa Søerne i Kbhvn, til
Personbefordring, da de er renlige og fri for Støj,
men de er efterhaanden blevet fortrængte af
Motorbaade med Petroleumsmotorer, som er
billigere i Driften. I Tyskland anvender man paa
enkelte Kanalstrækninger større e. B. med
Strømtilførsel fra Luftledninger til Befordring
af Gods.
<i>H. P. C.</i>
</chapter>

<chapter name="elektrisk Bad">
<b>elektrisk Bad,</b> se <sp>Bad</sp> og
<sp>Elektroterapi</sp>.</chapter>

<chapter name="elektrisk Bagslag">
<b>elektrisk Bagslag.</b> Naar en Leder, der er
afledt til Jorden, staar i Nærheden af en anden
Leder, der har en elektrisk Ladning, vil der
paa den første Leders Overflade ved Fordeling
fremkomme en Ladning af modsat Art.
Udlades den første Leder pludselig, vil den anden
Leders Ladning styrte sig ned i Jorden, hvilken
Bevægelse man har kaldt e. B., og hvis denne
Leder er et Menneske, føler det muligvis et
elektrisk Stød. Men fra det bekendte Forsøg
med at lade og udlade et Menneske, der staar
paa en Isolerskammel, ved man, at en pludselig
Udladning af selv den største
Elektricitetsmængde, der kan ophobes paa et Menneskes
Overflade, er ganske farefri, og det maa derfor
betragtes som umuligt, at et Menneske - som
paastaaet - kan dræbes af et e. B., f. Eks.
naar Lynet slaar ned i dets Nærhed.
<i>K. S. K.</i>
</chapter>

<chapter name="elektrisk Batteri">
<b>elektrisk Batteri,</b> Samling af
Leydnerflasker, der virker i Forening. Man stiller dem
gerne i en Kasse, hvis Bund er belagt med
Stanniol, og forbinder deres Knapper ved
Metalstænger. Batteriet virker da som en enkelt
stor Flaske, hvis belagte Areal er Summen af
de enkelte Flaskers. Gnistlængden bliver ikke
større ved Sammenstilling af fl. Flasker til et
e. B., men Gnisten lyser stærkere, faar større
Varmevirkninger, giver stærkere Stød o. s. v.
<i>K. S. K.</i>
</chapter>

<chapter name="elektrisk Belysning">
<b>elektrisk Belysning,</b> se <sp>elektrisk Lys</sp>
og <sp>indirekte Belysning</sp>.</chapter>

<chapter name="elektrisk Centralstation">
<b>elektrisk Centralstation,</b> se <sp>elektriske
Kraftstationer</sp>.</chapter>

<chapter name="elektrisk Drage">
<b>elektrisk Drage,</b> en Drage, bestemt til
gennem sin Snor at hente Elektricitet ned fra
Luften. Franklin anvendte den for første Gang
1752.
<i>K. S. K.</i>
</chapter>

<chapter name="elektrisk Dukkedans">
<b>elektrisk Dukkedans.</b> En ren og varm
Glasplade lægges paa 4 Propper, der staar paa
et Bord og altsaa kommer til at tjene som
Fødder for Glaspladen. Gnider man Glassets
Overside med en ulden Lap ell. tørt Papir,
vil smaa Figurer af Silkepapir, Hyldemarv o. l.,
som ligger paa Bordet under Pladen, give sig
til at hoppe op og ned. Smlg. Kugledans under
<sp>Elektrisermaskine</sp>.
<i>K. S. K.</i>
</chapter>

<chapter name="elektriske Akkumulatorer">
<b>elektriske Akkumulatorer,</b> se
<sp>Akkumulatorer</sp>.</chapter>

<chapter name="elektriske Anlæg">
<b>elektriske Anlæg,</b> se <sp>elektriske
Kraftstationer</sp>, <sp>elektriske
Understationer</sp>, <sp>elektriske Ledningsnet</sp>,
<sp>elektriske Fordelingssystemer</sp>,
<sp>elektriske Installationer</sp>,
<sp>elektriske Sporveje</sp> og <sp>elektriske
Jernbaner</sp>.</chapter>

<chapter name="elektriske Billeder">
<b>elektriske Billeder</b> er visse tænkte
Punkter bag en Leders Overflade, der forsynede med
passende Ladninger vilde kunne fremkalde
samme elektriske Virkninger i Rummet foran
denne Overflade som de, der skyldes den
virkelige Ladning paa Overfladen. Som et særlig
simpelt Eksempel kan anføres det Tilfælde, at
en Elektricitetsmængde +Q er anbragt i et
Punkt P over en udstrakt plan, ledende Plade,
der er afledet til Jord. Ved Influens vil
Ladningen Q frembringe en negativ
