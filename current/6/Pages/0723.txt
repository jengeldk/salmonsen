<chapter name="Echinococcus">
<b>Echinococcus</b> [-ki-] er Blæreormen til den
lille Bændelorm <i>Tænia echinococcus</i> (se
<sp>Bændelorme</sp>), som findes hos Hunden. Den findes
hyppigst hos Faaret, dernæst hos Oksen og
Svinet, samt hos Mennesket. Som saa mange
andre Snyltere, der som Æg indføres gennem
Munden, findes den hyppigst i Leveren, men for
øvrigt i en Mængde Organer: Hjernen,
Rygmarven, Hjerteposen, ja selv i Knogler. Form og
Størrelse kan være meget variabel; man
skelner mellem 2 Hovedformer: <i>E. veterinorum</i>
findes mest hos Husdyr; de naar kun
Æblestørrelse, men der kan være mange af dem, saa
de næsten helt kan fylde den stærkt
opsvulmede Lever. Værtdyrets Væv danner en fast,
indtil 1 cm tyk, Væg om hver, inden for denne
findes »Vandblærens« egen opr. tynde Væg, der
efterhaanden vokser i Tykkelse til en c. 1 mm
tyk lagdelt Cuticula. E. kan forblive steril, i
hvert Fald en Tid, men danner hyppigt
»Ynglekapsler« ved Indposning fra Væggen, smaa
tyndvæggede, stilkede Blærer af et
Knappenaalshoveds Størrelse, i hvis Indre atter 5-30
Bændelormhoveder skyder frem; desuden dannes
Døtreblærer i Cuticulaen, vist af løssprængte
Stykker af denne, mulig ogsaa af løssprængte
Hoveder. De dannes hos Husdyrene hyppigst
eksogent ɔ: trænger ind i Rummet mellem
Cuticula og den ydre Kapsel; de har samme
Bygning som Moderblæren og danner ligeledes
Ynglekapsler. Den anden Form: <i>E. hominis</i> er
almindeligst hos Mennesket; den kan blive
næsten hovedstor og er af den beskrevne
Bygning. Døtreblærerne vokser indad (endogent) og
kan ganske fylde den store Blære i et Antal af
indtil over 1000. Døtreblærerne kan nu danne
Ynglekapsler, men er hos denne Form hyppigst
sterile og danner atter Døtreblærer, og
saaledes kan fl. Generationer findes inden i
hinanden. De to beskrevne Former er dog ikke
udelukkende bundet til Husdyr, respektive
Mennesket, og begge stammer fra samme Bændelorm,
hvad der er vist ved Fodringsforsøg paa Grise,
hvor Blærerne paa 4 Maaneder var saa store
som Hasselnødder og indeholdt Hoveder.
E.-Sygdommen er hyppigt meget farlig, men
forløber ret forsk. I Knoglerne resorberes
Benvævet, saa Benbrud let indtræder. Sidder E.
overfladisk, kan den bortopereres, men oftest
er dette umuligt, og den kan da medføre
Døden, om end ofte først efter en Aarrække, idet
den brister, og Blærens Vædske, som indeholder
en organisk Gift, udtømmes i Bughulen, ell. hvor
E. nu sidder. Udtømmelsen kan dog ogsaa
fore-gaa overfladisk ell. i Tarmen, og Sygdommen
helbredes da. E. er hyppigst i Lande med mange
Faar og Hunde, og hvor Mennesket lever i
meget intimt Samliv med de sidste; paa Island
findes den hos 2 % af Befolkningen, og
Bændelormen hos 28 % af Hundene. Hundene faar
Bændelormen ved at æde Indvolde af Dyr med
Vandblærer, og Mennesket E. ved at lade sig
slikke af Hunde. Sygdommen er hyppigst hos
Kvinder.
<i>T. K.</i>
</chapter>

<img>En Del af en Echinococcus-Blære med Ynglekapsler.</img>

<chapter name="Echinoconus">
<b>Echinoconus</b> [-ki-], en i Kridtformationen
hyppig forekommende Slægt af kegleformede
Echinider med Mundaabningen midt paa den
plane Underside og Gataabningen ligeledes paa
Undersiden, men nær dennes Bagrand.
<i>J. P. R.</i>
</chapter>

<chapter name="Echinocorys">
<b>Echinocorys</b> [-ki-], d. s. s. <sp>Ananchytes</sp>.
</chapter>

<chapter name="Echinodorus">
<b>Echinodorus</b> [-ki-], se <sp>Søpryd</sp>.
</chapter>

<chapter name="Echinokok">
<b>Echinokok</b> [-ki-], d. s. s. <sp>Echinococcus</sp>.
</chapter>

<chapter name="Echinokoksygdom">
<b>Echinokoksygdom</b> [-ki-]. Herved forstaas
enhver Lidelse, der fremkaldes ved
Echinococcus, og Sygdommen kan altsaa hos Mennesker
findes i alle Organer. Men det alm. Sted for E.
er Leveren, der udgør godt og vel Halvdelen
af alle Tilfælde; Lunger, Nyrer, Hjerne og
Kranium følger nærmest efter Leveren i
Hyppighed. Ofte mener man derfor med E. ganske
simpelt Leverechinococcus, medens man ved E. i
andre Organer tilføjer det angrebne Organ. E.
kan i øvrigt findes samtidig i fl. Organer. -
Erkendelsen af Sygdommen er ofte meget
vanskelig. Ved smaa Blæreorme kan det være
ganske umuligt at erkende den optrædende Svulsts
Natur, og man kan kun have en vis
Formodning ell. Mistanke, dersom Patienten er fra et
Land, hvor E. er hyppig (Island er Hovedstedet
for Lidelsen, i Tyskland og Schweiz er
Sygdommen hyppigere end i Danmark). Naar Svulsten
er blevet saa stor, at den kan anerkendes som
en vædskefyldt Svulst (Cyste, Hydatide), kan
man ofte føle en aparte sitrende Bevægelse i
Svulsten, naar man giver smaa Stød paa denne;
denne saakaldte <sp>Hydatidesvirren</sp> kan
dog findes - men sjælden - ved andre Cyster.
Dernæst kan man ved Punktur (Indstik med en
hul Naal) udtømme en Del af Vædsken og
derved komme til at undersøge denne. Dens
Sammensætning adskiller sig nemlig bestemt fra
andre Cysters Indhold. I Tvivlstilfælde vil man
ved Mikroskopets Hjælp ofte kunne se fine
Kroge af den Krogkrans, som omgiver Spidsen af
Hovederne (<i>Scolices</i>). Hvis Blæren, som det ofte
forekommer, er gaaet over i Materiedannelse,
er disse Kroges Tilstedeværelse det eneste,
hvorpaa Diagnosen Echinococcus kan stilles. I øvrigt
vil ogsaa Dele af Væggen (<i>Cuticula</i>) ved
Lagdelingen i nogle Tilfælde støtte Erkendelsen.

Naar E. ikke har sit Sæde alt for dybt i
Organerne, er den tilgængelig for Operation; denne
bestaar i visse Tilfælde (ikke alt for store
Svulster) i total Fjernelse, naar man kan komme til
Svulsten. Ved E. af Knogler kan Fjernelsen
ogsaa undertiden naas, men ofte maa man
amputere Lemmer for at fjerne E. Ved E. i Kraniet
og Hjernen maa man trepanere. Ved
<sp>Leverechinokokken</sp> har man anvendt Indstik
med Udtømmelse af Vædsken, ell. desuden med
Indsprøjtning af Jod o. l. Senere har man
forsøgt Udtømmelse gennem Indsnit, hvor man
forud havde sørget for at fremkalde en
Sammenvoksning mellem Leveroverflade og Bugvæg
