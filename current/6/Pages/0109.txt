<chapter name="Diagonallejring">
<b>Diagonallejring</b> kan navnlig iagttages hos
sandede Stenarter og bestaar deri, at der
inden for det opr. horisontalt afsatte Lag findes
en finere Lagdeling, der staar mer ell. mindre
skævt i Forhold til Hovedlagdelingen. Nær
beslægtet med D. er den saakaldte
<sp>diskordante Parallelstruktur</sp>, der bestaar
deri, at der inden for samme Aflejring paa
korte Strækninger viser sig gentagne og
pludselige Ændringer i Lagenes Stilling; denne
Struktur findes navnlig i Flod- og
Deltaaflejringer samt i Aflejringer fra Littoralregionen
og skyldes Ændringer i Strømninger og
Bølgeslag. Ogsaa i Flyvesandsaflejringer er denne
Struktur meget alm. og skyldes her de hyppige
Ændringer i Vindretningen.
<i>J. P. R.</i>
</chapter>

<chapter name="Diagonalplan">
<b>Diagonalplan</b> (<sp>mat</sp>.), en Plan gennem to
Sidekanter i et Prisme ell. en Pyramide, som
ikke ligger i samme Sideflade.
<i>Chr. C.</i>
</chapter>

<chapter name="Diagonals">
<b>Diagonals</b> [da^l'äg<sub>å</sub>nə£z], tætte uldne Stoffer
til Herretøj og Dameoverstykker, saaledes
kiprede, at Bindingerne fremtræder som fine skraa,
temmelig stejle Striber.
<i>K. M.</i>
</chapter>

<chapter name="Diagoras, gr. Nævekæmper">
<b>Diagoras</b> [gr. -'go-], berømt gr. Nævekæmper,
som nedstammede fra en anset Slægt
(Eratiderne) i Ialysos paa Rhodos. D. vandt mange
Sejre i de offentlige Festlege rundt om i
Grækenland (464 f. Kr. i Olympia) og oplevede
tillige at se to af sine Sønner som Sejrherrer.
Pindar's 7. olympiske Ode er digtet til D.'s
Pris. I Olympia var der opstillet Billedstøtter
baade af ham og af hans Børn og Børnebørn.
D.'s Statue, et Værk af den megariske
Billedhugger Kallikles, fremstillede ham rede til
Kamp, med fremstrakt højre og tilbagebøjet
venstre Arm.
<i>C. B.</i>
</chapter>

<chapter name="Diagoras  fra Melos">
<b>Diagoras</b> [gr. -'go-] <sp>fra Melos</sp> med
Tilnavnet Gudsfornægteren (ἄθεος), gr.
Filosof og Lyriker fra den lille Ø Melos i den
sidste Halvdel af 5. Aarh. f. Kr., Discipel af
Demokritos fra Abdera. Da D. i Aaret 425 var
kommet til Athen, vakte han ved sin Spot over
de eleusinske Mysterier og sin frimodige
Fornægten af Gudernes Tilværelse en saadan Uvilje,
at han (415) ved en Folkebeslutning blev
forjaget fra Staden.
<i>K. H.</i>
</chapter>

<chapter name="Diagram, Linietegning">
<b>Diagram</b> (gr.), »Linietegning«, en i
Naturvidenskab og Statistik alm. benyttet grafisk
Fremstilling for, tydeligere end ved Tabeller, at
anskueliggøre en Størrelses Afhængighed af en
anden, f. Eks. i Meteorologien et Steds
Middeltemperatur for hver Maaned. Smlg. <sp>grafisk
Fremstilling</sp>.</chapter>

<chapter name="Diagram, i grafiske Statik">
<b>Diagram</b> bruges i den <sp>grafiske Statik</sp>
paa Dansk som Betegnelse for den Slags
Kraftplaner, der ellers paa andre Sprog betegnes
som <sp>Maxwell</sp>'s ell. <sp>Cremona</sp>'s. Der
forstaas herved Figurer, hvorved man grafisk kan
bestemme Spændingerne i Gittersystemer, f.
Eks. Brodragere, Spærfag, for hvilende
Belastning. Denne Spændingsbestemmelse kan
foretages ved at tegne Kraftpolygonerne (se
<sp>Kræfters Sammensætning</sp>) for hvert
Knudepunkt; men hvis man i St f. at tegne disse hver
for sig kan faa dem kombinerede saaledes, at
den samlede Kraftplan er den reciprokke Figur
til Systemet, har man et D. De vigtigste
Egenskaber ved D. er i Overensstemmelse hermed
følgende: til enhver Stang i Systemet svarer i
D. en dermed parallel Linie, hvis Længde
angiver Størrelsen af Spændingen i den tilsvarende
Stang i Systemet; til ethvert Knudepunkt i
Systemet svarer i D. en lukket Polygon, der viser
Ligevægten om Knudepunktet, og omvendt
svarer til et Knudepunkt i D. en Polygon i
Systemet; enhver Spænding og ydre Kraft
forekommer kun een Gang i D., Spændingen som Side
i to Kraftpolygoner, den ydre Kraft kun i een.
Spændingsbesteniimelsen ved D. er i alle
Tilfælde, hvor man kun har med en hvilende
Belastning at gøre, overordentlig bekvem og
overskuelig. - Det er ikke ganske sikkert, hvem
Æren for Metoden egl. tilkommer; almindeligt
angives <sp>Clerk Maxwell</sp> som
Ophavsmanden, idet han i alt Fald først har offentliggjort
en Teori herfor (i <i>Philosophical Magazine</i> 1864:
<i>On reciprocal figures and diagrams of forces</i>).
Imidlertid skal en Tegner <sp>Taylor</sp> hos
Entreprenøren Cochrane samtidig ell. før, men
uafhængig af Maxwell, have anvendt Metoden i
Praksis. Siden er Teorien videre uddybet og
Metoden uddannet af <sp>Jenkin</sp> og <sp>Bow</sp> og
navnlig af <sp>Cremona</sp> (<i>Le figure reciproche
nella Statica Grafica</i> [Milano 1872], hvorfor
Metoden mange Steder bærer Cremona's Navn), og
i den nyere Tid af <sp>Julius Petersen</sp> og
<sp>Schur</sp>.
<i>A. O-d.</i>
</chapter>

<chapter name="Diagram (bot.)">
<b>Diagram</b> (<sp>bot</sp>.) betyder et Grundrids af en
Blomst ell. et Skud (eventuelt med dets
Sideskud). Man skelner mellem det
<sp>empiriske D.</sp>, der viser den faktiske Stilling af de
virkelig for Haanden værende Organer, og det
<sp>teoretiske D.</sp>, hvori forskellige, ikke
umiddelbart iagttagelige Forhold er indtegnede, f.
Eks. Organer, som faktisk ikke er komne til
Udvikling, men i Sammenligning med
Diagrammer af beslægtede Former teoretisk
(potentialiter) bør tænkes til Stede.
<i>V. A. P.</i>
</chapter>

<chapter name="Diagramapparat">
<b>Diagramapparat,</b> se
<sp>Materialprøvemaskiner</sp>.</chapter>

<chapter name="Diahot">
<b>Diahot,</b> den længste Flod paa den australske
Ø Ny-Caledonien, har Retning fra SØ. til NV.
og falder efter et 150 km langt Løb i
Harcourtbai. Den er sejlbar paa en Strækning af 40 km,
og ved dens Bredder findes baade Guld og
Kobber.
<i>M. V.</i>
</chapter>

<chapter name="Diakaustika">
<b>Diakaustika</b> (gr.), Brændflade, fremkaldt ved
Lysets <sp>Gennemgang</sp> gennem en Linse ell.
et andet regelmæssig brydende Legeme i
Modsætning til <sp>Katakaustika</sp>, der fremkommer
ved Tilbagekastning.
<i>K. S. K.</i>
</chapter>

<chapter name="Diaklaser">
<b>Diaklaser,</b> en Betegnelse for de
Sprækkedannelser, som hyppig finder Sted i Stenarter
p. Gr. a. Tryk ell. geotektoniske Bevægelser i
Jordskorpen, og hvorved Stenarten deles i
Brudstykker af mer ell. mindre regelmæssig Form.
Se i øvrigt Afsondring.
<i>J. P. R.</i>
</chapter>

<chapter name="Diaklasit">
<b>Diaklasit,</b> Mineral, er en noget omdannet,
vandholdig Varietet af Mineralet Broncit (se
<sp>Pyroxen-Gruppen</sp>).
<i>(N. V. U.). O. B. B.</i>
</chapter>

<chapter name="Diakon">
<b>Diakon</b> (gr. διάκονος;, Tjener), en kirkelig
Embedsmand, hvis Hverv kan føres helt tilbage
til Aposteltidens Dage (Fil. 1, 1; 1. Tim. 3, 8 ff.),
og som fra først af væsentligst gik Bispen til
Haande ved Gudstjenesten, særlig ved at uddele
Brødet og Vinen til Nadver gæsterne, ligesom
