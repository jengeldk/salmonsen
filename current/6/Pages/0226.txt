Reglen hævdedes ved en simpel Indsigelse
(<i>exceptio</i>) mod Hovedklagen.
<i>K. B.</i>
</chapter>

<chapter name="director musices">
<b>director musices</b> (lat.), Musikdirektør,
Musikdirigent.</chapter>

<chapter name="direkte">
<b>direkte</b> [ogsaa di'ræk<sub>ə</sub>t] (lat.), lige, ligetil,
umiddelbar, uden Omsvøb; i Jernbanevæsen:
uden Ophold ved Mellemstationer,
gennemgaaende. Astronom., d. s. s. retløbende.</chapter>

<chapter name="direkte Benbrud">
<b>direkte Benbrud</b> (ell. <sp>Fraktur</sp>), se
<sp>Benbrud</sp>.</chapter>

<chapter name="direkte Maskiner">
<b>direkte Maskiner</b> kaldes saadanne
Arbejdsmaskiner, der er umiddelbart forbundne med
deres Motor. En Damphammer kaldes saaledes
direkte, naar den indbefatter Dampcylinder
m. m., i Modsætning til den indirekte,
Fjederhammer, Faldhammer e. l., som bevæges fra
en Transmission. Store Værktøjsmaskiner
bygges nu oftest direkte, saaledes Sakse og
Hullemaskiner (Lokkemaskiner), ligeledes Pumper
og i den senere Tid elektriske Maskiner
(Dynamoer), særlig naar de drives af
Dampturbiner.
<i>F. W.</i>
</chapter>

<chapter name="direkte Skatter">
<b>direkte Skatter.</b> Inden for
Finansvidenskaben har den gammelkendte Sondring
mellem direkte og indirekte Skatter spillet en
betydelig Rolle, idet man ved direkte Skatter
tænker paa saadanne, som bliver hvilende paa
Yderen, medens denne for de indirekte
Skatters Vedk. er i Stand til at overvælte dem f. Eks.
paa Forbrugeren. Til de første henføres i
Reglen baade Indkomst- og Formueskatten samt
Erhvervsskatterne; til de sidste Tolden og de
øvrige Forbrugsskatter, medens andre Skatter,
f. Eks. paa Omsætningen, snart henføres til den
ene, snart til den anden Gruppe. Mod
Sondringen som systematisk Inddelingsgrundlag kan
der indvendes, at samme Skat efter de særlige
Forhold, hvorunder den optræder, snart bliver
hvilende paa Yderne, snart overvæltes, og man
er derfor i Finansvidenskaben kommet ind paa
en stærkere Leddeling af Skatterne (se i øvrigt
<sp>Skatter</sp>).
<i>C. T.</i>
</chapter>

<chapter name="direkte Skydning">
<b>direkte Skydning</b> kaldes Skydning mod et
Maal, der kan ses fra Skytsets ell. Skyttens
Standplads, saa man kan sigte direkte paa
Maalet.
<i>H. H.</i>
</chapter>

<chapter name="direkte Tale">
<b>direkte Tale</b> (<i>oratio dirécta</i>), grammatikalsk
Benævnelse paa ordret Gengivelse af et Udsagn,
f. Eks. han sagde: »Jeg vil gaa«. Modsætningen
er <sp>indirekte Tale</sp> (<i>oratio obliqua</i>): Han
sagde, at han vilde gaa.
<i>P. K. T.</i>
</chapter>

<chapter name="direkte Valg">
<b>direkte Valg,</b> d. s. s. umiddelbart Valg, se
<sp>Valg</sp>.</chapter>

<chapter name="direkte Veksel">
<b>direkte Veksel,</b> se <sp>adrittura</sp>.</chapter>

<chapter name="Direktion">
<b>Direktion</b> (lat.), Retning, Ledelse, Styrelse,
særlig en af fl. Medlemmer sammensat
Bestyrelse for et Selskab, en Forening, en offentlig
Stiftelse e. l. Ordet bruges ogsaa undertiden
om kollegialt sammensatte Embedsmyndigheder,
f. Eks. Skoledirektionerne. I større
Aktieselskaber er Direktionen i Reglen forsk. fra
Bestyrelsen, idet den bestaar af de administrerende
Direktører, hvem den daglige Ledelse af
Selskabets Forretninger er overdraget, medens
Bestyrelsen er en mere overordnet Myndighed,
som kun træffer Afgørelse i vigtigere Sager og
i øvrigt fører Tilsyn med D. Medens
Bestyrelsen vælges af Generalforsamlingen, er det i
Reglen den, der ansætter og afskediger
Direktørerne.
<i>P. J. J.</i>
</chapter>

<chapter name="Direktionen for Universitetet og de lærde Skoler">
<b>Direktionen for Universitetet og de lærde
Skoler</b> kaldtes et Regeringskollegium, der
oprettedes 1805, og som under Ledelse af 3
Direktører havde den øverste Styrelse af Statens
Anliggender vedrørende Univ. og det højere
Skolevæsen, hvilket Forretningsomraade
tidligere i alt væsentligt havde henhørt under
Kancelliet. D. bestod indtil 1848, da
Forretningerne henlagdes til Ministeriet for Kirke- og
Undervisningsvæsenet, hvorfra de 1916 atter
er overført til Undervisningsministeriet.
<i>K. Hch.</i>
</chapter>

<chapter name="Direktiv">
<b>Direktiv,</b> se <sp>Befaling</sp>.</chapter>

<chapter name="Direktorat">
<b>Direktorat</b> (lat.), en Direktørs Embede ell.
Embedslokale, bruges bl. a. om forsk. mest
centrale Embedsmyndigheder, der forestaas af
en Embedsmand med Titlen Direktør, f. Eks.
Direktoratet for Arbejds- og Fabriktilsynet (se
I, S. 939), Direktoratet for Fængselsvæsenet,
Direktoratet for Statsskovbruget,
Telegrafdirektoratet og inden for den kbhvn'ske Forvaltning
Direktoraterne for Hospitalsvæsenet, for
Hovedbogholderiet og Revisionen, for
Skattevæsenet m. m.
<i>P. J. J.</i>
</chapter>

<chapter name="Direktoriet">
<b>Direktoriet,</b> <i>le Directoire exécutif</i>, Navnet
paa den i Kraft af Konstitutionen af 1.
Vendémiaire Aar III = 22. Septbr 1795 i den første
fr. Republik indstiftede øverste
Regeringsmyndighed. Medens den lovgivende Magt
beroede hos den legislative Forsamlings 750
Medlemmer (nemlig »de Gamles Raad«, 250 Mænd,
alle over 40 Aar, og »de 500's Raad«, alle over
30 Aar), var den <sp>udøvende</sp> Magt i
Hænderne paa 5 Direktører. De valgtes af de Gamles
Raad paa Indstilling af de 500's; hvert Aar
udtraadte een af dem og afløstes af en nyvalgt.
For at deres Embedshandlinger og
Resolutioner skulde have Lovkraft, maatte de være
vedtagne af mindst 3 af D.'s 5 Medlemmer. Disse
skiftede ofte, dels p. Gr. a. den aarlige
Udtrædelse af een af dem, dels som Følge af
gentagne Statskup. De kendteste af D.'s
Medlemmer var Carnot, Barthélemy, Reubell, la
Reveillére-Lepaux, Letourneur, Sieyès og Barras,
hvilken sidste var den eneste, som fungerede i
hele Direktorietiden. Denne varede til 18.
Brumaire VIII = 9. Novbr 1799, da Napoleon
Bonaparte ved et Statskup omstyrtede
Forfatningen, hvorefter D.'s Magt og Myndighed gik
over til Republikkens Konsuler.
<i>(F. J. M.). P. L. M.</i>
</chapter>

<chapter name="Direktorium">
<b>Direktorium</b> (nylat.), et Fællesskab af flere
udkaarede Personer, hvem det betros at styre
og lede en Anstalt (Aktieforetagende, Bank,
Akademi o. s. v.). - <i>Directorium divini officii</i>, den
af de kat. Biskopper aarlig udstedte Kalender.</chapter>

<chapter name="Direktrice">
<b>Direktrice</b> (fr.), kvindelig Bestyrer ell. Leder,
smlg. <sp>Direktør</sp>.</chapter>

<chapter name="Direktør">
<b>Direktør</b> (fr.), Leder, Bestyrer. D.
forekommer hyppig som Titel for overordnede
Poster baade inden for Embedsvæsenet og den
private Virksomhed. Saaledes er det inden for
Centraladministrationen ikke sjældent, at en
Forvaltningsgren udskilles som en selvstændig
Afdeling under Ledelse af en umiddelbart under
vedk. Minister sorterende D. (hyppig med
Titel General-D.), hvilket f. Eks. er Tilfældet med
Skattevæsen, Toldvæsen, Postvæsen,
