fuld Strøm. I Serie med den bevægelige Spole
er der i Reglen en Forlagsmodstand <i>R</i><sub>f</sub>, som
afpasses, indtil Instrumentet gør fuldt Udslag
ved 60 Millivolt. Instrumentet passer da
praktisk talt til enhver Shunt.

Ved Laboratorieinstrumenter er der ofte i
selve Instrumentet indbygget en Shunt, saaledes
at Instrumentet gør fuldt Udslag ved 0,150
Ampère, og tilføjet en lille Modstand, saaledes at
Modstanden fra Klemme til Klemme gennem
Instrumentet bliver nøjagtig 1 Ohm.
Instrumentet gør følgelig fuldt Udslag ved en
Spænding af 0,150 Volt. Da Skalaen gaar fra 0-150°,
betyder 1° Udslag 1 Millivolt ell. 1 Milliampère.
Til Benyttelse som Ampèremeter kombineres
Millivoltmetret med Shunter, hvis Modstand
skal være som anført i flg. Tabel.
<table>
<td>Fuldt Udslag<td c>1,5<td c>15,0<td c>75,0<td c>150<td c>300<td>Ampère
<td>Shunt<td c>1/9<td c>1/99<td c>1/499<td c>1/999<td c>1/1999<td>Ohm
</table>

Et Milliampèremeter kan benyttes som
Voltmeter, naar det serieforbindes med en passende
stor Modstand; men i Reglen foretrækker man
til Benyttelse som Voltmetre særlige
Instrumenter med fl. Vindinger og tyndere Traad,
saa at den til fuldt Udslag nødvendige Strøm
bliver mindre. Et Voltmeter har eksempelvis
200 Vindinger af 0,1 mm Traad, og gør fuldt
Udslag ved c. 0,01 Ampère. Forlagsmodstandene
afpasses, saa at Instrumentet gør fuldt Udslag
ved den ønskede Spænding, og beløber sig til c.
100 Ohm for hver Volt.

Et Voltmeter til 150 Ohm har da i alt en
Modstand paa c. 15000 Ohm. Modstandens
nøjagtige Værdi varierer noget fra det ene
Instrument til det andet.

Den, der har Æren af først at have udviklet
denne Art Instrumenter til tekn.
Fuldkommenhed, er <sp>Weston</sp>. Ved kunstig Ælde af
Magneter og Spiralfjedre har man
opnaaet, at Instrumenterne i
Aarevis vedbliver at vise
rigtigt. Princippet, permanente
Magneter og bevægelige
Vindinger, er til Galvanometre for
svage Strømme først anvendt af
<sp>Déprez</sp> og <sp>d'Arsonval</sp>. Fig.
6 viser det ydre Udseende af et
Millivoltmeter til
Laboratoriebrug med tilhørende Shunter.

Ved Benyttelsen bør man
sørge for en passende indbyrdes
Afstand (c. 40 cm) mellem forsk.
Instrumenter, da deres
Magneter ellers paa virker hinanden.
Endvidere bør man holde dem
borte fra større Jernmasser og
fra Ledninger, som fører stærke
elektriske Strømme.

2) <sp>Elektrodynamiske Instrumenter</sp>
anvendes som Præcisionsampèremetre,
Voltmetre og Wattmetre ved Vekselstrøm. I
Hovedsagen bestaar disse Instrumenter af en
fast Spole og en bevægelig Spole som vist
skematisk i Fig. 7. Strømmen ledes til og fra den
bevægelige Spole gennem to Spiralfjedre, der
tillige giver den til Indstillingen nødvendige
Modkraft imod den Drejningskraft, som
Strømmen i den faste Spole udøver paa Strømmen i
den bevægelige Spole.

Drejningskraften er til enhver Tid
proportional med Produktet af de to Strømme. Naar det
er Vekselstrøm, vil Drejningskraften variere
periodisk, saaledes at den veksler mellem en
Maksimalværdi og en Minimalværdi, der kan
være Nul, hvis de to Strømme samtidig gaar
gennem Nul, ell. negativ, hvis der er
Faseforskydning mellem de to Strømme. Med
Vekselstrøm af 50 Perioder i Sek. vil
Drejningskraften blive Maksimum 100 Gange i Sek. og
Minimum (Nul ell. negativ) 100 Gange i Sek.
Den bevægelige Spole og den dermed forbundne
Viser hverken kan ell. maa følge denne
Variation i Drejningskraften, men gør et Udslag,
som er bestemt ved Middelkraften.

Ved et Voltmeter er den faste Spole viklet
med tynd Traad og forbundet i Serie med den

<img>
Fig. 6. Millivoltmeter med Transportkasse og forsk. løse Shunter.
</img>
<img>
Fig. 7. Elektrodynamisk Instrument.
</img>
<img>
Fig. 8. Elektrodynamisk Voltmeter.
</img>
