Plouvier o. s. v. Fl. Gange var D. med til at
starte og lede Scener. Af hans Stykker, der
løber op til 210, kan nævnes: <i>La reine des
blanchisseuses</i> (1838), <i>Pulcinella</i> (1844), <i>L'Angélus</i>
(1846), <i>La case de l'oncle Tom</i> (1853), <i>La prise
de Pékin</i> (1861) o. s. v. Med Anicet-Bourgeois
skrev han: <i>Gaspard Hauser</i> (1837), <i>Les sept
péchés capitaux</i> (1848), <i>La fille du paysan</i>
(1861) etc. Med Dumanoir: <i>Don César de Bazan</i>
(1844), <i>Les 500 diables</i> (1854) etc. Med Dumas:
<i>Halifax</i> (1842). Med Cormon: <i>Les deux
orphelines</i> (1875), en af Forfatterens største
Triumfer. Med Crémieux: <i>Aladin ou la lampe
merveilleuse</i> (1863). Med Plouvier: <i>Le prince de Moria</i>
(1873). Med Jules Verne: <i>Le tour du monde en
quatre-vingts jours</i> (1871), <i>Les enfants du
capitaine Grant</i> (1878) og <i>Michel Strogoff</i> (1880).
Det er foruden Folkekomedien <i>Don César de
Bazan</i> navnlig disse Udstyrstykker »Jorden
rundt i 80 Dage«, »Kaptajn Grants Børn« og
»Michael Strogoff«, som har opnaaet europæisk
Succes.
<i>S. Ms.</i></chapter>

<chapter name=”Dennewitz, se Bülow, F. W.”>
<b>Dennewitz</b> ['dæn<sub>ə</sub>vits], se <sp>Bülow, F. W.</sp></chapter>

<chapter name=”Dennewitz, Flække”>
<b>Dennewitz</b> ['dæn<sub>ə</sub>vits], Flække i det preuss.
Regeringsdistrikt Potsdam, 320 Indb. Den har
et Monument til Minde om den Sejr,
Preusserne under General Bülow vandt 6. Septbr 1813
over Franskmændene under Marskal Ney.</chapter>

<chapter name=”Denning, William Frederick”>
<b>Denning</b> ['den<sub>i</sub>ŋ], <sp>William Frederick</sp>
eng. Astronom, f. 25. Novbr 1848 i Braysdown
ved Bath, indrettede sig 1867 et
Privatobservatorium i Bristol og har her fra 1876 med stor
Udholdenhed observeret Stjerneskud, fundet nye
Stjernetaager, opdaget flere Kometer og
anstillet talrige Observationer af Jupiter for nærmere
at bestemme den relative Bevægelse af et større
Antal Pletter paa denne Planet. Hans
Stjerneskudobservationer, samlede i en <i>Catalogue of
918 radiant points of shooting stars</i> (1890),
belønnedes 1898 af <i>R. Astronomical Society</i> med
dets Guldmedaille. Han har desuden skrevet
talrige astron. Art., hovedsagelig over
Stjerneskud, i Fagtidsskr.
<i>J. Fr. S.</i></chapter>

<chapter name=”Dennis, John”>
<b>Dennis</b> ['den<sub>i</sub>s], <sp>John</sp>, eng. Digter og
Kritiker (1657-1734), studerede i Cambridge, men
blev relegeret for at have dræbt en
Studenterkammerat. Tilbragte nogle Aar i Frankrig og
Italien, blev Ven med Dryden, Congreve og
Wycherly, og betragtedes efter Dryden's Død
som Englands fineste Kritiker, men hans Sind
og Kritik blev efterhaanden mere og mere
bidsk og bragte ham i Strid med Addison, af
hvis Skuespil <i>Cato</i> han havde givet en
ondskabsfuld Kritik, og med Pope, der tog ham
under Behandling i <i>Essays on Criticism</i> og <i>The
Dunciad</i>, for Eftertiden den væsentligste Grund
til at mindes ham.
<i>I. O.</i></chapter>

<chapter name=”denobilitere”>
<b>denobilitere</b> (nylat.), fratage Adelsrang;
<sp>Denobilitation</sp>, Berøvelse af Adelskab.</chapter>

<chapter name=”denominandi jus”>
<b>denominandi jus,</b> Denominationsret, Ret til
at indstille Kandidater til et ledigt Embede.</chapter>

<chapter name=”Denominativum”>
<b>Denominativum</b> (Plur. <i>Denominativa</i>) er i
Grammatikken Benævnelse paa et Ord, der er
dannet ved Afledning af et Nomen (ɔ: af et
Substantiv ell. Adjektiv); se <sp>Derivatum</sp>. D.
anvendes særlig om Verber, der er dannede af
Nominalrødder (<i>Verba denominativa</i>), f. Eks. <i>at
fiske</i> (af <i>Fisk</i>; modsat <i>Grøft</i>, af <i>at grave</i>), <i>at
sortne</i>, <i>at sværte</i> (af <i>sort</i>, ældre dansk <i>swart</i>).
Der findes i indo-europæiske Sprog D. af
uberegnelig Ælde, idet deres Tilblivelse ligger
forud for det Udviklingstrin, hvortil man ad
Granskningens og Undersøgelsens Vej kan naa.
Men mange D. er blevne til i sen Tid, f. Eks.
<i>at korse sig</i> (af <i>Kors</i>). Ofte er der i
nærbeslægtede Dialekter sporadisk opstaaet D. af ens
Dannelsesmaade, men med afvigende Bet., og
omvendt af afvigende Dannelsesmaade, men
med ens Bet. I Oldnordisk dannedes af <i>haust</i>
(Høst, Efteraar) <i>at hausta</i> (blive Efteraar, nuv.
norsk <i>høstne</i>), altsaa i Bet. helt forsk. fra dansk
<i>at høste</i>. Af oldn. <i>hús</i> (et Hus) dannedes <i>húsa</i>
(bebygge med Huse). I senere Dansk forsvandt
det gl. Verbum, og et nydannet <i>at huse</i>
fremkom med forsk. Bet.: 1) <i>at husere</i>, 2) at være
til Huse, tage Ophold, 3) at have i sit Hus. Af
<i>Sten</i> findes i gl Dansk og i nuv. danske
Dialekter <i>at stene</i> med Bet.: 1) at dræbe ved Stenkast,
2) at hvæsse et skærende Redskab paa en Sten,
slibe, 3) hænge Sten i et Fiskergarn, 4) sanke
Sten af en Ager. Af <i>ren</i> er paa Dansk dannet
<i>rense</i>, paa Svensk <i>rena</i> med ens Bet. Se
<sp>Orddannelse</sp>.
<i>P. K. T.</i></chapter>

<chapter name=”denominere”>
<b>denominere</b> (lat.), benævne, udnævne;
<sp>Denomination</sp>, Benævnelse, dels ved
Anførelse af selve Navnet, dels ved Omskrivning,
idet et andet Navn sættes i St f. vedk. Persons
ell. Sags eget Navn, f. Eks. »Korsikaneren« i
St f. Napoleon, »Bacchus« i St f. Vin, »Peliden«
for Achilleus.</chapter>

<chapter name=”Denon, Dominique Vivant”>
<b>Denon</b> [d<sub>ö</sub>'nå], <sp>Dominique Vivant</sp>,
Baron, fr. Tegner og Raderer, f. i Givry 1747,
d. 1825, en Tid Diplomat, fra 1804
Generaldirektør for Museerne, var en højt begavet og anset
Amatør-Stikker (1787 blev han endog Medlem
af <i>Académie de Peinture</i> i Paris). Hans
grafiske Værk - i Ætsning, Aquatinta,
Crayon-Manér, ogsaa Litografi - omfatter Mængder af
Portrætter, som han tog paa sine mange Rejser
(Lady Hamilton, Voltaire etc.),
Raderingssuiterne efter Kunstner-Selvportrætterne i Uffizi og
efter ital. Mestre, skuffende Kopier efter
Raderinger af Rembrandt m. fl. Hans store
Radering efter David's »Eden i Boldhuset« var hans
Tak for, at David strøg ham af de Emigreredes
Liste. Han var en vittig Forf. (<i>Point de
lendemain</i> [1777]), udgav 1802 en Publikation (med
141 Tavler) over Bonaparte's ægypt.
Ekspedition, hvor D. var med. (<sp>Litt</sp>.: <i>L'æuvre
originale de V. D. Collection de 300 eaux-fortes
- - avec notice par A. de la Fizelière</i> [Paris
1872]).
<i>A. Hk.</i></chapter>

<chapter name=”de novo”>
<b>de novo</b> (lat.), paa ny.</chapter>

<chapter name=”Dens”>
<b>Dens,</b> <sp>Tand</sp>. <i>D. epistrofeï</i>, se
<sp>Hvirvelsøjlen</sp>.</chapter>

<chapter name=”Densimeter”>
<b>Densimeter,</b> se <sp>Aræometer</sp>.</chapter>

<chapter name=”Densitet”>
<b>Densitet</b> (lat.), Tæthed.</chapter>

<chapter name=”Densusianu, Nikolaus”>
<b>Densusianu</b> [denzu'∫<sub>i</sub>anu], <sp>Nikolaus</sp>,
rum. Historiker, f. 1846, er egl. Advokat, men har
syslet flittig med sit Fædrelands Historie og
stiftede 1901 det rum. hist. Selskab, hvis
Vicepræsident han er. Af hans talrige Arbejder kan
fremhæves den paa Foranledning af det rum.
Akademi udgivne Kildesamling: <i>Documenta
privitóre la istoria Rumanilor</i> (6 Bd, 1887-97).
<i>Kr. E.</i></chapter>

