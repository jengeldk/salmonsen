Volkswirthschaftslehre« (1866), »Die Verkleinerer Carey's
und die Krisis der Nationalökonomie« (1867),
»Kritische Geschichte der Nationalökonomie und
des Socialismus« (4. Udg. 1900), »Cursus der
National- und Socialökonomie (3. Udg. 1892), »Neue
Grundgesetze zur rationellen Physik und Chemie«
(1878), »Neue Grundmittel und Erfindungen zur
Analysis, Algebra, Functionsrechnung und
zugehörigen Geometrie« (1884), »Die Grössen der
modernen Literatur« (1893). (<sp>Litt</sp>.:
<sp>Vaihinger</sp>, »Hartmann, D. und Lange« [1876];
<sp>Th. Lessing</sp>, »Philosophie als Tat« [1914, p. 263-
302]; <sp>E. Dóll</sp>, »E. D.« [1893]; <sp>H. Høffding</sp>,
»Den nyere Filosofis Historie« (Bd II, S. 553-
565]; <sp>Friedländer</sp>, »Die vier
Hauptrichtungen der modernen socialen Bewegung« [1901]).
<i>Herdis Krarup.</i>
</chapter>

<chapter name="Dyke, William Hart, Sir">
<b>Dyke</b> [da^ik], <sp>William Hart, Sir</sp>, eng.
Politiker, f. 1837, studerede ved Oxford Univ.
og tog 1861 Magistergraden. 1865-1906
repræsenterede han Kent-Shire i Underhuset, og
allerede 1868 blev han det konservative Partis ene
»Indpisker« (<i>Whip</i>). Da Partiet 1874 kom til
Roret, blev han første Skatkammersekretær ɔ:
den saakaldte <i>patronage secretary</i> og desuden
Partiets første Whip. Juni 1885-Jan. 1886 var
han Oversekretær for Irland og Jan. 1887-
Aug. 1892 Vicepræsident for Geheimeraadet ɔ:
Undervisningsminister. I denne Stilling
gennemførte han 1891 en Lov om Folkeskolevæsenet,
hvorved der tilsikres ethvert Barn, der forlanger
det, fri Undervisning ved offentligt Tilskud af
Skolepenge.
<i>E. E.</i>
</chapter>

<chapter name="Dykker, Ledning">
<b>Dykker,</b> dykket Ledning, en Vand-, Gas- ell.
Kloakledning, der føres over et Havnebassin,
en Kanal, Vandløb, Fjord ell. lgn. Hindring
(hvor eksisterende Skibsfart ikke tilsteder, at
Passagen spærres ved, at Ledningen føres over
paa en Bro), idet Ledningen som en omvendt
Hævert føres under Vandet ved den ene Bred og
atter op over dette ved den anden Bred,
saaledes at Sejladsen kan foregaa uhindret over
den saaledes dykkede Ledning. I Kbhvn, hvor
Kloakerne indtil 1901 udmundede i selve
Havnen, hvilket ikke mindst af hygiejniske Grunde
var til stor Ulempe, føres nu Kloakvandet
gennem de saakaldte »afskærende Ledninger« (se
<sp>Kloaker</sp>) ud i Øresund, idet Overførslen, saavel
over Nyhavn, Christianshavns Kanal som over
Havnen ved Langebro og ved Knippelsbro sker
ved Hjælp af D. De tre første Steder er D.
udført som Jernrør, der er sænkede ned paa
Havbunden, ved Knippelsbro derimod som
Tunnel, udhugget i den af Saltholms Kalk bestaaende
Bund, Her findes desuden en allerede 1856-
58 anlagt Tunnel-D. for Gas- og Vandledninger.
Medens denne er bygget af eng. Ingeniører,
har danske Ingeniører udført de andre
D.-Arbejder, der saavel hvad angaar Konstruktionen
som Udførelsen frembyder stor Interesse i
teknisk Henseende. (Findes beskrevet i
Kjøbenhavns nyere Kloakanlæg af <sp>O. K. Nobel</sp>,
1903).
<i>J. M.-P.</i>
</chapter>

<chapter name="Dykker, en Person">
<b>Dykker,</b> en Person, der opholder sig under
Vandet, for der at udføre et eller andet
Arbejde. Ved Vandbygningsarbejder, under
Eftersyn og Reparation af Skibe, som har været
paa Grund, ved Bjærgningsarbejder, ved
Optagning af Sten og sunkne Genstande og i mange
specielle Tilfælde er der hyppigt Brug for en D.
Den Tid, et Menneske kan opholde sig under
Vandet uden Anvendelse af særlige tekn.
Hjælpemidler og kunstig Tilførsel af Luft, er meget
begrænset; selv en dygtig Svømmer vil i Alm.
højst kunne opholde sig c. 1 Min. under Vandet.
Ved Øvelse kan denne Tid forlænges noget, og
Perlefiskerne paa Ceylon, som fra Barnsben af
er opøvede i Dykning, skal saaledes kunne gaa
ned til Perlebankerne i en Dybde af c. 10 m
og blive under Havfladen i c. 1 1/2 Min. Dog
er dette langtfra tilstrækkeligt til Udførelse af
Arbejder under Vandet, og man er derfor
allerede i Oldtiden gaaet til Anvendelse af
kunstige Midler ved Dykningen, nemlig en i
Munden holdt med Olie mættet Svamp og et luftfyldt
Kar, der holdtes over Hovedet, medens
Synkningen lettedes ved Sten, der afkastedes, naar
D. atter skulde stige op til Overfladen. Dette
simple og primitive Middel er i Tidernes Løb
udviklet til Nutidens »Dykkerapparater« og
»Dykkerklokker«, hvorved man har drevet det
til, at en øvet D. kan arbejde uafbrudt 3 à 4
Timer i en Dybde af indtil 30 m og for en
kortere Tid i en Dybde af indtil 70 m under
Vandets Overflade.
<i>H. P. C.</i>
</chapter>

<chapter name="Dykkerapparater">
<b>Dykkerapparater</b> (hertil 1 Tavle). Til
Udførelse af Dykkerarbejder benyttes i Alm. et
»Dykkerfartøj«, udrustet med det til Dykkernes
Forsyning med Luft fornødne Antal
»Lufttrykpumper« og et til Dykkerne svarende Antal
»Dykkerdragter« (Dykkerharnisker,
<i>Scaphandres</i>).

<sp>Dykkerfartøjet</sp> kan være et Dampskib
eller et mindre Fartøj, der ofte, foruden de
til selve Dykningen fornødne Apparater, tillige
er forsynet med en Kran til Løftning af Sten o. l.
ell. Pumper til Lænsning af Skibe; det udlægges
og opankres paa det Sted, hvor Dykningen skal
foretages.

<sp>Lufttrykpumperne</sp> (se Fig. 4), hvoraf
der i Reglen hører een til hver Dykker,
betjenes i Alm. ved Haandkraft. De er enkelt- ell.
dobbeltvirkende med en, to ell. tre
Pumpecylindre og maa kunne levere Dykkeren den
nødvendige Luftmængde; denne er afhængig af
Vanddybden og kan sættes til 60 l Luft pr Min. + 6 l
Luft i Min. pr m Vanddybde. Lufttrykket aflæses
paa et paa Lufttrykpumpen anbragt Manometer.

<sp>Dykkerdragten</sp> (se Fig. 1) bestaar i
Alm. af en Hjelm af fortinnet Kobberplade,
hvortil slutter sig en vandtæt Klædning. Hjelmen (se
Fig. 2) omslutter Dykkerens Hoved og hviler paa
hans Skulder; den er forsynet med a) Ruder,
hvorigennem Dykkeren kan se, b) en
Kontraventil for Tilførsel af Luft fra
Lufttrykpumpen gennem Slangen <i>A</i>, c) en automatisk
virkende Afgangsventil for Luften, som kan
reguleres af Dykkeren, og d) eventuelt med en Hane,
som Dykkeren aabner, naar han faar for megen
Luft i Klædningen. Han undgaar derved at flyde
op til Overfladen, hvilket kan være forbundet
med stor Fare, naar der dykkes paa store
Vanddybder. Den vandtætte Klædning, som er
udført af uvulkaniseret Gummiplade med
Lærred paa begge Sider, fastskrues til Hjelmen med
Skruebolte og tætnes ved Haandleddene med
