for at sikre denne Proportionalitet, at man til
hver af Spolerne har føjet en passende
Modstand af Manganin, dels for at Strømdelingen
skal være uafhængig af Spolens Temp., dels for
at den skal være (omtr.) uafhængig af
Spolernes Selvinduktion. Det er en kedelig
Omstændighed ved disse Instrumenter, at de derfor
giver et betydeligt Spændingsfald. En Skala, som
direkte viser den til de forsk. Udslag svarende
Strøm, bliver ligesom Voltmetrets Skala omtr.
kvadratisk.

<sp>Wattmetre</sp> benyttes i Reglen som
skematisk vist i Fig. 11, saaledes at den faste Spole
gennemløbes af Forbrugsstrømmen <i>I</i>, medens
den bevægelige Spole, der kun er beregnet til
at føre en ganske svag Strøm, er serieforbundet
med en passende Forlagsmodstand og sluttet
til de to Ledninger saaledes, at den optager en
Strøm, <i>i</i>, der er proportional med
Spændingsforskellen mellem Ledningerne <i>E</i>.
Drejningskraften bliver derved til enhver Tid
proportional med Produktet af den øjeblikkelige Værdi
af Strøm og Spænding. Hvis baade Strøm og
Spænding er sinusformede Vekselstørrelser med
samme Fase, vil Drejningskraften variere
mellem en Maksimalværdi og Nul. Hvis der er
Faseforskydning mellem Strøm og Spænding,
vil Drejningskraften variere mellem en
Maksimalværdi og en negativ Værdi. I alle Tilfælde
blher Middelkraften proportional med
Middelværdien af Produktet af Strøm og Spænding,
som man kalder <sp>Effekten</sp>, og som maales
i <sp>Watt</sp>. Betegnes Effekten med <i>A</i>, har man,
naar Strøm og Spænding har samme Fase
<i>A</i> = <i>E</i> . <i>I</i>.

Naar derimod Strømmen er faseforskudt φ°
i Forhold til Spændingen, bliver

<i>A</i> = <i>E</i> . <i>I</i>. cos φ

Ved Jævnstrøm er der ingen Grund til at
anvende Wattmetre, da Effekten simpelthen
bestemmes som Produktet af Aflæsningerne paa
Ampèremetret og Voltmetret. Ved Vekselstrøm
derimod er det ikke nok at kende Strøm og
Spænding, hvis Produkt som Regel vil være
større end Effekten.

Fig. 12 viser et Wattmeter af Weston's
Fabrikat med aftaget Kappe. Strømspolen
begynder og ender ved de to Bolte, som ses at gaa
igennem Grundpladen. Baade den faste og
den bevægelige Spole er cirkelrunde.
Forlagsmodstanden til Spændingsspolen bestaar af
tynde Metalbaand viklede paa 7 Stkr
Glimmerblade. Fig. 13 viser det bevægelige System for
sig med Viseren foroven og to ganske tynde
med Ribber afstivede Aluminiumsblade
forneden. Disse sidste bevæger sig inden i to flade
Hulrum og tjener til at dæmpe Instrumentets
Bevægelse. Det bevægelige System, som er vist
paa Fig. 13, vejer kun 1,86 g.

<img>
Fig. 14. Det bevægelige System af et Siemens
& Halskes Blødtjernsinstrument.
</img>
<img>
Fig. 15. Blødtjernsinstrument, Skala og Kappe
fjernet.
</img>
<img>
Fig. 16. Blødtjernsinstrumrnt med fast
og bevægeligt Jernblik.
</img>
