det epokegørende Arbejde: <i>Lexicon poeticum
ant. linguæ Septentrionalis</i>, der udkom 1854-
60. Dette Arbejde er, naar der henses til, at
Forf. levede paa Island, fjernt fra de gamle
Haandskrifter, og til, at de da
forhaandenværende Udg. lod meget tilbage at ønske i
Nøjagtighed, ja delvis var ligefrem ubrugelige,
vidunderligt. Hvad enten man tager den
Grundighed i Behandlingen, Flid og Energi i
Udførelsen ell. - og ikke mindst - den
gennemtrængende Skarpsindighed og fine Smag i
Fortolkningerne i Betragtning, er Ordbogen et virkeligt
Mesterværk. E.'s Storhed som Ordbogsforfatter
viser sig ikke mindst ved at betragte de
eksisterende Forarbejder, hvoraf de fleste bærer
Præg af Mangel paa Kritik og Smag. E.'s
Kritik og Metode er strengt videnskabelig i
moderne Forstand; hans Evne til at trænge ind i
Skjaldens Aand i høj Grad udviklet; i saa
Henseende er han kun overgaaet af Prof. K.
Gislason. En ny, ændret og forøget Udg. ved F.
Jónsson er udkommet 1916. - E. overs. paa ny fl.
af Biblens Bøger. Han optraadte endelig som
Digter, og der haves en trykt Digtsamling
(»Ljóðmæli« [1856]); denne udmærker sig ikke
ved nogen særlig Digterbegavelse, men vel ved
de smukke Tanker, der fremtræder deri, og
som gør Forf. al mulig Ære som et nobelt
Menneske, og fremfor alt ved det smukke Sprog og
en vis poetisk Finfølelse og Dannelse. E.
digtede ogsaa paa Latin; ogsaa her viste han sig
som den dygtige Sprogmand og Tekniker. Af
hans Børn kan særlig nævnes Digteren Benedikt
Grøndal den Yngre. (<sp>Litt</sp>.: Den foran
»Ljóðmæli« trykte Biografi af <sp>J. Arnason</sp>).
<i>F. J.</i>
</chapter>

<chapter name="Egil Ullserk">
<b>Egil Ullserk,</b> en Bonde paa Nordmøre,
havde i sine unge Aar tjent Kong Harald
Haarfager og var som gl Mand til Stede ved et
Gæstebud paa Gaarden Birkestrand paa Fredø,
da Kong Haakon Adalsteinsfostre blev
overfaldet af Erik Blodøkse's Sønner. E. U.
opmuntrede med djærve Ord Kong Haakon til at gaa
i Kamp mod den fjendtlige Overmagt og
bidrog selv ved en heldig gennemført Krigslist
til at spille Kong Haakon Sejren i Hænde. E. U.
faldt under Kampen og blev højlagt paa
Stranden, hvor man endnu paa Snorre's Tid
paaviste hans Grav, der udmærkedes ved en høj
Bautasten.
<i>(O. A. Ø.). Edv. B.</i>
</chapter>

<chapter name="Egin">
<b>Egin</b> ['e.-], dansk Biskop, blev af Sven
Estridsøn indsat til Biskop i det nyoprettede
Bispesæde Dalby i Skaane (c. 1060), men fik
senere Bispestolen i Lund, under hvilken Dalby
da blev lagt. E. var en lærd og nidkær Biskop;
han fik Bugt med Resterne af hedensk
Gudsdyrkelse i Blekinge og paa Bornholm og fik
Folket til at løskøbe Fanger og bygge Kirker.
Ogsaa i Sydsverige søgte E. at ordne og hæve
den kristne Kirke, der hidtil havde haft en
kummerlig Tilværelse. Sven Estridsøn tænkte
vistnok paa at faa E. gjort til Ærkebiskop;
men paa Vejen til Rom døde den ædle Biskop
(1072).
<i>H. O.</i>
</chapter>

<chapter name="Eginhard">
<b>Eginhard</b> ['e.-], se <sp>Einhard</sp>.</chapter>

<chapter name="Églantine">
<b>Églantine</b> [eglã'tin], se <sp>Fabre d'É</sp>.</chapter>

<chapter name="Eglestonit">
<b>Eglestonit,</b> Mineral fra Terlingua i Texas
af Sammensætning Hg<sub>4</sub>Cl<sub>2</sub>O; smaa, regulære
Krystaller, der opr. er diamantglinsende og
gullige, men ved Lysets Indvirkning efterhaanden
bliver sorte.
<i>O. B. B.</i>
</chapter>

<chapter name="Egli, Johann Heinrich">
<b>Egli</b> ['ægli], <sp>Johann Heinrich</sp>,
schweizisk Komponist (1742-1810), levede i Zürich og
udfoldede en fortjenstfuld Virksomhed for
Folkesangen, ligesom han var Tidens mest
folkeyndede Lieder-Komponist i Schweiz. Hans
talrige, vidt udbredte Sange udkom i Samlinger
som »Schweizerlieder« »Lieder der Weisheit
und Tugend«, »Gellerts geistliche Oden und
Lieder«, »Singkompositionen mit Begleitung des
Klaviers«, »Schweizer-Kantaten« (»Wilhelm
Tell«, »Winkelried« etc.).
<i>W. B.</i>
</chapter>

<chapter name="Egli, Johan Jakob">
<b>Egli</b> ['ægli], <sp>Johan Jakob</sp>, schweizisk
Geograf (1825-96), var opr. Folkeskolelærer,
kastede sig senere over Studiet af Geografi og
blev 1883 Prof. i Zürich. Han har udg. en Rk.
Lærebøger i Geografi, hvoriblandt »Neue
Handelsgeographie« (1892), men han er særlig kendt
for sine Studier over de geogr. Navnes
Oprindelse og Udtale; hans Hovedværk er <i>Nomina
geographica</i>, Versuch. einer allgemeinen
geographischen Onomatologie« (Leipzig 1872).
<i>C. A.</i>
</chapter>

<chapter name="églomisé">
<b>églomisé</b> [eglåmi'ze] (fr.), <i>verres églomisés</i>,
Glas forsirede paa den Maade, at der paa
Bagsiden er anbragt en mørk Masse (Lak e. l.) og
deri udsparet Mønstre, udfyldte med
Staniolpapir o. l. Fremgangsmaaden skal først være
benyttet af Kunsthandler Glomy i Paris ved
Indramning af Billeder og har siden en Tid
faaet vid Udbredelse til praktisk Brug
(Firmaskilte, Dørskilte etc.). - Udtrykket e., der
opstod i Beg. af 18. Aarh., har ogsaa faaet
Anvendelse paa Bagglasmaleriet overhovedet,
saaledes Malerier i Dækfarver paa Glassets
Bagside fra Middelalder op til Nutiden, Malerier
paa Guldgrund under en Glasplade o. l.
<i>A. Hk.</i>
</chapter>

<chapter name="Eglon">
<b>Eglon,</b> 1) moabitisk Konge, som dræbtes af
Ehud. 2) Kana'anitisk By i Juda Lavland, som
erobredes af Josua.
<i>J. P.</i>
</chapter>

<chapter name="Egmond-aan-Zee">
<b>Egmond-aan-Zee</b> ['ægmont-a.n-'ze.],
Fiskerleje i Kongeriget Holland, Prov. Nordholland,
ligger 9 km SV. f. Alkmaar i Klitterne ved
Nordsøen, (1909) 2838 Indb. 1833 blev her
bygget et højt Fyrtaarn med en kolossal Løve. I
Nærheden ligger Ruinerne af Slottet E.,
Stamsædet for den berømte holl. Familie af s. N.;
det blev ødelagt af Spanierne; det tilhørende
prægtige Abbedi, der er Begravelsessted for
mange Grever af Holland, hvis Stamsæde laa i
denne Egn, blev ødelagt 1572 af Billedstormerne.
<i>G. Ht.</i>
</chapter>

<chapter name="Egmont, Bjerg">
<b>Egmont</b> ['egm<sub>ə</sub>nt] (<sp>Mount E.</sp>), udslukt
Vulkan (2520 m) i det sydvestlige Hjørne af
Ny Zeelands Nordø, danner en særdeles smuk
regelmæssig Trakytkegle, hvis øverste 500 m
er dækkede af evig Sne. Den blev opdaget 1770
af Cook og opkaldt efter Grev E.
<i>C. A.</i>
</chapter>

<chapter name="Egmont, Joost van">
<b>Egmont</b> ['ægmont], <sp>Joost van</sp>, belg.
Maler, f. 1601 i Leyden, d. 1674 i Antwerpen.
Han kom i Lære hos C. v. d. Hoecke i
Antwerpen, rejste 1618 til Italien, var efter
Hjemkomsten Rubens' Medhjælper og virkede fra
1629 i Frankrig, hvor han arbejdede for
Ludvig XIII og Ludvig XIV, og hvor han 1648 var
med til at stifte Akademiet, til hvis første 12
Medlemmer han hørte. Senere vendte han
tilbage til Antwerpen. Hans Kunst, der blev taget
