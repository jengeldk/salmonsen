Aarshold af Studenter: Rus, Russer), møde i
Studiegaarden, udklædt saa dyrisk og
frastødende som muligt, med Hovedet bedækket af
en spids Hue med Horn, Næsen maskeret med
en større Udgave af samme Organ, Ansigtet
sværtet og Ryg og Bryst udstyrede med
Pukler, og i Fagter og Stemme skulde han agere
saa raa og tølperagtig som muligt. Saa traadte
Depositor, sædvanlig den ældste af Pedellerne,
frem, ligeledes udklædt og maskeret og
forsynet med Ferle, Høvl, Tang o. a. Instrumenter.
Han drev nu Depositurerne foran sig ind i et
Kammer og begyndte en Art Eksamination, der
altid endte med Prygl, og begav sig derpaa til
med sine forsk. Redskaber at høvle, knibe og
bearbejde dem paa forsk. Maade for at fjerne
Hornene og de andre Udvækster, at de
saaledes kunde aflægge det dyriske Væsen og
gøre sig værdige til at modtage den akademiske
Dannelses forædlende Paavirkning. Var dette
besørget og Studenterne iførte en mere
passende Dragt, fremstillede de sig for Dekanus,
og en af dem bad saa i en lat. Tale i alles
Navn om Optagelse i det akademiske
Borgerskab. Hertil gav Dekanus sit Samtykke i en
Tale, hvori han udviklede Bet. af den nydelige
Ceremoni, i hvilken de havde deltaget, og gød
Vin over deres Hoveder som Symbol paa
Glæden over, at Gud havde kaldet dem til en
højere Dannelse, og gav dem Salt i Munden
som Tegn paa den Visdom, de nu frivillig
skulde søge. Skikken bibeholdtes i Christian III's
Universitetsstatutter med den moralske
Motivering, at »de unge maa lære, at der er en
stor Forskel mellem en ulærd og en lærd Mand,
og for at de maa vænnes til at taale
Fornærmelser og Utaknemlighed, som lærde og brave
Mænd ofte faa som Løn for deres gode
Gerninger og rigtige Raad«, og den holdt sig længe
her som ved andre Univ. (<sp>Litt</sp>.: <sp>H. Rørdam</sp>,
»Kbhvn's Univ.'s Hist. fra 1588-1621«, I-III
[Kbhvn 1868-75]).
<i>Cl. W.</i>
</chapter>

<chapter name="Depositionssted">
<b>Depositionssted.</b> Efter dansk Ret er
Nationalbanken »det eneste autoriserede Sted, hvor
saavel offentlige som private
Depositionsmidler og Penge af vedk. Rettens Betjente ell.
andre, saa vidt ske kan, maa og bør indsættes til
Bevaring. De, som ved Bankens Recipisser ell.
paa anden Maade godtgør, at saadanne Midler
og Penge i Banken er indsatte, skulle være
angerløse i Henseende til Sikkerheden for
samme, saa længe de opbevares i Banken« (se § 28
i Reglement for Nationalbanken, stadfæstet 22.
Juni 1908).
<i>E. T.</i>
</chapter>

<chapter name="Depositokassen">
<b>Depositokassen,</b> se <sp>Bank</sp>, S. 628.
</chapter>

<chapter name="Depositor">
<b>Depositor</b> (lat.), d. s. s. <sp>Deponent</sp>, den
der giver en anden noget i Forvaring.
</chapter>

<chapter name="Depositorium">
<b>Depositorium,</b> Opbevaringssted, Lokale til
Opbevaring af betroet Gods, Dokumentskab, Arkiv.
</chapter>

<chapter name="Depositum">
<b>Depositum</b> (lat.), det i Forvaring givne (se
<sp>deponere</sp>).
</chapter>

<chapter name="depossedere">
<b>depossedere</b> (fr.), sætte en ud af
Besiddelse; fortrænge en Fyrste fra hans Rige;
<sp>depossederede</sp> er saaledes Betegnelse bl. a.
for de Monarker, der 1859 og 1861 i Italien
mistede deres Lande, og for de tyske Fyrster,
der 1866 blev satte fra Regeringen som Følge
af de preuss. Anneksioner.
</chapter>

<chapter name="Depot">
<b>Depot</b> (fr. <i>dépôt</i>), Oplagssted, Magasin, det
nedlagte, betroede (smlg. <sp>Bank</sp>, S. 620). -
Særlig i <sp>milit</sp>. Bet.: Ophobning af personelle
ell. materielle Krigsmidler. Det har
sædvanligvis den Bestemmelse at tjene til Erstatning ell.
Reserve. D. benævnes forsk. efter dets
Bestemmelse, saaledes <sp>Troppe-D.</sp>, der tjener til
Erstatning af Mandskab for de i Krigen værende
Afdelinger, og hvor der tillige finder
Uddannelse Sted af nyt Mandskab (D.-Batailloner,
D.-Eskadroner o. s. v.), <sp>Artilleri-D.</sp>, der
indeholder Oplag af Vaaben og Ammunition til alle
Vaabenarter, <sp>Materiel-D.</sp>, væsentlig
indeholdende Materiel for Fæstningsartilleri og
Ingeniører, <sp>Inventarie-D.</sp>, <sp>Train-D.</sp>,
<sp>Remonte-D.</sp>, <sp>Heste-D.</sp>, <sp>Sygeheste-D.</sp>,
<sp>Sanitets-D.</sp> o. s. v.
<i>B. P. B.</i>
</chapter>

<chapter name="dépôt de la guerre">
<b>dépôt de la guerre</b> [de'po-d-la-'gæ.r]
oprettedes 1688 af Krigsminister Louvois under
Navn af <i>archives du ministère</i>. Man samlede
her Felttogsplaner, Rapporter fra ældre og
nyere Krige, Korrespondancer fra Generaler
m. m. <i>d. d. l. g.</i>, der var blevet oprettet i
Versailles, flyttedes i Beg. af 18. Aarh. til
Invalidehotellet. 1720 ansattes Embedsmænd, der
skulde ordne de ældre Aktstykker, som allerede
dengang beløb sig til henimod 4000, af hvilke
nogle skrev sig fra 11. Aarh. 1761 flyttedes det
tilbage til Versailles og sammenknyttedes nu
med <i>dépôt des cartes</i>. 1791 skiftede <i>d. d. l. g.</i>
atter Plads, idet det da igen etableredes i Paris
og fik det flg. Aar en ny Organisation. 1793
overgik Cassini's berømte Kort over Frankrig,
der hidtil bearbejdedes i Observatoriet, til
Depotet for at fuldstændiggøres der, ligesom der
s. A. modtoges en værdifuld Samling af 10000
andre Kort. De hyppige Omflytninger har
foranlediget Tabet af adskillige kostbare
Dokumenter ell. deres delvise Ødelæggelse, og de
ofte forandrede Bestemmelser for
Administrationen har hemmet en metodisk Ordning af
det store og vanskelige Materiale. Indtil 1887
var <i>d. d. l. g.</i> delt i Sektioner, der under
Ledelse af Officerer o. a. Embedsmænd
beskæftigede sig med de geogr., hist. og milit.
Forretninger; men fra dette Tidspunkt oprettedes
under Navnet service <i>géographique</i> et Bureau,
under hvilket alle geodætiske Arbejder hører.
Navnet <i>d. d. l. g.</i> eksisterer egl. ikke mere, og
dettes Virksomhed foregaar nu ved
Generalstaben. I Belgien findes ogsaa et <i>d. d. l. g.</i> med
lgn. Opgaver.
<i>B. P. B.</i>
</chapter>

<chapter name="Depotkommandør">
<b>Depotkommandør</b> kaldes i Danmark den
Kaptajn, der er ansat ved Regimentsstaben
umiddelbart under Regimentschefen. Han
anvendes efter dennes nærmere Bestemmelse og
skal særlig deltage i Arbejderne vedrørende
Mobiliseringsforberedelse. I Krigstid overtager
han Befalingen over Regimentets Depot.
<i>B. P. B.</i>
</chapter>

<chapter name="Depotplads">
<b>Depotplads</b> bruges som Betegnelse for de
Fæstninger, der tjener til Opbevaring og
Tilvejebringelse af Krigsmateriel af enhver Art,
og som navnlig er af Bet. i Egne, hvor
Jernbanenettet ikke er saa udviklet, at det kan
overtage Felthærens Forsyning fra Hjemlandet.
<i>Sch. P.</i>
</chapter>

<chapter name="Depotskib">
<b>Depotskib,</b> et Skib, hvori der opbevares
Reservemateriel, Proviant m. m. til en
