samme Lands Grænser bliver der ofte stor
Forskel; den D., der f. Eks. passer for Skaane,
gælder ikke for det nordlige Sverige. Det er
imidlertid ikke alene den mere nordlige ell.
sydlige Beliggenhed, der er bestemmende for
Frilandstrævæksten p. Gr. a. de kolde Vintre, men
tillige om det er Øklima ell. Fastlandsklima.
Lande med Fastlandsklima faar
gennemgaaende et mindre righoldigt Sortudvalg end
Lande med Øklima; der er saaledes navnlig blandt
stedsegrønne Træer og Buske fl., som kan
dyrkes i Danmark, men som i Mellemtyskland
fryser bort om Vinteren. - Dels ved
Indførelsen af ny Arter fra fremmede Lande og dels
ved Tiltrækning af ny Varieteter bliver
Udvalget af Frilandstræer og -buske hvert Aar
betydelig forøget, og for Nordens Vedk. kan de
Former, der nutildags med Held kan dyrkes i
Park og Have, tælles i Tusindvis. (<sp>Litt</sp>.: <sp>J. C.
Loudon</sp>, <i>Arboretum et fruticetum britanicum</i>
[1838]; <sp>A. S. Ørsted</sp>, »Frilands-Trævæksten i
Danmark« [1864]; <sp>Dippel</sp>, »Handbuch der
Laubholzkunde« [1889]; <sp>Beissner</sp>,
»Nadelholzkunde« [1891]; <sp>K. Koehne</sp>, »Deutsche
Dendrologie« [1893]).
<i>L. H.</i>
</chapter>

<chapter name="Dendrometer">
<b>Dendrometer</b> (<sp>Træmaaler</sp>) bruges oftest
som Navn for Instrumenter til Maaling af
Træernes Tykkelse, men ogsaa om Højdemaalere
(se <sp>Træmaaling</sp>).
<i>C. V. P.</i>
</chapter>

<chapter name="Dendronotidæ">
<b>Dendronotidæ,</b> en lille Fam. med kun to
Slægter af Nudibranchiernes, de nøgne
Havsnegles, Orden, hjemmehørende i de koldere
Have. D. har en slank, noget sammentrykt Krop
og bærer paa hver Side af Ryggen en Række
stærkt grenede, ikke affaldende Papiller, ud i
hvilke Leveren forgrener sig. Rygfølerne
(Rhinophorerne) er forsynede med bladagtige
Hudringe og kan trækkes tilbage i en randtakket
Skede, der ligesom Rygpapillerne forneden paa
Ydersiden bærer et grenet Vedhæng.
Panderanden er udstyret med buskede Papiller, men
egl. Mundfølere mangler. D. er Rovdyr;
Munden er væbnet med to stærke Kæber og en
Tungerasp med fl. Rækker skarptakkede
Tænder. Æggene lægges i lange, slimede, indrullede
Snore, og Larven gennemgaar
Nudibranchiernes sædvanlige Forvandling.
<i>(H. J. P.). C. M. S.</i>
</chapter>

<chapter name="Dendrophidæ">
<b>Dendrophidæ</b> [-'fi.-], se <sp>Snoge</sp>.
</chapter>

<chapter name="Deneb">
<b>Deneb</b> (arab.: »Hale«), Stjernen α i »Svanen«.
</chapter>

<chapter name="Denebola">
<b>Denebola</b> (<i>Deneb el Ased</i>), »Løven«'s Hale,
Stjernen α i »Løven«.
</chapter>

<chapter name="denegatio">
<b>denegatio</b> (lat), Nægtelse, Fornægtelse, <i>d.
actionis</i>, i Romerretten om Prætorens Nægtelse
af at udfærdige en begæret Klage (<i>actio</i>). <i>d.
audientiæ</i>, Nægtelse af Retshjælp. I Tilfælde af
»Rettens Fornægtelse«, hvorved forstaas en
Retsbetjents Vægring ved at yde en begæret
processuel Hjælp - som naar Fogden nægter at
foretage Arrest ell. nedlægge Forbud -, gælder
efter D. L. 1-6-19 Appel umiddelbart til
Højesteret, <i>d. debiti conjugalis</i>, Nægtelse af
Ægteskabspligten.
<i>K. B.</i>
</chapter>

<chapter name="Deneshka">
<b>Deneshka</b> ['d<sub>i</sub>en<sub>ji</sub>∫k<sub>a</sub>], se <sp>Denga</sp>.
</chapter>

<chapter name="Denfert-Rochereau, Pierre Marie Philippe Aristide">
<b>Denfert-Rochereau</b> [dã'fæ.r-râ'∫ro], <sp>Pierre
Marie Philippe Aristide</sp>, fr. Oberst,
kendt p. Gr. a. sit udmærkede Forsvar af
Belfort i Krigen 1870-71, f. 11. Jan. 1823 i St
Maixent (Dept Deux-Sèvres), d. i Versailles 11.
Maj 1878. Efter at have gennemgaaet den
polytekniske Skole og Applikationsskolen i Metz
ansattes han 1845 som Løjtnant i 2.
Ingeniørregiment. Han udmærkede sig 1849 i Italien
ved Belejringen af Rom og deltog i
Krim-Krigen, i hvilken han saaredes haardt ved
Stormen paa Malakoff. Efter sin Helbredelse blev
han Lærer ved Applikationsskolen i Metz og
forrettede 1860-64 Tjeneste i Algier, hvor han
ledede Udførelsen af forsk. Arbejder. 1864
ansattes han som højestbefalende Ingeniør i
Belfort og udnævntes 1870 til Oberst og
Fæstningskommandant. Hans Forsvar af Fæstningen
udmærkede sig i særlig Grad ved Aktivitet og.
Haardnakkethed. Med Held modstod han
Tyskernes Forsøg paa at erobre Fæstningen, som
han kun overgav efter Regeringens Ordre 18.
Febr 1871, og opnaaede en i høj Grad ærefuld
Kapitulation. Han valgtes under Krigen til
Medlem af Nationalforsamlingen, men nedlagde
sit Mandat, da Forsamlingen vedtog
Fredspræliminærerne. Senere valgtes han dog atter og
sluttede sig til Republikanerne. Efter Krigen
tog han sin Afsked, skønt han ikke havde naaet
den foreskrevne Aldersgrænse. Han har skrevet
<i>Histoire de la défence de Belfort</i> (1871) og <i>Des
droits politiques des militaires</i> (1874).
<i>B. P. B.</i>
</chapter>

<chapter name="Denga">
<b>Denga</b> ['d<sub>j</sub>en<sub>j</sub>g<sub>a</sub> ell. d<sub>j</sub>en<sub>j</sub>'ga] (<sp>Déneshka</sp>),
russ. Bronzeskillemønt. Værdi 1/2 Kopek.
</chapter>

<chapter name="Dengesich">
<b>Dengesich</b> (<sp>Dintzic</sp>), Søn af
Hunnekongen Attila. Han led efter Faderens Død (453) et
stort Nederlag i Pannonien mod Gepidernes
Konge Arderich, men stiftede derpaa sammen
med sine Brødre et Rige ved Sortehavet. Her
plyndrede han hos Romere og Østgoter, indtil
han 469 blev slaaet i Thrakien af den
østromerske Hærfører Anagastes. Han faldt i Kampen,
og hans Hoved opstilledes paa Rendebanen i
Konstantinopel.
<i>(M. M.). H. H. R.</i>
</chapter>

<chapter name="Dengis">
<b>Dengis</b> (tyrk.: Hav), Navn paa fl. Søer paa
Kirgisersteppen, deriblandt Selety D. Syd for
Omsk.
<i>M. V.</i>
</chapter>

<chapter name="Dengremont, Maurice">
<b>Dengremont</b> [dãgr<sub>ö</sub>må], <sp>Maurice</sp>,
violinspillende Vidunderbarn, f. 1866 i Rio Janeiro,
var Elev af Léonard og vakte tidlig Opsigt ved
sit usædvanlige Violintalent. Han koncerterede
rundt om i Europa (1878 i Kbhvn), trak sig i
Slutn. af 1880'erne noget tilbage fra Virtuoslivet
for i Ro at kunne udvikle sine betydelige Evner,
men døde allerede Efteraaret 1893 i Buenos
Ayres.
<i>W. B.</i>
</chapter>

<chapter name="Denguefeber">
<b>Denguefeber</b> [sp. 'ðæŋg<sub>æ</sub>-] (<sp>Dandyfever</sp>)
er en tropisk og subtropisk epidemisk Sygdom,
som ogsaa er fundet i Grækenland, Spanien og
Nordamerika. Den skyldes et
ultramikroskopisk Smitstof, som overføres fra Patient til
Patient ved Stik af en Myg <i>culex fatigans</i>.
Inkubationstid er 3-7 Dage. Sygdommen
begynder pludselig med Kulderystelse, meget høj
Feber, Bronchitis. Der kommer snart Ledtilfælde,
særlig Smerter og Hævelse i Knæled, hvorved
fremkommer en sirlig (Dandy-) Gang. Der er
stærk Afkræftelse. Temp. falder 2.-3. Dag. Der
kommer da et Udslet, som oftest ligner
Mæslinger, og som taber sig efter 24 Timer. Paa 5.
Dag atter Feber, som hurtig falder. Der er
længe Afkræftelse. Sygdommen er sædvanlig
godartet.
<i>H. I. B.</i>
</chapter>

