i Amsterdam og Louvre i Paris hver omtr. en
halv Snes; i Kunstmus. i Kbhvn ses »Lægen
undersøger Uringlasset« og »Pigen med Lyset«;
Hovedværker er »Aftenskolen« (Rijksmus.), »Den
vandsottige Pige«, »Bibelforelæsersken« og
»Grønhandlersken« (Louvre), »Ung Moder«
(Haag, 1658), »Alkymisten«
(Eremitage-Galeriet), »Pigen ved Vinduet«, »Rembrandts
Moder«, »Tandlægen« m. fl. i Dresden. Man har fl.
Selvportrætter af ham (saaledes i
National-Gallery i London og Uffizi, Firenze). I sine faa
religiøse Arbejder er han gerne pedantisk
kedelig (»Bodfærdig Magdalena« i Berlins Museum,
samme Motiv i Sthlm's Mus.). (<sp>Litt</sp>.: <sp>W.
Martin</sp>, »Het leven en de werken von G. D.«
[Leyden 1901, overs. paa Engelsk og Fransk, 1911]).
<i>A. Hk.</i></chapter>

<chapter name=”Douai”>
<b>Douai</b> [dwæ], By i det nordlige Frankrig,
Dept Nord, Hovedstad i <sp>Arrond. D.</sp>
(Flandre), ligger 33 km S. f. Lille ved den
kanaliserede Scarpe og er Knudepunkt paa den fr.
Nordbane. (1911) 36314 Indb. De gl.
Fæstningsværker er nedlagte og erstattede med
Bulevarder og Haveanlæg; af Byportene er endnu
Porte de Valenciennes tilbage (15. Aarh.). Byens
smukkeste Bygning er Raadhuset (15. Aarh.),
der har et højt Klokketaarn (<i>beffroi</i>). Notre
Dame Kirken (12.-14. Aarh.) har Malerier af
van Dyck o. a. Der findes mange smukke Huse
fra 16.-18. Aarh. D. har Garnison, stort
Kanonstøberi og Arsenal og er desuden Centrum
for Kulgrubedrift og en betydelig Industri i
Jern, Glas og Kemikalier. Nabobyerne Dorignies
Sin-le-Noble og Aniche er at betragte som
industrielle Forstæder til D. Der drives en ikke
ringe Handel med Agerbrugsprodukter. D. er
Sæde for en Appellationsdomstol, en Underret,
en Handelsdomstol og et Handelskammer og har
en Børs og en Filial af Frankrigs Bank. Der
findes et Lyceum, en Artilleriskole, en
Bjergværksskole, Lærer- og Lærerindeseminarier,
Musikskole og en stor Landbrugsskole (<i>École
nationale des Industries agricoles</i>, grundet 1893)
samt et Stadbibliotek (96000 Bd). - D.
(<i>Duacum</i>) tilhørte i Middelalderen Greverne af
Flandern, kom 1384 under Hertugerne af Burgund
og 1477 med Nederlandene under Spanien. 1667
blev D. erobret af Ludvig XIV og ved Freden i
Utrecht (1713) endelig afstaaet til Frankrig.
1562 oprettede Filip II i D. et kat. Univ., der
skulde modarbejde Kætteriet i Nederlandene;
dette Univ. blev ophævet 1793 af Napoleon, som
dog senere (1806) i D. grundede et Akademi
med et <i>faculté des lettres</i>, hvortil 1854 sluttede
sig et <i>faculté des sciences</i> og 1865 et jur.
Fakultet. 1887 flyttedes Akademiet til Lille, hvor
det gik op i det her 1896 dannede Univ. 30.
Septbr 1914 blev D. erobret af Tyskerne;
under Kampen blev en Del af Byen afbrændt.
<i>G. Ht.</i></chapter>

<chapter name=”douairière”>
<b>douairière</b> [dwæ'r<sub>i</sub>æ.r] (fr.), en Enke (af
fornem Stand), som lever af en Livgeding
(<i>douairé</i>). <i>Reine d.</i> [ræ.n-dwæ'rjæ.r],
Enkedronning.</chapter>

<chapter name=”douane”>
<b>douane</b> [dwan] (fr.), Toldsted, Toldbod; Told,
Toldvæsen.</chapter>

<chapter name=”Douarnenez”>
<b>Douarnenez</b> ell. <b>-nès</b> [dwarn<sub>ö</sub>'næ.z ell. -'næ.s],
By i det nordvestlige Frankrig, Dept Finisterre
(Bretagne), ligger ved Sydkysten af den fra
Atlanterhavet indtrængende, for sin Skønhed
bekendte <sp>Baie de D.</sp>, og ved Orléansbanen, er
et besøgt Søbadested, har en god Havn,
Skibsbyggeri og stort Sardinfiskeri. (1911) 13753 Indb.
Ud for D. ligger den lille Klippeø Tristan med
Fyr.
<i>G. Ht.</i></chapter>

<chapter name=”Douaumont”>
<b>Douaumont</b> [dwå'må], Landsby i det
fr. Dept Meuse, 9 km NØ. f. Verdun, mellem
Woëvre-Sletten og Meuse-Dalen. Ø. f.
Landsbyen ligger Fortet D. (387 m o. H., 7 km NØ. f.
Verdun), der hører til Verduns ydre Fortlinie.
Under »Slaget ved Verdun« blev Fortet D.
erobret af Tyskerne 25. Febr 1916; 22. Maj
trængte fr. Tropper atter ind i Fortets Ruiner,
hvor de holdt sig til den flg. Dag. 24. Oktbr
1916 blev baade Fortet og Landsbyen D.
generobret af Franskmændene.
<i>G. Ht.</i></chapter>

<chapter name=”Douay, 2 franske Generaler”>
<b>Douay</b> [dwæ], 1) <sp>Charles Abel</sp>, fransk
General, f. Marts 1809 i Besançon, faldt 4. Aug.
1870 ved Weissenburg. Han gennemgik
Militærskolen i St Cyr og blev 1848 Kommandør for 8.
Jægerbataillon i Afrika, i hvilken Stilling han
udmærkede sig. 1855 forfremmedes han til
Oberst p. Gr. a. sit udmærkede Forhold i
Felttoget paa Krim, navnlig under Stormen paa
Malakoff. Efter Slaget ved Solferino fik han
Brigadegenerals Rang og dekoreredes med
Æreslegionens Kommandørkors. Efter den ital.
Krig garnisonerede han i Paris og Lyon,
udnævntes 1866 til Divisionsgeneral og blev 1869
Chef for 7. Territorial-Militærdivision i
Alençon. Ved Udbrudet af Krigen 1870 overtog han
Kommandoen over 2. Division i 1. Armékorps,
i hvilken Stilling han faldt i Kampen mod den
3. tyske Armé.

2) <sp>Felix Charles</sp>, fr. General, ovenn.'s
Broder, f. 24. Aug. 1816 i Paris, d. smst. 5. Maj
1879. Han traadte 1832 ind i Marineinfanteriet,
deltog i Belejringen af Rom 1849, kæmpede i
Algier 1853 og var med paa Krim 1854. Under
Felttoget i Italien 1859, i hvilket han deltog i
Kampene ved Magenta og Solferino,
forfremmedes han til Brigadegeneral. 1862 sendtes han
med Forstærkning til Meksiko, udnævntes det
flg. Aar til Divisionsgeneral og slog den
meksikanske General Uraga. Ved Tilbagekomsten til
Frankrig blev han Adjutant hos Kejseren og
sattes ved Udbrudet af Krigen 1870 i Spidsen
for 7. Armékorps, der samledes ved Belfort.
Han sendte herfra sin ene Division til Wörth
for at understøtte Mac Mahon og trak sig efter
Kampen tilbage til Châlons, kæmpede 31. Aug.
ved Mouzon, 1. Septbr ved Floing og Illy mod
5. og 11. preuss. Korps og blev Krigsfange ved
Sedan. Efter Fredsslutningen fik han
Kommandoen over 4. Korps i Kampen mod Kommunen,
i hvilken Kamp han særlig udmærkede sig og
bidrog ved sin Dygtighed og Energi til at redde
Louvre. Efter den fr. Hærs Reorganisation fik
han 6. Korps i Châlons-sur-Marne, blev tillige
Medlem af Forsvarskommissionen og udnævntes
1879 til Generalinspektør.
<i>B. P. B.</i></chapter>

<chapter name=”Doubleday, Edward”>
<b>Doubleday</b> ['dab£de<sub>i</sub>], <sp>Edward</sp>, engelsk
Entomolog (specielt Lepidopterolog) (1811-49),
som i Forening med J. O. Westwood udgav
Pragtværket <i>The genera of butterflies or
diurnal lepidoptera</i> (2 Bd med 86 kolorerede
Tavler, 1852).
<i>R. H. S.</i></chapter>

