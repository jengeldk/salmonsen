Hovedværk, den fængslende geogr.-sociologiske
Kulturhistorie <i>Les grandes routes des peuples.
Comment la route crée le type social</i> (2 Bd,
1901-03). <i>Manuel de science sociale</i>, hvori han
sammenfattede sine sociologiske Ideer til et
systematisk Hele, udkom efter hans Død.
<i>K. V. H.</i>
</chapter>

<chapter name="Demolombe, Jean Charles Florent">
<b>Demolombe</b> [d<sub>ö</sub>må'lå.b], <sp>Jean Charles
Florent</sp>, fr. Retslærd, f. i La Fère (Aisne)
22. Juli 1804, d. i Caen 21. Febr 1887, 1827
knyttet til det jur. Fakultet i Caen, 1853 Fakultetets
Doyen, to Gange valgt til Advokaternes
Formand, stærkt søgt som Retskonsulent. En
Kaldelse til det jur. Fakultet i Paris og til
Kassationsretten afslog han. Som Teoretiker udøvede
D. en enestaaende Indflydelse i fr. Retsliv.
Nogen stram Dogmatiker var han ikke, hans
Metode er eklektisk, det praktiske Livs Interesser,
som det var Retsordenens Opgave at beskytte,
vejede mere for ham end de jur. Dogmer. D.'s
bindstærke, klart og let skrevne Fortolkning
af den borgerlige Lovbog, <i>Cours de Code Civil</i>
(I-XXXI, 1845-82, fra Bd IX under Titel <i>Cours
de Code Napoléon</i>, ufuldendt) indskrænkede sig
ikke alene til eksegetisk Udredning af Lovens
Tekst, men søgte tillige at finde de ledende
Principper og alm. Synspunkter, fra hvilke
Lovgiveren gik ud. D.'s Værk blev fortsat af
<sp>Louis Guillouard</sp> i en statelig Række
<i>Traités</i>.
<i>Fz. D.</i>
</chapter>

<chapter name="Demonax">
<b>Demonax,</b> gr. Filosof (2. Aarh. e. Kr.),
levede i Athen, hvor han nød stor Anseelse for
sin rene Karakter og Levevis. Han tilhørte den
kyniske Skole, men misbilligede den
yderliggaaende Retning i denne og fulgte ikke dens
vidtdrevne, ydre Askese. Han lagde
Hovedvægten paa den praktiske Moral, der stræbte at
befri Menneskene fra Afhængighed af Livets ydre
Tilskikkelser og overvinde alle nedarvede
Fordomme, hvoriblandt han ogsaa regnede Troen
paa Guder. Døden ansaa han for den endelige
Tilintetgørelse og Selvmord som Menneskets Ret
og Pligt; han skal selv i sin høje Alderdom
have sultet sig ihjel, da han følte sin Aand
svækket. D. var som de fleste andre Kynikere
i Kejsertiden mere Moralprædikant end
Tænker; han er os væsentlig kun bekendt gennem
den Levnedsskildring af ham, der er
overleveret bl. Lukian's Værker.
<i>W. N.</i>
</chapter>

<chapter name="Demonesi">
<b>Demonesi,</b> se <sp>Prinseøerne</sp>.</chapter>

<chapter name="demonetisere">
<b>demonetisere,</b> ophøre at bruge som Mønt.
Udtrykket benyttes i den senere Tids
Møntdiskussioner, særlig i den Sammenhæng, at Sølvet
er blevet demonetiseret ved forsk. Staters
Overgang fra Sølv- ell. Dobbeltmøntfod til
Guldmøntfod.
<i>(E. M.). C. Th.</i>
</chapter>

<chapter name="demonstrandum, quod erat">
<b>demonstrandum, quod erat</b> (lat.), er en i
logiske og matematiske Beviser alm.
Slutningsformel, der betyder: hvilket skulde bevises, og
det var det, der skulde bevises.
<i>W. N.</i>
</chapter>

<chapter name="Demonstration, Logikken">
<b>Demonstration</b> betegner i Logikken det
begrebsmæssige, syllogistiske Bevis, der fører
til apodiktisk Sikkerhed. I nyeste Tid bruges
D. ogsaa om Eksperimenter og andre
anskuelige Oplysninger, der ledsager Fremstilling ell.
Meddelelser; endelig bruges Ordet ogsaa om
ydre Tilkendegivelser af Anskuelser og
Meninger.
<i>W. N.</i>
</chapter>

<chapter name="Demonstration (milit.)">
<b>Demonstration</b> (<sp>milit</sp>.) er den Form for
Anvendelsen af Tropper, som ikke tilstræber
den umiddelbare Afgørelse, men som har til
Hensigt at beskæftige Modstanderen og skuffe
ham m. H. t. sine virkelige Hensigter. Maalet
søges naaet ved saa faa Tropper som muligt og
uden at indlade sig i en afgørende Kamp, idet
dog Kampen maa føres med Energi, da
Modstanderen ellers ikke lader sig skuffe. Denne
særlige Form for Anvendelsen af Tropper har
egl. først faaet Bet., efter at Ildvaabnene kom
til at spille den afgørende Rolle i Kampen. -
D. kan være saavel strategisk som taktisk. Ved
D. forstaar man desuden Samling af Tropper
ved en Stats Grænser, ell. Afsendelse af en
Flaadeafdeling til dens Kyster med det Formaal
at true for lettere at kunne gennemføre en
politisk Fordring.
<i>B. P. B.</i>
</chapter>

<chapter name="Demonstrativ, i Gramm.">
<b>Demonstrativ</b> (lat.) er i Gramm.
Benævnelse paa Ord, der ved det stærke Tryk,
hvormed de udtales, tilkendegiver den
fremtrædende Bet., de har for Forstaaelsen af Meningen.
D. er <sp>den</sp>, <sp>denne</sp>, <sp>der</sp>: <sp>Den</sp>, som ikke vil
høre, maa føle; her og <sp>der</sp>.
<i>P. K. T.</i>
</chapter>

<chapter name="demonstrativ, iøjnefaldende">
<b>demonstrativ</b> (lat.), iøjnefaldende,
anskueliggørende, stærkt betonende.</chapter>

<chapter name="Demonstrator">
<b>Demonstrator</b> (lat.), en, som demonstrerer,
fremstiller en Sag, fremviser de Genstande,
hvorover han holder Foredrag.</chapter>

<chapter name="demonstrere">
<b>demonstrere</b> (lat.), anskueliggøre, bevise,
give sin Mening til Kende paa en
opsigtsvækkende Maade, foretage en Demonstration, deraf
atter en <sp>Demonstrant</sp>; d. <i>ad oculos</i>
(lat. ɔ: ved Øjesyn), forklare en Sag saa
anskuelig, at den kan saa at sige ses; <i>d. ad hominem</i>
(lat.), bevise ved Hjælp af et <i>argumentum ad
hominem</i> ɔ: en Bevisførelse, der grundes paa en
individuel Opfattelse hos den, som man vil
overtyde.
<i>H. H. R.</i>
</chapter>

<chapter name="Demont-Breton">
<b>Demont-Breton</b> [d<sub>ö</sub>må-br<sub>ö</sub>tå], <sp>Virginie</sp>,
fr. Malerinde, f. 26. Juli 1859 i Courrières
(Pas-de-Calais), Datter og Elev af Jules Breton, har
udstillet fra 1880 og især malet Fiskerbilleder
(Fiskerbørn ved Stranden o. s. v.), bl. m. a. <i>Le
premier pas</i> (Mus. i Douai), <i>La plage</i> (1883,
Luxembourg-Mus.), »Søfolk« (1902, Mus. i Amiens)
m. v.; ogsaa Portrætter og Historiebilleder:
<i>Stella Maris</i> (1894), J. Bart (Mus. Dunkerque)
etc. Hun er gift med den betydelige
Landskabsmaler <sp>Adrien Louis Demont</sp>, f. 28.
Decbr 1851 i Douai (mange Landskaber i fr.
Mus., <i>La nuit</i> [1884] i Luxembourg-Mus.).
<i>A. Hk.</i>
</chapter>

<chapter name="Demonterbatteri">
<b>Demonterbatteri</b> [-måŋ-], se
<sp>Belejringsbatteri</sp>.</chapter>

<chapter name="demontere, ødelægge det fjendtlige Skyts">
<b>demontere</b> [-måŋ-] er i Fæstningskrigen at
ødelægge det fjendtlige Skyts ved Beskydning
ell. paa anden Maade, ogsaa eget Skyts d.'s,
hvis der er Fare for, at det skal falde i
Fjendens Hænder.
<i>Sch. P.</i>
</chapter>

<chapter name="demontere, adskille en Maskine">
<b>demontere</b> [-måŋ-], adskille en Maskine ell.
et Maskineri i de enkelte Dele.
<i>H. P. C.</i>
</chapter>

<chapter name="demoralisere">
<b>demoralisere</b> (fr.), moralsk fordærve;
ødelægge Disciplinen; <sp>Demoralisation</sp>,
sædelig Fordærvelse, nedbrudt Disciplin.</chapter>

<chapter name="De Morgan, Augustus">
<b>De Morgan</b> [d<sub>ə</sub>-'må.<sub>ə</sub>g<sub>ə</sub>n], <sp>Augustus</sp>, eng.
Matematiker, f. 1806 i Indien, d. 1871 i London.
Efter at have studeret i Cambridge blev D. M.
1828 Prof. ved det nyoprettede Univ. i London
