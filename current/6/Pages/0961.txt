bevægelige Spole og en stor induktionsfri
Forlagsmodstand som vist skematisk i Fig. 8. Det
bliver da den samme Strøm, som gaar gennem
de to Spoler. Drejningskraften bliver til
enhver Tid proportional med 2den Potens af
Strømmen, og Middeldrejningskraften, som
betinger Udslaget, bliver proportional med 2den
Potens af Strømmens <sp>effektive
Middelværdi</sp>, hvorved netop forstaas Kvadratroden
af Middelværdien af Strømmens 2den Potens
over en hel Periode. Strømmen er proportional
med Spændingen, og følgelig bliver
Drejningskraften proportional med 2den Potens af
den effektive Spænding. Under Indvirkning
af Drejningskraften gør Viseren et Udslag,
der er saa stort, at Fjedrene spændes til
en lige saa stor Modkraft. Paa Skalaen er
der nu empirisk afsat Delestreger, der direkte
viser Spændingens effektive Værdi. Skalaen
bliver omtr. kvadratisk. En saadan Skala er
vist paa Fig. 9. P. Gr. a. Skalaens kvadratiske
Forløb kan et Voltmeter til f. Eks. 150 Volt
praktisk talt ikke bruges til under 50 Volt, da
Udslaget ved mindre Spændinger bliver meget
lille. At Skalaen ikke er strengt kvadratisk,
ligger i, at Proportionalitetsfaktoren mellem
Drejningskraften og Strømmens Kvadrat
afhænger noget af Spolernes
gensidige Stilling.

Et Voltmeter til f. Eks. 150 Volt
forbruger ved fuld Spænding en
Strøm paa c. 1/10 Ampère. - Et
Voltmeter til 30 Volt forbruger c.
1/2 Ampère. - Voltmetre af denne
Art til ganske smaa Spændinger
har man ikke, da de vilde kræve
for stor en Strøm.

Ved <sp>Ampèremetre</sp> er den
faste Spole viklet af Traad ell.
Baand af et saadant Tværsnit, at
den praktisk talt kan bære den
hele Strøm, som man ønsker at
maale, og serieforbundet med en
Modstand, som ved fuld Strøm
giver et Spændingsfald paa et Par
Volt. Den bevægelige Spole er kun
beregnet til en svag Strøm og
ligeledes serieforbundet med en
Modstand med et Spændingsfald paa
et Par Volt, og de to
Kombinationer er da parallelforbundne, som
skematisk vist i Fig. 10. Strømmen
<i>I</i> deler sig følgelig i Strømmen <i>I</i><sup>1</sup>
og den ganske lille Strøm <i>i</i>.
Drejningskraften er proportional med
Produktet <i>I</i><sup>1</sup> · <i>i</i>, hvilket atter er proportionalt
med <i>I</i><sup>2</sup>, hvis <i>i</i> og <i>I</i><sup>1</sup> er proportionale. Det er

<img>
Fig. 9. Skala af elektrodynamisk Voltmeter.
</img>
<img>
Fig. 10. Elektrodynamisk Ampèremeter.
</img>
<img>
Fig. 11. Elektrodynamisk Wattmeter.
</img>
<img>
Fig. 12. Westons Wattmeter.
</img>
<img>
Fig. 13. Det bevægelige System af et Westons
Wattmeter.
</img>
