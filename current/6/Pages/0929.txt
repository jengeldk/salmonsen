<sp>Propsikringer</sp>, <sp>Patronsikringer</sp>
og <sp>Lamelsikringer</sp>. En <sp>Propsikring</sp>
(Fig. 12) bestaar som Regel af et cylindrisk,
hult Porcelænslegerne, inden i hvilket der er
anbragt een ell. fl. tynde Smeltetraade - oftest
af Sølv -, som er fastloddede til de to ydre
Kontaktstykker, af hvilke det ene er presset
i Skrueform og tjener som Gevind ved
Nedskruningen af Sikringen i <sp>Sikringssoklen</sp>,
hvortil Ledningerne er førte. Propsikringer
bygges kun til mindre Strømstyrke. Ved
<sp>Patronsikringerne</sp> (Fig. 13 og 14) er
Kontaktstykkerne anbragte i hver sin Ende af det
cylindriske Porcelænslegeme, der indeholder
Smeltetraadene. De ligger enten fladt ind imod
Patronens Endeflader (Fig. 13) ell. stikker
bladformet ud derfra (Fig. 14), alt efter som den
tilhørende Sikringssokkel er formet, idet Patronen
i første Tilfælde fastskrues i en passende Sokkel,
i det andet Tilfælde fastgøres de to
Blade ved Hjælp af Skruer til lodrette
Kontaktstykker (Fig. 14). Patroner bygges til
flere Hundrede Ampère. En
<sp>Lamelsikring</sp> (Fig. 15) bestaar af en ell. fl. fritliggende
Smeltetraade, som i begge Ender er
fastloddede til flade Kontaktstykker, som fastspændes
paa de faste Kontaktstykker ved Hjælp af Bolte.
Lamelsikringerne bygges til meget store
Strømstyrker. De er ret brandfarlige, da
Smeltetraadene jo ligger frit, og ikke som ved Propper
og Patroner er indelukkede i et (ofte tillige
sandfyldt) Porcelænshylster, hvorved den ved
Sikringens Overbrænding dannede Lysbue straks
slukkes. De bruges derfor sjældent i alm.
Installationer.
<i>R. J. J.</i>
</chapter>

<chapter name="elektriske Isolationsmaterialer">
<b>elektriske Isolationsmaterialer</b> benævnes
urider eet de Stoffer, der i Elektroteknikken
benyttes til elektrisk at adskille (<sp>isolere</sp>)
strømførende Dele enten indbyrdes ell. fra Jord,
Jernstel paa Maskiner o. l. Foruden stor
Isolationsevne kræves af et godt e. I. tillige stor
mek. Styrke og Sejghed; det maa være let at
bearbejde, maa ikke være hygroskopisk eller
angribeligt af Syredåmpe, maa kunne taale
at udsættes for høj Temp. uden at miste sin
mek. Styrke ell. Isolationsevne. Et e. I. med alle
disse Egenskaber forenede eksisterer
naturligvis ikke, man maa derfor vælge sit e. I.
saaledes, at det saa godt som muligt gør Fyldest
under de Forhold, det anvendes under. Af de
vigtigste e. I. skal nævnes flg.: <sp>Glimmer</sp>
(Mica) har stor Isolationsevne, men forholdsvis
ringe mek. Styrke, det taaler godt høje Temp.
(elektriske Strygejern).
<sp>Gennemslagsspændingen</sp> (den Spænding, for hvilken en
elektrisk Gnist gennembryder Materialet) er c.
300000 Volt pr cm. I den Tilstand, hvori det
forekommer i Naturen, anvendes det bl. a. til
Isolation imellem Kommutatorlamellerne paa
elektriske Maskiner. <sp>Micanit</sp> fremstilles af
tynde Glimmerblade, der under stærkt Tryk
sammenlimes med Isolationslak. Det kan i
Modsætning til Naturglimmer <sp>formes</sp> og har
derfor fundet udstrakt Anvendelse til
Højspændingsisolation i elektriske Maskiner og
Transformatorer, det kan dog ikke anvendes i Olie,
da denne opløser Klæbelakken. <sp>Micapapir</sp>
og <sp>Micalærred</sp> fremstilles ved paa Papir
ell. Lærred at fastlime et tyndt Lag
Glimmerblade. <sp>Marmor</sp> anvendes hovedsagelig til
Fordelingstavler. Det kan kun benyttes ved
lavere Spændinger (indtil c. 500 Volt), da det
ofte indeholder fine Metalaarer, der gør det
uanvendeligt ved Højspænding. Det samme
gælder om <sp>Skifer</sp> i endnu højere Grad.
Skifer anvendes navnlig til Grundplade for
elektriske Afbrydere. <sp>Asbest</sp> anvendes til
Isolation af Traade, der er udsatte for høj Temp.,
f. Eks. Forbindelsestraadene i elektriske
Modstande; det har kun ringe mek. Styrke.
<sp>Porcelæn</sp> er et udmærket e. I.
Gennemslagsspændingen er c. 100000 Volt pr cm. Det er
meget ensartet og temperaturbestandigt, ikke
hygroskopisk ell. angribeligt af Syrer og kan
gives alle mulige Former. Det anvendes navnlig
til <sp>Isolatorer</sp> og <sp>Gennemføringer</sp>
ved elektriske Anlæg. Glas har en meget stor
Isolationsevne; Gennemslagsspændingen kan naa
op til 1300000 Volt pr cm. P. Gr. a. sin Skørhed
anvendes det ikke meget i
Stærkstrømsteknikken, dog har det fundet en Del Anvendelse til
Bygning af tekn. Kondensatorer. <sp>Træ</sp> er i tør
Tilstand en fortrinlig Isolator; det benyttes i
udstrakt Grad i Olietransformatorer til
Understøtning af Viklingerne. <sp>Papir</sp> kan i tør
Tilstand have en Gennemslagsspænding paa 60000
Volt pr cm; imprægneret med Lak kan det
taale indtil 270000 Volt pr cm. Det rene Papir
bruges til Isolation af Telefonkabler, dels
imellem Traadene indbyrdes, dels imellem disse
og den Kablet omgivende Blykappe. Da Papir
er stærkt vandsugende, maa Kablets Ender
beskyttes meget omhyggeligt mod Indtrængen
af Fugtighed. Det imprægnerede Papir kan ikke
anvendes til Telefonkabler, da disses Kapacitet
da vilde blive for stor. Derimod anvendes
olieimprægneret Papir til Isolation i
Højspændingskabler. En meget haard Pap, <sp>Presspaan</sp>
benyttes til Isolation af Noterne i elektriske
Maskiner, til Spolekasser o. l. I Form af
tykvæggede Rør anvendes Papir under Olie til
Isolation imellem Viklingerne i
Transformatorer. <sp>Bomuld</sp> benyttes til Omspinding af
elektriske Ledninger, navnlig til de enkelte Traade i
Beviklingerne i elektriske Maskiner. Bomuld er
stærkt vandsugende, hvorfor de færdigviklede
Spoler imprægneres med Lak i Vakuum, før
de indbygges i Maskinen. Bomuld taaler ikke
højere Temp. end c. 80 à 100° C. <sp>Silke</sp> er
en bedre e. I. end Bomuld, men anvendes p.
Gr. a. sin Kostbarhed kun til Isolation af
Traaden i Maaleinstrumenter, hvor Isolationen skal
fylde saa lidt som muligt. <sp>Lærred</sp> anvendes i
Form af Bændler til Isolation af de
færdigviklede Spoler i Maskiner og Transformatorer.
Det maa ligesom Bomuld imprægneres med
Lak, for ikke at suge Fugtighed.
<sp>Guttaperka</sp> og <sp>Kautsjuk</sp> (Paragummi) er
særdeles gode e. I. og finder udstrakt Anvendelse
til Isolation af elektriske Ledere. Kautsjuk
benyttes oftest i <sp>vulkaniseret</sp> Tilstand,
idet det iblandes Svovl og forsk. andre
Substanser. Gummi og Kautsjuk yder navnlig en
fortrinlig Beskyttelse imod Fugtighed. Det
vulkaniserede Kautsjuk angriber p. Gr. a. sit
Svovlindhold Kobbertraaden, hvorfor denne først

