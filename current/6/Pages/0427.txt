tillige tillader en Flytning paa tværs. Da
Forsætteren bevæger sig parallelt med Vangerne,
er der, naar Pinolspidsen er forskudt,
tilvejebragt Betingelse for Kegledrejning. Denne
opnaas dog bedre ved at holde Drejeaksen (<i>s</i>1-<i>s</i>2
Fig. 1) uforandret og lade Forsætteren bevæge
sig langs en mod Drejeaksen hældende
Ledeskinne. Paa Pinolfoden sidder to Støtter, der
bærer Hylsteret, i dette sidder den
cylindriske Pinol af Staal med
hærdet Spids. Pinolen kan være
indrettet forsk.; Fig. 1 antyder en hul
Pinol, i hvilken en Skrue, der drejes
ved det til højre værende Haandhjul
og ikke kan bevæge sig efter Længden,
arbejder, hvorved Pinolen, som ved
Not og Fjeder er forhindret fra at gaa
rundt, tvinges frem ell. tilbage. Fig. 3
viser en Pinol, som heller ikke kan
dreje sig rundt, men er skrueskaaret
i højre Ende og bevæges frem ell.
tilbage ved, at man drejer paa
Haandhjulet, hvis Nav danner dens Møtrik,
som er fanget. En Klemskrue, synlig paa Fig. 3,
fastholder Pinolen.

Ved Forsætteren skal Staalet ikke alene
fastholdes og udøve det store Tryk mod
Arbejdsstykket, som Drejningen kræver, og som for
smaa Bænke sættes til 500 kg, middelstore til
1000 kg, store til 1500 kg, men det skal ogsaa
automatisk kunne udføre Sidebevægelsen, altsaa
ved Cylinderdrejning gaa parallelt med Aksen,
ved Plandrejning vinkelret, ved Kegledrejning
skraat paa den, ved Façondrejning efter en ell.
anden ved Ledekurve, Model e. l. bestemt Lov,
det skal endvidere være drejeligt om en
vertikal Akse og indstilleligt for Haanden.

<img>
Fig. 4.</img>

<img>
Fig. 5.</img>

<img>
Fig. 6.</img>
