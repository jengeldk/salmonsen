udskydes Modstanden. Lader man noget af denne
Modstand blive staaende inde under Driften, vil
Motorens Hastighed selvfølgelig blive
formindsket, men der vilde gaa en Del Energi tabt i
Modstanden som Strømvarme. Noget simpelt
økonomisk Middel til Regulering af den
asynkrone Motors Omdrejningstal eksisterer ikke.

Baade den synkrone og den asynkrone Motor
ligner i deres Egenskaber nærmest
Jævnstrømsshuntmotoren. Derimod eksisterede der indtil
for faa Aar tilbage ingen Vekselstrømsmotor
med Jævnstrømsseriemotorens særlige Egenskaber,
et med voksende Belastning aftagende Omdrejningstal og en
samtidig stærkt stigende Trækkraft. Men i den
nyere Tid er der fremkommet talrige Konstruktioner af saadanne
<sp>Vekselstrømsseriemotorer</sp>, der hører til de
saakaldte <sp>Kommutatormotorer</sp>,
<sp>Vekselstrømsmotorer</sp>, hvis Ankre er
udstyrede med Kommutator, hvorpaa der slæber
Børster, ganske som ved Jævnstrømsmaskinerne.

I Princippet er
<sp>Vekselstrømsseriemotoren</sp> bygget ganske som en
Jævnstrømsmotor med Anker og Magnetbevikling i Serie.
Magnetsystemet er dog ligesom Ankeret
sammensat af Jernblik, da det jo er Vekselfelter,

<img>
Fig. 20. Asynkron Motorgenerator, 1000 KW.
</img>
<img>
Fig. 21. Etankeromformer (750 KW.) med Igangsætningsmotor.
</img>
