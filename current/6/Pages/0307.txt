Stormflod 1362 fuldendte Ødelæggelsen, og kun
nogle Smaaøer, deriblandt <sp>Nessa</sp> (Nesserland),
er de eneste Levninger af den gl.
Landstrækning, hvorpaa Byen Torum, 2 Flækker og
henved 50 Landsbyer laa. I nyere Tid er der
foretaget store Inddæmninger paa Østsiden paa
Kysten af Østfrisland, saa at Havet Aar for Aar
trænges længere tilbage. Foruden
<sp>Ems-Floden</sp> udmunder deri <sp>Westerwolde Aa</sp>
paa den holl. Side.
<i>G. Ht.</i>
</chapter>

<chapter name="Dollberg's System">
<b>Dollberg's System,</b> se <sp>Transportable
Jernbaner</sp>.</chapter>

<chapter name="dollere">
<b>dollere,</b> rense færdiggarvede Huder ved
Hjælp af en særlig dertil indrettet Kniv for
de paa Kødsiden fremstaaende Ujævnheder.
<i>K. M.</i>
</chapter>

<chapter name="Dolleris, Jørgen Andreas">
<b>Dolleris,</b> <sp>Jørgen Andreas</sp>, dansk
Boghandler og Forf., f. i Sundby i Thy 16. Oktbr
1850. D., der ikke mindst ved sine Samlinger,
et fortællende Digt om Johs. Ewald (1900) og
en Monografi af Carl Bagger (1907) har vist
sin store Kærlighed til dansk Litt., har ogsaa
selv gennem en Række Smaasamlinger af Digte
(»Pløjetid«, »Arbejdets Ære«, »Den lysende Dag«,
»Guds grønne Jord«, »De levendes Land«,
»Sonetter«, »Sædemaaned«) vist, at han forstaar
Sangens Kunst. En udpræget Optimisme i
Livssynet og et sikkert Herredømme over Formen
kendetegner disse Sange. D., som driver
Boghandel i Vejle, har ogsaa lagt Standsinteresser
for Dagen ved Udgivelsen af de nyttige
Haandbøger »Danmarks Boghandlere« (1893, 2. Oplag
1906) og »Den danske Provinsboghandels
Historie« (1914).
<i>J. Cl.</i>
</chapter>

<chapter name="Dollfus, Daniel">
<b>Dollfus</b> [dål'fys], <sp>Daniel</sp>, bedst kendt
under Navnet <sp>Dollfus-Ausset</sp>, fr. Geolog, f.
1797 i Mülhausen, d. smst. 21. Juli 1870. D.
foretog bl. a. Undersøgelser af Løssaflejringerne,
men blev dog særlig bekendt ved sine
Gletscherundersøgelser. Hans vigtigste Arbejde er
<i>Matériaux pour l'étude des glaciers</i> (7 Bd, 1864
-73).
<i>J. P. R.</i>
</chapter>

<chapter name="Dollfus, Jean">
<b>Dollfus</b> [dål'fys], <sp>Jean</sp>, fr. (elsassisk)
Industridrivende og Filantrop (1800-87). I en ung
Alder kom han til at overtage den øverste
Ledelse af det store Firma Dollfus-Mieg, hvis
Spinderier, Væverier, Kattuntrykkerier m. m.
i Dornach, nær ved Mülhausen, han udviklede
til et betydeligt Omfang; de beskæftigede
henved 3000 Arbejdere. For disse udfoldede D. en
storartet og forbilledlig saavel industriel som
filantropisk Virksomhed; navnlig blev hans
System for Oprettelse af Arbejderboliger berømt;
de ved hans Initiativ anlagte <i>Cités ouvrières</i>
ved Mülhausen kom til Slut til at omfatte c.
1500 Huse; disse blev efter et vist Antal Aar
Lejerens Ejendom. Ogsaa paa andre Maader
sørgede D. for sine Arbejderes Vel, ved
Oprettelse af Magasiner, Bagerier, Vaskerier, Bad,
Biblioteker o. s. v. D. var en ivrig
Frihandelsmand, ogsaa hvor det gjaldt hans egen
Industri. I fl. Skr, <i>Plus de prohibitions</i> (1853); <i>De
la Levée des prohibitions douanières</i> (1860)
forfægtede han sine liberale Grundsætninger. 1877
-87 var han Medlem af den tyske Rigsdag.
<i>K. V. H.</i>
</chapter>

<chapter name="Dollinger, Conrad von">
<b>Dollinger</b> ['dål-], <sp>Conrad von</sp>, tysk
Arkitekt, f. 22. Juni 1840 i Biberach, blev efter
Studierejser i Italien og Frankrig 1870 Prof. i
Stuttgart (fra 1872 ved Byens tekn. Højskole),
har opført fl. Kirker i Stuttgart og
Württemberg samt ledet talrige Istandsættelser af
Landsbykirker og et Raadhus i Tübingen.
<i>C. A. J.</i>
</chapter>

<chapter name="Dollond, John">
<b>Dollond</b> ['då£<sub>ə</sub>nd], <sp>John</sp>, eng. Optiker, f.
10. Juni 1706, d. 30. Novbr 1761. Slægten var
ved det nantiske Edikts Ophævelse fordrevet
fra Frankrig, og D. var opr. Silkevæver; men
ved Siden deraf dyrkede han en Række forsk.
Videnskaber lige fra Teologi og Græsk til
Anatomi og Astronomi. Fra 1752 lagde han sig
især efter Fabrikationen af optiske
Instrumenter, hvori han indførte mange Forbedringer,
der dog alle overstraales af hans Opdagelse af
<sp>Akromatismen</sp>. I Modsætning til Newton's
indtil da herskende Mening fandt han, at det
er muligt at hæve Farvespredningen (se
<sp>Dispersion</sp>) uden at hæve Brydningen, og ved
at fremstille et akromatisk Objektiv af en
Flintglas- og en Crownglaslinse gav han Stødet til en
mægtig Udvikling af Kikkerten.
<i>K. S. K.</i>
</chapter>

<chapter name="Dollot, René">
<b>Dollot</b> [då'lo], <sp>René</sp>, fr. politisk Forf., f. i
Nancy 25. Febr 1875, studerede Retsvidenskab,
navnlig international Ret, tog 1902
Doktorgraden med en udførlig politisk-historisk, af
<i>Institut de France</i> prisbelønnet Undersøgelse ang.
<i>Les Origiries de la Neutralité de la Belgique
et le système de la Barrière, 1609-1830</i> (1902),
og blev s. A. ansat ved Frankrigs
Generalkonsulat i Hamburg. I de flg. Aar studerede han
navnlig de skandinaviske Landes nyeste
Historie og Politik. Resultaterne heraf er en Række,
under Pseudonymet René Waultrin
offentliggjorte, Afh. i fr. folkeretslige og diplomatiske
Tidsskr, bl. a. <i>Le rapprochement
dano-allemand et la question du Sehleswig</i> (1903), <i>Un
siècle d'Union Svedo-Norvégienne et la
fondation du royaume de Norvège</i> (1906) og <i>La
Scandinavie actuelle et son avenir</i>, samtlige i
<i>Annales des Sciences politiques</i>, i <i>Revue
générale de Droit international public: La
neutralité scandinave</i>. (1904) og fremfor alt en
indgaaende folkeretslig Udredning af <i>La question
de la souveraineté des terres arctiques</i> (I-III,
1908) og <i>Le port franc de Copenhague et le
commerce de la Baltique</i> i <i>Revue politique et
parlementaire</i> (Bd I, 1909). I Aarbogen <i>La vie
politique dans les Deux Mondes</i> (1908 ff.)
skriver han - under samme Pseudonym -
Artiklerne om de nordiske Lande. D. var 1907-08
attacheret Frankrigs Legation i Kria og har de
senere Aar været fr. Konsul først i Smyrna,
dernæst, efter Verdenskrigens Indtræden, i
Genua.
<i>K. V. H.</i>
</chapter>

<chapter name="Dolmabaghtsche">
<b>Dolmabaghtsche</b> [dål'ma-bag't∫e], »den
fyldte Have«, en lille Forstad til Konstantinopel,
2,5 km fra Galata, er kendt for sit kejserlige
Lystslot, <sp>D.-B.-Serai</sp>, der ligger umiddelbart
ved Bredden af Bosporus. Det blev bygget 1850
-55 af Abd-ul Medshid (med en Bekostning af
50 Mill. Kr) paa en Plads, hvor Sultan Selim
III havde et Sommerpalads. Den pragtfulde
Marmorbygning i Renaissancestil præsenterer sig
særlig smukt ud mod Vandet, medens den mod
Land er omgivet af store Haver, der ved en
Mur udelukkes fra Omverdenen. Den nuv. (1916)
tyrk. Sultan Muhammed V residerer her.
<i>J. Ø.</i>
</chapter>

