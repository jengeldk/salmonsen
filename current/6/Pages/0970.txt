Effekt ved et Trefaseanlæg fra en Central til et
Forbrugssted, kan dette gøres med 60 %
mindre Kobbervægt end ved enfaset Overføring,
selv om Spændingstab og Energitab i begge
Tilfælde er lige store.

De tre Viklinger, <sp>Faser</sp>, paa en trefaset
Generator, kan forbindes paa forsk. Maade, som
vist i Fig. 16. De 3 Viklingers Endepunkter (som
paa Maskinen er 2/3 Poldeling forskudt for
hinanden, idet Spændingerne jo skal være
forskudte 1/3 Periode i Forhold til hinanden, og
idet man endvidere faar en hel Periode
gennemløbet, hver Gang man har passeret en
Nordpol og en Sydpol), kan forbindes sammen
til et <sp>Neutralpunkt</sp>, hvorfra
<sp>Nullederen</sp> føres ud, medens de tre <sp>Yderledere</sp>
føres fra Begyndelsespunkterne af de tre
Beviklinger. Denne Forbindelse kaldes
<sp>Stjerneforbindelsen</sp> og anvendes hyppigst ved
Lavspændingsnet, idet man da kan indskyde
sine Lamper imellem Nullederen og en af
Yderlederne, hvor man har en forholdsvis lav
Spænding, Motorerne sluttes til de 3
Yderledere, hvorimellem Spændingen er højere. Er
Lampespændingen 220 Volt = Spændingen i den
enkelte Fase i Maskinen, bliver Motorspændingen
380 Volt. Ved <sp>Trekantforbindelsen</sp>
forbinder man Endepunktet af den ene Fase
til Beg. af den næste o. s. v. og fører
Ledningerne ud fra de tre Forbindelsespunkter; her
faar man saaledes ingen Neutralleder.
Spændingerne paa Nettet bliver = Spændingerne i
Maskinens enkelte Faser; Strømmene paa
Nettet bliver derimod større end Strømmene
i Maskinen, idet Strømmen i en enkelt Ledning sammensættes af
Strømmen i to af Maskinens Faser (er
Fasestrømmen i Maskinen 10 Ampère, bliver
Netstrømmen c. 17,3 Ampère).

<img>
Fig. 12. Vekselstrømsgenerator, 1200 KWA., 12000 Volt, 300 Omdr. i Min.
</img>
<img>
Fig. 13 a. Anker (Stater) til Turbogenerator.
</img>
<img>
Fig. 13 b. Polhjul (Rotor) til Turbogenerator.
</img>
