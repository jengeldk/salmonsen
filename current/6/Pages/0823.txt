Arbejder fremhæves: »Reise auf dem Kaspischen
Meer und in den Kaukasus, unternommen in den
Jahren 1825-26« (2 Bd, 1834-37), <i>Plantarum
novarum, quas in itinere caspio-caucasico
observavit. fasciculi</i> (2 Bd, 1831-33), <i>Fauna
caspio-caucasica</i> (med 40 Tavler, 1841), »Beiträge
zur Infusorienkunde Ruslands« (1844; med
Tillæg 1847-52), »Die Urwelt Ruslands, durch
Abbildungen erläutert« (1840-47) og <i>Lethæa
Rossica, ou Paléontologie de la Russie</i> (2 Bd,
1852-68).
<i>(J. C.). R. H. S.</i></chapter>

<chapter name="Eickel">
<b>Eickel</b> ['a^iK<sub>ə</sub>l], Bjergværksby i Preussen,
Prov. Westfalen, ligger 3 km NV. f. Bochum
ved Banen fra Bochum til Wanne. (1910) 33496
Iridb. E. har Kulminer.
<i>G. Ht.</i></chapter>

<chapter name="Eickhoff, Johan Gottfried August">
<b>Eickhoff</b> ['ajkhåf], <sp>Johan Gottfried
August</sp>, dansk Maskinfabrikant, f. 4. Marts
1809 i Mecklenburg-Schwerin, d. 30. Maj 1875
i Kjøbenhavn. 1829 kom han som ung
Smedesvend til Danmark, hvor han foruden i Kbhvn
arbejdede en Tid i Frederiksværk. Da han
1848 etablerede sig i Kbhvn, lagde han sig
særlig efter Fabrikation af Hurtigpresser og andre
til Bogtrykkeri, Stentrykkeri og Bogbinderi
hørende Maskiner, og i dette Spor er
Virksomheden efter hans Død fortsat af hans to Sønner.
1) Friedrich Gottfried Leonhardt Eickhoff, f. i
Kbhvn 13. Novbr 1842 og 2) Wilh. Eickhoff, f. i
Kbhvn 16. Febr 1847. Under disse har Firmaet
udviklet sig meget stærkt i sin specielle Branche
og er navnlig anerkendt i Rusland, Finland og
Skandinavien. Firmaet fortsættes nu under den
3. Generations Ledelse.
<i>R. B.</i></chapter>

<chapter name="Eickstedt, Hans Heinrich v.">
<b>Eickstedt</b> ['ajkstæt], <sp>Hans Heinrich v.</sp>,
dansk Officer, Statsminister, f. 14. Juli 1715,
d. 13. Aug. 1801, Søn af en indvandret
pommersk Adelsmand, Valentin v. E., der under
Christian V og Frederik IV havde indtaget
en ret fremskudt Plads i den danske
Hær, og den danske Adelsdame Edel Kaas. Da
Faderen døde 1718, blev hans Opdragelse
helt dansk; men den Undervisning, der blev ham
til Del, var højst mangelfuld, og han gjorde intet
senere for at bøde herpaa; han skal ikke have
forstaaet Fransk, ikke kunnet skrive Tysk, ikke
have haft noget Kendskab til klassiske Sprog og
i Historie og Geografi været saa uvidende, at
han ikke kunde berøre disse Emner uden at
give sig Blottelser. 17 Aar gl traadte han ind
i Hæren; han synes efter de Tiders Begreber
at have været en ret dygtig Officer og
avancerede til Generalmajor. Han vilde imidlertid
uden Tvivl ikke have efterladt sig noget Minde
i vor Historie, hvis ikke Struensee havde kaldt
E.'s Dragonregiment fra Næstved til Kbhvn for
at være ham en Støtte under den voksende
Gæring blandt Hovedstadens Befolkning. Det
lykkedes dog Juliane Marie at faa E. over paa de
Sammensvornes Parti, saaledes at det
overdroges ham sammen med Oberst Køller at yde den
milit. Hjælp ved Hofrevolutionen 17. Jan. 1772.
E. belønnedes rigeligt straks efter og i den flg.
Tid; han udnævntes til R. af Dbg. (Storkors),
Statsminister, General, Kommandant i Kbhvn
m. m. Endelig blev han 1773 Overhofmester for
Kronprins Frederik, ved en Kabinetsordre, der
taler om »hans danske Hjerte og fornuftige
Omhyggelighed«. E.'s letsindige og umoralske
Levned, Mangel paa Kundskaber og
Plumphed i Væsen gjorde ham absolut ikke skikket
til denne Post. Paa den anden Side kender vi
kun hans Virksomhed som Hofmester efter hans
Fjenders Beretninger, som aabenbart er altfor
partiske. Nogle gode Egenskaber var han i
Besiddelse af, og naar Kronprinsens Opdragelse
var saa mild og human, som den var, turde det
for en stor Del regnes til E.'s Fortjeneste. Dansk
var hans hele Følemaade, der bl. a. viser sig i
den Iver, hvormed han arbejdede for dansk
Kommandosprog i Hæren og Indførelsen af
Indfødsretten. Paa Kronprinsens Konfirmationsdag
4. Apr. 1784 afskedigedes han efter at have
mishaget Hoffet og Guldberg, idet han dog
samtidig udnævntes til Overkammerherre. Han trak
sig tilbage til Boltinggaard paa Fyn, som han
var kommet i Besiddelse af gennem Moderens
Slægt. Han var god og human mod sine
Bønder, om han end ikke nærede særlig Interesse
for Godsets Styrelse. (<sp>Litt</sp>.: <sp>Koch</sp>,
»Frederik VI's Barndom« [»Hist. Tidsskr.«, VI, 3];
<sp>Samme</sp>, »Statsminister J. O. Schack-Rathlou«
[Hist. Tidsskr.«, VI, 4]; <sp>Schrayh</sp>, »Fra
General E.'s gl. Dage« [»Museum«, II]).
<i>L. K.</i></chapter>

<img>H. H. v. Eickstedt.</img>

<chapter name="Eid, i Norge en Isthme">
<b>Eid</b> [æjd], betegner i Norge en Isthme, et
smalt Landstykke mellem to Vande. Ordet findes
ogsaa i talrige Stednavne, som <sp>Eidsvold</sp>.
Den opr. Bet. er Gang, Vej. Rod: <i>ei</i>, <i>gaa</i> (lat.
<i>ire</i>). Jfr <i>ed</i> i sv. Stednavne.
<i>H. F.</i></chapter>

<chapter name="Eid, Herred">
<b>Eid</b> [æjd], <sp>Herred</sp>, 1) Sønd- og
Nordfjord Fogderi, Nordre Bergenhus Amt, (1910)
3249 Indb., paa begge Sider af den fra V. mod
Ø. paa Nordsiden af Nordfjord indgaaende 14
km lange <sp>Eidsfjord</sp>. E. er langt (30 km)
og smalt (10 km) og bestaar hovedsagelig af de
mod Fjorden nedgaaende Fjeldsider og det c. 7
km brede Eid, der fører over til det store
<sp>Hornindalsvand</sp>. Hoveddalen, der
gennemløbes af det i mange Bugtninger
strømmende Afløb for Hornindalsvandet, har en jævn
Bredde af 2 km. Dalen er ganske flad, da det
hele Fald kun er 54 m fra Vandet til Fjorden,
den er derfor ogsaa sammen med Fjordens
Bredder den bedst bebyggede Del af E.;
inderst i Fjorden ligger Hovedkirken, Herredets
største Gaard, <sp>Myklebust</sp>, samt Strandstedet
<sp>Nordfjordeidet</sp>, hvor Amtsskole,
Handelsforening, Landboforening og en
Brandforsikringsforening for Herredet, fl. Hoteller,
Telegraf- og Telefonstation, en Bank og et Mejeri.
Her udkommer »Fjordenes Blad«. Længere ude
paa Fjordens Nordside ligger Annekset
